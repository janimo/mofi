Anul 172 (XVI) — Nr. 903

PARTEA

I

LEGI, DECRETE, HOTĂRÂRI ȘI ALTE ACTE

Marți, 5 octombrie 2004

SUMAR

Nr.

Pagina

Nr.

Pagina

LEGI ȘI DECRETE

ACTE ALE ORGANELOR DE SPECIALITATE

— Lege pentru ratificarea Convenției Națiunilor
Unite împotriva corupției, adoptată la New York la
31 octombrie 2003 ..................................................

ALE ADMINISTRAȚIEI PUBLICE CENTRALE
1

4.543/468. — Ordin al ministrului educației și cercetării și

Convenția Națiunilor Unite împotriva corupției ..................

2–20

al ministrului muncii, solidarității sociale și familiei

365.

693.

— Decret privind promulgarea Legii pentru
ratificarea Convenției Națiunilor Unite împotriva
corupției, adoptată la New York la 31 octombrie
2003 ...........................................................................

LEGI

pentru aprobarea Procedurii de evaluare și
certificare a competențelor profesionale obținute pe
21

ȘI

alte căi decât cele formale .....................................

21–32

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Convenției Națiunilor Unite împotriva corupției,
adoptată la New York la 31 octombrie 2003
Parlamentul României adoptă prezenta lege.
Art. 1. — Se ratifică Convenția Națiunilor Unite împotriva
corupției, adoptată la New York la 31 octombrie 2003,
semnată de România la Merida la 9 decembrie 2003.
Art. 2. — (1) Cu ocazia depunerii instrumentului de
ratificare, în baza art. 46 pct. 13 din convenție, se notifică
depozitarului următoarele:
a) cererile de asistență judiciară din faza de cercetare și
urmărire penală vor fi adresate Parchetului de pe lângă
Înalta Curte de Casație și Justiție;

b) cererile de asistență judiciară din faza de judecată și
de executare a pedepsei vor fi adresate Ministerului
Justiției.
(2) De asemenea, în condițiile menționate la alin. (1), se
notifică depozitarului următoarele:
— cererile de extrădare și cererile privind transferarea
persoanelor condamnate vor fi adresate Ministerului
Justiției.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 15 septembrie 2004.
Nr. 365.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 903/5.X.2004
C O N V E N Ț I A N A Ț I U N I L O R U N I T E Î M P O T R I V A C O R U P Ț I E I*)

PREAMBUL
Statele părți ale prezentei Convenții,
preocupate de gravitatea problemelor pe care le pune corupția și de amenințarea pe care aceasta o constituie
pentru stabilitatea și siguranța societăților, subminând instituțiile și valorile democratice, valorile etice și justiția și
compromițând dezvoltarea durabilă și statul de drept,
preocupate în egală măsură de legăturile existente între corupție și celelalte forme ale criminalității, în special
criminalitatea organizată și criminalitatea economică, inclusiv spălarea banilor,
preocupate, pe de altă parte, de faptul că problemele de corupție care poartă asupra unor bunuri considerabile,
putând reprezenta o parte substanțială a resurselor statelor, și care amenință stabilitatea politică și dezvoltarea durabilă
a acestor state,
convinse că fenomenul corupției nu mai este o problemă locală, ci un fenomen transnațional care lovește toate
societățile și toate economiile, ceea ce face esențială cooperarea internațională, pentru a o preveni și pentru a o opri,
convinse în egală măsură că o abordare globală și multidisciplinară este necesară pentru a preveni și combate
eficient corupția,
convinse, pe de altă parte, că oferirea de asistență poate contribui într-o manieră importantă la prevenirea și
combaterea eficace a corupției, inclusiv prin întărirea capacității și instituțiilor statului,
convinse de faptul că dobândirea ilicită a bogățiilor personale poate fi îndeosebi dăunătoare instituțiilor
democratice, economiilor naționale și statului de drept,
hotărâte să prevină, să descopere și să descurajeze în mod eficient transferurile internaționale de bunuri
dobândite ilicit și să consolideze cooperarea internațională în recuperarea de bunuri,
recunoscând principiile fundamentale ale respectării garanțiilor prevăzute de lege în procedurile penale și în
procedurile civile sau administrative privind recunoașterea drepturilor de proprietate,
fiind conștiente de responsabilitatea ce revine statelor de a eradica acest flagel și că acestea trebuie să
coopereze între ele, cu sprijinul și participarea persoanelor și grupurilor care nu aparțin sectorului public, cum ar fi
societatea civilă, organizațiile neguvernamentale și comunitățile de persoane, pentru ca eforturile lor în acest domeniu să
fie eficiente,
având în egală măsură conștiința principiilor bunei gestiuni a afacerilor publice și a bunurilor publice, de echitate,
de responsabilitate și de egalitate în fața legii, precum și de necesitate a păstrării integrității și favorizării unei culturi de
refuz al corupției,
salutând lucrările conduse de Comisia pentru prevenirea criminalității și pentru justiție penală și de Biroul
Națiunilor Unite împotriva drogurilor și criminalității pentru a combate corupția,
amintind lucrările conduse în acest domeniu de alte organizații internaționale și religioase, mai ales activitățile
Consiliului de Cooperare Vamală (numit și Organizația Mondială a Vămilor), Consiliului Europei, Ligii Statelor Arabe,
Organizației de Cooperare și Dezvoltare Economică, Organizației Statelor Americane, Uniunii Africane și Uniunii Europene,
luând act cu satisfacție de instrumentele multilaterale de prevenire și combatere a corupției, precum, între altele,
Convenția interamericană împotriva corupției, adoptată de Organizația Statelor Americane la 29 martie 1996, Convenția
privind combaterea corupției implicând funcționari ai comunităților europene sau funcționari ai statelor membre ale Uniunii
Europene, adoptată de Consiliul Uniunii Europene la 26 mai 1997, Convenția privind combaterea corupției agenților publici
străini în tranzacțiile comerciale internaționale, adoptată de Organizația de Cooperare și Dezvoltare Economică la
21 noiembrie 1977, Convenția penală privind corupția, adoptată de Comitetul Miniștrilor Consiliului Europei la 27 ianuarie
1999, Convenția civilă privind corupția, adoptată de Comitetul de Miniștri al Consiliului Europei la 9 septembrie 1997, și
Convenția de prevenire și combatere a corupției, adoptată de șefii de stat și de guvern ai Uniunii Africane la 12 iulie 2003,
salutând, de asemenea, intrarea în vigoare la 29 septembrie 2003 a Convenției Națiunilor Unite împotriva
criminalității transnaționale organizate,
au convenit cele ce urmează:
CAPITOLUL I
Dispoziții generale
ARTICOLUL 1
Obiect

Prezenta convenție are ca obiect:
a) promovarea și consolidarea măsurilor în scopul
prevenirii și combaterii corupției în modul cel mai eficient;
b) promovarea, înlesnirea și sprijinul cooperării
internaționale și asistenței tehnice în scopul prevenirii
corupției și al luptei împotriva acesteia, inclusiv recuperarea
de bunuri;
c) promovarea integrității, responsabilității și bunei
gestiuni a afacerilor publice și a bunurilor publice.

ARTICOLUL 2
Terminologie

În sensul prezentei convenții:
a) prin agent public se înțelege: (i) orice persoană care
deține un mandat legislativ, executiv, administrativ sau
judiciar al unui stat parte, care a fost numită ori aleasă, cu
titlu permanent sau temporar, care este remunerată ori
neremunerată, și oricare ar fi nivelul său ierarhic; (ii) orice
persoană care exercită o funcție publică, inclusiv pentru un
organism public sau o întreprindere publică, ori care
prestează un serviciu public, așa cum acești termeni sunt
definiți în dreptul intern al statului parte și aplicați în
domeniul pertinent al dreptului acestui stat; (iii) orice
persoană definită ca îagent public“ în dreptul intern al unui
stat parte. Totuși, în scopurile anumitor măsuri specifice

*) Traducere.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 903/5.X.2004
prevăzute în cap. II al prezentei convenții, prin agent public
se poate înțelege orice persoană care exercită o funcție
publică sau care prestează un serviciu public, așa cum
acești termeni sunt definiți în dreptul intern al statului parte
și aplicați în domeniul pertinent al dreptului acestui stat;
b) prin agent public străin se înțelege orice persoană
care deține un mandat legislativ, executiv, administrativ sau
judiciar al unei țări străine, care a fost numită sau aleasă,
și orice persoană care exercită o funcție publică pentru o
țară străină, inclusiv pentru un organism public sau o
întreprindere publică;
c) prin funcționar al unei organizații internaționale publice
se înțelege un funcționar internațional sau orice persoană
autorizată de o astfel de organizație să acționeze în
numele ei;
d) prin bunuri se înțelege orice tip de bun, corporal sau
incorporal, mobil ori imobil, tangibil sau intangibil, precum
și actele juridice ori documentele atestând proprietatea
acestor bunuri sau drepturile referitoare la acestea;
e) prin produs al infracțiunii se înțelege orice bun
provenit direct sau indirect din săvârșirea unei infracțiuni ori
obținut direct sau indirect din săvârșirea unei infracțiuni;
f) prin blocare sau sechestru se înțelege interdicția
temporară a transferului, conversiei, dispoziției ori circulației
bunurilor sau faptul de a fi asumat temporar paza ori
controlul de bunuri pe baza unei hotărâri a unei instanțe
judecătorești sau a unei alte autorități competente;
g) prin confiscare se înțelege deposedarea permanentă
de bunuri pe baza unei hotărâri a unei instanțe
judecătorești sau a unei alte autorități competente;
h) prin infracțiune principală se înțelege orice infracțiune
în urma căreia rezultă un produs care este susceptibil de
a deveni obiectul unei infracțiuni definite la art. 23 din
prezenta convenție;
i) prin livrare supravegheată se înțelege metoda care
constă în permiterea ieșirii de pe teritoriul, trecerii prin
teritoriul sau intrării pe teritoriul unuia ori mai multor state,
a unor expedieri ilicite sau suspecte de a fi ilicite, sub
controlul autorităților competente ale acestor state, în
vederea anchetării unei infracțiuni și identificării persoanelor
implicate în săvârșirea acesteia.
ARTICOLUL 3
Domeniul de aplicare

1. Prezenta convenție se aplică, în conformitate cu
dispozițiile sale, prevenirii corupției, anchetelor și urmăririlor
privind corupția, precum și blocării, sechestrului, confiscării
și restituirii produsului provenind din infracțiunile prevăzute
în conformitate cu prezenta convenție.
2. În scopurile aplicării prezentei convenții nu este
necesar, în afara dispozițiilor contrare, ca infracțiunile
stabilite conform acesteia să cauzeze o daună sau un
prejudiciu patrimonial statului.
ARTICOLUL 4
Protecția suveranității

1. Statele părți își execută obligațiile decurgând din
prezenta convenție într-un mod compatibil cu principiile
egalității suverane și integrității teritoriale a statelor și cu
principiul neamestecului în afacerile interne ale altor state.
2. Nici o dispoziție a prezentei convenții nu abilitează
un stat parte să exercite asupra teritoriului unui alt stat o
competență și funcțiuni care sunt exclusiv rezervate
autorităților acestui alt stat de către dreptul său intern.

3

CAPITOLUL II
Măsuri preventive
ARTICOLUL 5
Politici și practici de prevenire a corupției

1. Fiecare stat parte elaborează și aplică sau are în
vedere, conform principiilor fundamentale ale sistemului său
juridic, politici de prevenire a corupției eficiente și
coordonate care favorizează participarea societății și care
reflectă principiile de stat de drept, buna gestiune a
problemelor politice și bunurile publice, de integritate,
transparență și responsabilitate.
2. Fiecare stat parte se străduiește să pună la punct și
să promoveze practici eficiente pentru prevenirea corupției.
3. Fiecare stat parte se străduiește să evalueze periodic
instrumentele juridice și măsurile administrative pertinente
pentru a determina dacă acestea sunt corespunzătoare
pentru a preveni și combate corupția.
4. Statele părți colaborează, conform principiilor
fundamentale ale sistemului lor juridic, între ele și cu
organizațiile regionale și internaționale, pentru a promova și
a pune la punct măsurile prevăzute în prezentul articol. În
cadrul acestei colaborări ele pot participa la programe și
proiecte internaționale care urmăresc prevenirea corupției.
ARTICOLUL 6
Organismul sau organismele de prevenire a corupției

1. Fiecare stat parte face astfel încât, conform
principiilor fundamentale ale sistemului său juridic, să existe
unul sau mai multe organisme, după cum convine,
însărcinate să prevină corupția prin mijloace precum:
a) aplicarea politicilor prevăzute la art. 5 din prezenta
convenție și, dacă este cazul, supervizarea și coordonarea
acestei aplicări;
b) sporirea și difuzarea informațiilor privind prevenirea
corupției.
2. Fiecare stat parte acordă organismului sau
organismelor menționate la paragraful 1 al prezentului
articol independența necesară, conform principiilor
fundamentale ale sistemului său juridic, pentru a permite
exercitarea eficientă a funcțiilor lor la adăpost de orice
influență nedorită. Resursele materiale și personalul
specializat necesar, precum și formarea de care acest
personal poate avea nevoie pentru a-și exercita funcțiile
trebuie să le fie furnizate.
3. Fiecare stat parte comunică secretarului general al
Organizației Națiunilor Unite numele și adresa autorității
sau autorităților susceptibile de a acorda asistență altor
state părți în stabilirea și aplicarea măsurilor specifice de
prevenire a corupției.
ARTICOLUL 7
Sectorul public

1. Fiecare stat parte se străduiește, dacă este cazul și
conform principiilor fundamentale ale sistemului său juridic,
să adopte, să mențină și să consolideze sisteme de
recrutare, de angajare, de încurajare a fidelității, de
promovare și de pensionare a funcționarilor și, dacă este
cazul, a altor agenți publici nenumiți, care:
a) se bazează pe principiile de eficiență și de
transparență și pe criterii obiective, precum meritul,
echitatea și aptitudinea;

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 903/5.X.2004

b) cuprind proceduri corespunzătoare pentru a selecționa
și pentru a forma persoanele numite să ocupe posturi
publice considerate ca fiind în mod special expuse la
corupție și, dacă este cazul, pentru a asigura o rotație pe
aceste posturi;
c) favorizează o remunerație corespunzătoare și bareme
de tratament echitabil, ținând seama de nivelul de
dezvoltare economică a statului parte;
d) favorizează oferta de programe de educare și de
formare care să le permită să-și îndeplinească corect,
onorabil și adecvat funcțiile și să beneficieze de o formare
specializată corespunzătoare care să-i sensibilizeze mai
mult la riscurile corupției inerente exercițiului funcțiilor lor.
Aceste programe pot face referire la codurile și normele de
conduită aplicabile.
2. Fiecare stat parte are în vedere, de asemenea, să
adopte măsuri legislative și administrative corespunzătoare,
compatibile cu obiectivele prezentei convenții și conforme
cu principiile fundamentale ale dreptului său intern, cu
scopul de a determina criterii pentru candidatura și
alegerea la un mandat public.
3. Fiecare stat parte are în vedere, de asemenea, să
adopte măsuri legislative și administrative corespunzătoare,
compatibile cu obiectivele prezentei convenții și conforme
cu principiile fundamentale ale dreptului său intern, cu
scopul de a spori transparența finanțării candidaturilor la un
mandat public electiv și, eventual, a finanțării partidelor
politice.
4. Fiecare stat parte se străduiește, conform principiilor
fundamentale ale dreptului său intern, să adopte, să
mențină și să consolideze sisteme care să favorizeze
transparența și să prevină conflictele de interese.
ARTICOLUL 8
Codurile de conduită ale agenților publici

1. Pentru a lupta împotriva corupției, fiecare stat parte
încurajează în mod special integritatea, cinstea și
răspunderea agenților publici, conform principiilor
fundamentale ale sistemului său juridic.
2. În particular, fiecare stat parte se străduiește să
aplice, în cadrul propriilor sisteme instituționale și juridice,
coduri sau norme de conduită pentru exercitarea corectă,
onorabilă și corespunzătoare a funcțiilor publice.
3. Pentru aplicarea dispozițiilor prezentului articol, fiecare
stat parte ia act, dacă este cazul și conform principiilor
fundamentale ale sistemului său juridic, de inițiativele
pertinente ale organizațiilor regionale, interregionale și
multilaterale, precum Codul internațional de conduită al
agenților funcției publice, anexă la Rezoluția nr. 51/59 a
Adunării generale din 12 decembrie 1996.
4. Fiecare stat parte are în vedere, de asemenea,
conform principiilor fundamentale ale dreptului său intern,
să aplice măsuri și sisteme de natură să înlesnească
semnalarea prin agenții publici ai autorităților competente a
actelor de corupție despre care au luat cunoștință în
exercițiul funcțiilor lor.
5. Fiecare stat parte se străduiește, dacă este cazul și
conform principiilor fundamentale ale dreptului său intern,
să aplice măsuri și sisteme care să-i oblige pe agenții
publici să declare autorităților competente toate activitățile
exterioare, orice ocupație, orice plasamente, orice bunuri și
orice dar sau avantaj substanțial din care ar putea rezulta
un conflict de interese cu funcțiile lor de agent public.
6. Fiecare stat parte are în vedere să ia, conform
principiilor fundamentale ale dreptului său intern, măsuri
disciplinare sau alte măsuri care se dovedesc a fi

necesare împotriva agenților publici care încalcă codurile
ori normele instituite în baza prezentului articol.
ARTICOLUL 9
Achizițiile publice și gestiunea finanțelor publice

1. Fiecare stat parte ia, conform principiilor
fundamentale ale sistemului său juridic, măsurile necesare
pentru a stabili un sistem corespunzător de achiziții publice
care să se bazeze pe transparență, concurență și criterii
obiective pentru luarea de decizii și care, între altele, să
fie eficiente pentru prevenirea corupției. Aceste sisteme,
pentru aplicarea cărora se poate ține seama de valoricadru, prevăd mai ales:
a) difuzarea publică a informațiilor privind procedurile de
achiziții publice și contracte, aici fiind cuprinse informațiile
despre apelurile de oferte și de informare corespunzătoare
asupra atribuirii de contracte, fiind lăsat suficient timp
potențialilor ofertanți pentru a stabili și înscrie oferta lor;
b) stabilirea anterioară a condițiilor de participare,
inclusiv criteriile de selecție și de atribuire, și regulile
apelurilor de oferte și publicarea lor;
c) folosirea criteriilor obiective și predeterminate pentru
luarea de decizii privind achizițiile publice, cu scopul de a
facilita verificarea ulterioară a aplicării corecte a regulilor
sau procedurilor;
d) un sistem de recurs intern eficient, inclusiv un sistem
de apel eficient, care să garanteze exercițiul căilor de atac
în cazul încălcării regulilor sau procedurilor stabilite conform
prezentului paragraf;
e) dacă este cazul, măsuri pentru a reglementa
problemele care afectează personalul însărcinat cu
achizițiile publice, cum ar fi: obligația unei declarații de
interes pentru anumite achiziții, proceduri de selecție a
personalului respectiv și obligații în materie de formare.
2. Fiecare stat parte ia, conform principiilor
fundamentale ale sistemului său juridic, măsurile
corespunzătoare pentru a promova transparența și
responsabilitatea în gestiunea finanțelor publice. Aceste
măsuri cuprind, în special:
a) proceduri de adoptare a bugetului național;
b) comunicarea în timp util a cheltuielilor și a veniturilor;
c) un sistem de norme de contabilitate și audit și de
control de gradul doi;
d) sisteme eficiente de gestiune a riscurilor și de control
intern; și
e) dacă este cazul, măsuri corective în cazul
neîndeplinirii exigențelor prezentului paragraf.
3. Fiecare stat parte ia, conform principiilor
fundamentale ale dreptului său intern, măsurile civile și
administrative necesare, pentru a proteja integritatea
registrelor și declarațiilor contabile, evidențelor financiare
sau a altor documente privind cheltuielile și veniturile
publice și pentru a împiedica falsificarea.
ARTICOLUL 10
Informarea publicului

Ținând seama de necesitatea luptei împotriva corupției,
fiecare stat parte ia, conform principiilor fundamentale ale
dreptului său intern, măsurile necesare pentru a spori
transparența administrației sale publice, inclusiv în ceea ce
privește organizarea, funcționarea și procesele decizionale,
dacă este cazul. Aceste măsuri pot include, în special:
a) adoptarea de proceduri sau de reglementări care să
permită publicului obținerea, dacă este cazul, a informațiilor
asupra organizării, funcționării și proceselor decizionale de
administrație publică, precum și, ținând seama de protecția

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 903/5.X.2004

5

1. Ținând seama de independența magistraților și de
rolul lor fundamental în lupta împotriva corupției, fiecare
stat parte ia, conform principiilor fundamentale ale
sistemului său juridic, măsuri pentru a consolida integritatea
lor și pentru a preveni posibilitățile de a-i corupe, fără a le
prejudicia independența. Aceste măsuri pot cuprinde reguli
privind comportamentul lor.
2. Măsuri în același sens, ca și cele luate în aplicarea
paragrafului 1 al prezentului articol, pot fi instituite și
aplicate în cadrul serviciilor de urmărire în statele părți în
care acestea formează un corp distinct, dar care se bucură
de o independență asemănătoare celei a judecătorilor.

financiare solicitate de aceste întreprinderi private la
proceduri corespunzătoare de audit și de certificare.
3. Cu scopul de a preveni corupția, fiecare stat parte ia
măsurile necesare, conform legilor și reglementărilor sale
interne privind ținerea de registre și evidențe contabile,
publicarea de informații despre declarațiile financiare și
normele de contabilitate și de audit, pentru a interzice ca
actele următoare să fie îndeplinite în scopul de a săvârși
oricare dintre infracțiunile stabilite conform prezentei
convenții:
a) stabilirea de evidențe în afara registrelor;
b) operațiunile în afara registrelor sau insuficient
identificate;
c) înregistrarea de cheltuieli inexistente;
d) înregistrarea de elemente de pasiv al căror obiect nu
este concret identificat;
e) utilizarea de documente false; și
f) distrugerea intenționată de documente contabile,
atunci când legea nu o prevede.
4. Fiecare stat parte refuză deductibilitatea fiscală a
cheltuielilor care constituie mită, al căror vărsământ este
unul dintre elementele constitutive ale infracțiunilor stabilite
conform art. 15 și 16 din prezenta convenție și, dacă este
cazul, al altor cheltuieli efectuate în scopul corupției.

ARTICOLUL 12

ARTICOLUL 13

Sectorul privat

Participarea societății

1. Fiecare stat parte ia, conform principiilor
fundamentale ale dreptului său intern, măsuri pentru
prevenirea corupției implicând sectorul privat, întărirea
normelor de contabilitate și audit în sectorul privat și, dacă
este cazul, prevederea de sancțiuni civile, administrative
sau penale eficiente, proporționate și punitive, în caz de
nerespectare a acestor măsuri.
2. Măsurile care permit atingerea acestor obiective pot
include, în special:
a) promovarea cooperării între serviciile de investigații și
de reprimare și instituțiile private vizate;
b) promovarea elaborării de norme și proceduri pentru
apărarea integrității instituțiilor private vizate, inclusiv coduri
de conduită pentru ca întreprinderile și toate profesiile
interesate să-și exercite activitățile în mod corect, onorabil
și adecvat, pentru a preveni conflictele de interese și
pentru a încuraja aplicarea bunelor practici comerciale de
către întreprinderi între ele, precum și în relațiile lor
contractuale cu statul;
c) promovarea transparenței între entitățile private,
inclusiv, dacă este cazul, a măsurilor privind identitatea
persoanelor fizice și juridice implicate în înființarea și în
gestiunea societăților;
d) prevenirea folosirii improprii a procedurilor de
reglementare a entităților private, inclusiv a procedurilor
privind subvențiile și licențele acordate de către autoritățile
publice pentru activități comerciale;
e) prevenirea conflictelor de interes prin impunerea,
după caz, și pentru o perioadă rezonabilă, de restricții în
exercitarea activităților profesionale de către foștii agenți
publici sau la angajarea de către sectorul privat a agenților
publici după demisia sau pensionarea acestora, atunci când
respectivele activități și respectiva angajare sunt direct
legate de funcțiile pe care acești foști agenți publici le
exercitau sau le supervizau când erau în funcție;
f) aplicarea la întreprinderile private, ținând seama de
structura și de mărimea lor, de norme de audit intern
suficiente pentru a facilita prevenirea și descoperirea
actelor de corupție și supunerea evidențelor și declarațiilor

1. Fiecare stat parte ia măsurile corespunzătoare, în
limita mijloacelor sale și conform principiilor fundamentale
ale dreptului său intern, pentru a favoriza participarea
activă a persoanelor și a grupurilor care nu aparțin
sectorului public, cum ar fi societatea civilă, organizațiile
neguvernamentale și comunitățile de persoane, la
prevenirea corupției și la lupta împotriva acestui fenomen,
precum și pentru a sensibiliza mai mult publicul cu privire
la existența, la cauzele și la gravitatea corupției și la
amenințarea pe care acest fenomen o reprezintă. Această
participare ar trebui consolidată prin măsuri constând în:
a) sporirea transparenței proceselor de decizie și
promovarea participării publicului la aceste procese;
b) asigurarea accesului efectiv al publicului la informație;
c) întreprinderea de activități de informare a publicului
pentru a-l provoca să nu tolereze corupția, precum și de
programe de educare a publicului, în special în școli și
universități;
d) respectarea, promovarea și protejarea libertății de
cercetare, primire, publicare și difuzare a informațiilor
privind corupția. Această libertate poate fi supusă la
anumite restricții, care trebuie totuși să fie prevăzute de
lege și necesare:
(i) respectului drepturilor sau reputației altuia;
(ii) protecției, securității naționale sau a ordinii publice ori
a sănătății sau moralei publice.
2. Fiecare stat parte ia măsurile corespunzătoare pentru
a veghea ca organismele de prevenire a corupției,
competente, menționate în prezenta convenție, să fie
cunoscute publicului și face ca ele să fie accesibile, astfel
încât orice fapt susceptibil de a fi considerat o infracțiune,
stabilită conform prezentei convenții, să le poată fi
semnalat, inclusiv sub acoperirea anonimatului.

vieții private și a datelor personale, asupra deciziilor și
actelor juridice care îi privesc;
b) simplificarea, dacă este cazul, a procedurilor
administrative, cu scopul de a facilita accesul publicului la
autoritățile de decizie competente; și
c) publicarea informațiilor, inclusiv a eventualelor
rapoarte periodice, despre riscurile de corupție în cadrul
administrației publice.
ARTICOLUL 11
Măsuri privind judecătorii și serviciile de urmărire

ARTICOLUL 14
Măsuri de prevenire a spălării banilor

1. Fiecare stat parte:
a) instituie un regim intern complet de reglementare și
de control al băncilor și instituțiilor financiare nebancare,
inclusiv al persoanelor fizice ori juridice care prestează

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 903/5.X.2004

servicii formale sau informale de transmitere de fonduri ori
valori, precum și, dacă este cazul, al altor entități în mod
special expuse la spălarea banilor, în limitele competenței
sale, cu scopul de a descuraja și de a descoperi toate
formele de spălare a banilor. Acest regim pune accentul
pe exigențele în materia identificării clienților și, dacă este
cazul, a beneficiarilor economici, pe înregistrarea
operațiunilor și pe declararea operațiunilor suspecte;
b) se asigură, fără a aduce atingere art. 46 din
prezenta convenție, că autoritățile administrative, de
reglementare, de investigații și de reprimare și altele
însărcinate cu lupta împotriva spălării banilor (inclusiv, în
cazul în care dreptul său intern o prevede, autoritățile
judiciare) sunt în măsură să coopereze și să schimbe
informații la nivel național și internațional, în condițiile
definite de dreptul său intern și, în acest scop, urmărește
crearea unui serviciu de informare financiar, având atribuția
de centru național de colectare, analiză și difuzare a
informațiilor privind eventualele operațiuni de spălare a
banilor.
2. Statele părți urmăresc să pună în aplicare măsuri
realizabile de investigații și de supraveghere a mișcării
transfrontaliere a speciilor și titlurilor negociabile
corespunzătoare, permițând, sub rezerva garanțiilor,
asigurarea unei utilizări corecte a informațiilor și fără a
împiedica în nici un fel circulația capitalurilor licite. De
asemenea, particularii sau întreprinderile pot fi obligați să
semnaleze transferurile transfrontaliere de cantități
importante de specii și titluri negociabile corespunzătoare.
3. Statele părți urmăresc punerea în aplicare a
măsurilor corespunzătoare și realizabile pentru a solicita
instituțiilor financiare, inclusiv societăților de transfer de
fonduri:
a) să consemneze, pe formulare și în mesajele privind
transferurile electronice de fonduri, informații exacte și utile
despre cel care a emis ordinul;
b) să păstreze aceste informații pe întreg parcursul
lanțului de plată; și
c) să exercite o sporită supraveghere asupra
transferurilor de fonduri neînsoțite de informații complete
privind cel care a emis ordinul.
4. Atunci când instituie un regim intern de reglementare
și de control în baza prezentului articol și fără a aduce
atingere oricărui alt articol din prezenta convenție, statele
părți sunt invitate să se inspire din inițiativele pertinente
luate de către organizațiile regionale, interregionale și
multilaterale în lupta împotriva spălării banilor.
5. Statele părți se străduiesc să dezvolte și să
promoveze cooperarea mondială, regională, subregională și
bilaterală dintre autoritățile judiciare, serviciile de investigații
și de reprimare și autoritățile de reglementare financiară, în
vederea luptei împotriva spălării banilor.
CAPITOLUL III
Incriminare, investigare și reprimare
ARTICOLUL 15
Corupția agenților publici naționali

Fiecare stat parte adoptă măsurile legislative și alte
măsuri care se dovedesc a fi necesare pentru a atribui
caracterul de infracțiune, în cazul în care actele au fost
săvârșite cu intenție:
a) faptei de a promite, de a oferi ori de a da unui
agent public, direct sau indirect, un folos necuvenit, pentru
sine ori pentru altă persoană sau entitate, cu scopul de a
îndeplini sau de a se abține să îndeplinească un act în
exercițiul funcțiilor sale oficiale;

b) faptei unui agent public de a solicita ori de a
accepta, direct sau indirect, un folos necuvenit pentru sine
ori pentru altă persoană sau entitate, cu scopul de a
îndeplini sau de a se abține să îndeplinească un act în
exercițiul funcțiilor sale oficiale.
ARTICOLUL 16
Corupția agenților publici străini și a funcționarilor organizațiilor
publice internaționale

1. Fiecare stat parte adoptă măsurile legislative și alte
măsuri care se dovedesc a fi necesare pentru a atribui
caracterul de infracțiune, în cazul în care actele au fost
săvârșite cu intenție, în legătură cu fapta de a promite, de
a oferi sau de a da unui agent public străin ori unui
funcționar al unei organizații publice internaționale, direct
sau indirect, un folos necuvenit, pentru sine ori pentru altă
persoană sau entitate, cu scopul de a îndeplini ori de a se
abține să îndeplinească un act în exercițiul funcțiilor sale
oficiale, în vederea obținerii sau păstrării unei piețe ori a
unui alt folos necuvenit în legătură cu activități de comerț
internațional.
2. Fiecare stat parte are în vedere să adopte măsurile
legislative și alte măsuri care se dovedesc a fi necesare
pentru a atribui caracterul de infracțiune, în cazul în care
actele au fost săvârșite cu intenție, faptei unui agent public
străin sau unui funcționar al unei organizații publice
internaționale de a solicita ori de a accepta, direct sau
indirect, un folos necuvenit pentru sine ori pentru altă
persoană sau entitate, cu scopul de a îndeplini ori de a se
abține să îndeplinească un act în exercițiul funcțiilor sale
oficiale.
ARTICOLUL 17
Sustragerea, deturnarea sau altă folosire ilicită de bunuri
de către un agent public

Fiecare stat parte adoptă măsurile legislative și alte
măsuri care se dovedesc a fi necesare pentru a atribui
caracterul de infracțiune, în cazul în care actele au fost
săvârșite cu intenție, sustragerii, deturnării sau altei folosiri
ilicite, de către un agent public, în folosul său ori în folosul
altei persoane sau entități, a oricărui bun, a oricărui fond
ori valoare publică sau privată ori a oricărui lucru de
valoare, care i-a fost înmânat datorită funcției sale.
ARTICOLUL 18
Traficul de influență

Fiecare stat parte adoptă măsurile legislative și alte
măsuri care se dovedesc a fi necesare pentru atribuirea
caracterului de infracțiune, în cazul în care actele au fost
săvârșite cu intenție:
a) faptei de a promite, de a oferi ori de a da unui
agent public sau oricărei alte persoane, direct ori indirect,
un folos necuvenit, cu scopul ca respectivul agent sau
respectiva persoană să abuzeze de influența sa reală ori
presupusă, în vederea obținerii de la o autoritate
administrativă sau de la o autoritate publică a statului parte
a unui folos necuvenit pentru instigatorul inițial al actului
sau pentru oricare altă persoană;
b) faptei unui agent public sau a unei alte persoane de
a solicita ori de a accepta, direct sau indirect, un folos
necuvenit pentru sine sau pentru o altă persoană, cu
scopul de a abuza de influența sa reală ori presupusă, în
vederea obținerii unui folos necuvenit de la o autoritate
administrativă sau de la o autoritate publică a statului parte.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 903/5.X.2004
ARTICOLUL 19
Abuzul de funcții

Fiecare stat parte are în vedere să adopte măsurile
legislative și alte măsuri care se dovedesc a fi necesare
pentru a atribui caracterul de infracțiune, în cazul în care
actele au fost săvârșite cu intenție, faptei unui agent public
de a abuza de funcțiile sau de postul său, adică de a
îndeplini ori de a se abține să îndeplinească, în exercițiul
funcțiilor sale, un act cu încălcarea legii, cu scopul de a
obține un folos necuvenit pentru sine sau pentru altă
persoană sau entitate.
ARTICOLUL 20
Îmbogățirea ilicită

Sub rezerva Constituției sale și a principiilor
fundamentale ale sistemului său juridic, fiecare stat parte
are în vedere să adopte măsurile legislative și alte măsuri
care se dovedesc a fi necesare pentru a atribui caracterul
de infracțiune, în cazul în care actele au fost săvârșite cu
intenție, îmbogățirii ilicite, adică o mărire substanțială a
patrimoniului unui agent public pe care acesta n-o poate
justifica rezonabil în raport cu veniturile sale legitime.
ARTICOLUL 21
Corupția în sectorul privat

Fiecare stat parte urmărește să adopte măsurile
legislative și alte măsuri care se dovedesc a fi necesare
pentru a atribui caracterul de infracțiune, în cazul în care
actele au fost săvârșite cu intenție în cadrul activităților
economice, financiare sau comerciale:
a) faptei de a promite, de a oferi ori de a da, direct
sau indirect, un folos necuvenit oricărei persoane care
conduce o entitate din sectorul privat ori care lucrează
pentru o asemenea entitate, orice calitate ar avea, pentru
sine sau pentru un altul, în scopul de a îndeplini ori de a
se abține de la îndeplinirea unui act, cu încălcarea
obligațiilor sale;
b) faptei oricărei persoane care conduce o entitate a
sectorului privat sau care lucrează pentru o astfel de
entitate, orice funcție ar avea, de a solicita ori de a
accepta, direct sau indirect, un folos necuvenit, pentru sine
ori pentru altul, cu scopul de a îndeplini sau de a se abține
să îndeplinească un act, cu încălcarea obligațiilor sale.
ARTICOLUL 22
Sustragerea de bunuri în sectorul privat

Fiecare stat parte are în vedere să adopte măsurile
legislative și alte măsuri care se dovedesc a fi necesare
pentru a atribui caracterul de infracțiune, în cazul în care
actul a fost săvârșit cu intenție în cadrul activităților
economice, financiare sau comerciale, sustragerii de către
o persoană care conduce o entitate din sectorul privat sau
care lucrează într-o astfel de entitate, orice calitate ar
avea, a oricărui bun, a oricărui fond sau a oricărei valori
private sau a oricărui lucru de valoare care i-a fost
înmânat datorită funcției sale.
ARTICOLUL 23
Spălarea produsului infracțiunii

1. Fiecare stat parte adoptă, conform principiilor
fundamentale ale dreptului său intern, măsurile legislative și
alte măsuri care se dovedesc a fi necesare pentru a
atribui caracterul de infracțiune, în cazul în care actele au
fost săvârșite cu intenție;

7

a) (i) conversiei sau transferului de bunuri despre care
cel care le desfășoară știe că sunt produsul
infracțiunii, în scopul de a ascunde ori de a
deghiza originea ilicită a bunurilor respective sau
de a ajuta orice persoană care este implicată în
săvârșirea infracțiunii principale să se sustragă
consecințelor juridice ale actelor sale;
(ii) disimulării sau deghizării adevăratei naturi, a
originii, amplasării, dispoziției, schimbării ori
proprietății de bunuri sau a drepturilor referitoare la
acestea, al căror autor știe că sunt produsul
infracțiunii;
b) sub rezerva conceptelor fundamentale ale sistemului
său juridic;
(i) achiziției, deținerii sau utilizării de bunuri despre
care cel care le achiziționează, deține sau
utilizează știe, în momentul în care le primește, că
acestea sunt produsul infracțiunii;
(ii) participării la una dintre infracțiunile prevăzute
conform prezentului articol sau la orice altă
asociere, înțelegere, tentativă ori complicitate prin
furnizarea de asistență, ajutor sau sfaturi în
vederea săvârșirii ei.
2. În scopurile aplicării paragrafului 1 al prezentului
articol:
a) fiecare stat parte se străduiește să aplice paragraful 1
al prezentului articol celei mai largi sfere de infracțiuni
principale;
b) fiecare stat parte include în infracțiunile principale cel
puțin o sferă completă de infracțiuni stabilite conform
prezentei convenții;
c) în scopurile lit. b), infracțiunile principale includ
infracțiunile săvârșite în interiorul și în exteriorul teritoriului
ce ține de competența statului parte în cauză. Totuși, o
infracțiune săvârșită în exteriorul teritoriului ce ține de
competența unui stat parte nu constituie o infracțiune
principală decât atunci când actul corespondent este o
infracțiune în baza dreptului intern al statului în care el a
fost săvârșit și ar constitui o infracțiune în baza dreptului
intern al statului parte, dacă el a fost săvârșit pe teritoriul
său;
d) fiecare stat parte remite secretarului general al
Organizației Națiunilor Unite o copie a legilor care dau
efect prezentului articol, precum și o copie a oricărei
modificări ulterioare aduse acestor legi sau o descriere a
acestor legi și a modificărilor ulterioare;
e) în cazul în care principiile fundamentale ale dreptului
intern al unui stat parte o cer, se poate dispune ca infracțiunile
enumerate la paragraful 1 al prezentului articol să nu se aplice
persoanelor care au săvârșit infracțiunea principală.
ARTICOLUL 24
Tăinuirea

Fără a aduce atingere dispozițiilor art. 33 din prezenta
convenție, fiecare stat parte urmărește să adopte măsurile
legislative și alte măsuri care se dovedesc a fi necesare
pentru a atribui caracterul de infracțiune, în cazul în care
au fost săvârșite cu intenție după săvârșirea unei alte
infracțiuni stabilite conform prezentei convenții, fără să fi
existat participarea la aceste infracțiuni, faptei de a
disimula sau de a reține în mod continuu bunuri, știind că
acestea provin din una dintre infracțiunile stabilite conform
prezentei convenții.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 903/5.X.2004
ARTICOLUL 25

ARTICOLUL 29

Obstrucționarea bunei funcționări a justiției

Prescripția

Fiecare stat parte adoptă măsurile legislative și alte
măsuri care se dovedesc a fi necesare pentru a atribui
caracterul de infracțiune, în cazul în care actele au fost
săvârșite cu intenție:
a) faptei de a recurge la forța fizică, amenințări sau
intimidare ori de a promite, oferi sau a da un folos
necuvenit pentru a obține o mărturie mincinoasă ori pentru
a împiedica o mărturie sau prezentarea elementelor de
probă într-o procedură în raport cu săvârșirea infracțiunilor
prevăzute de prezenta convenție;
b) faptei de a recurge la forța fizică, amenințări sau
intimidare pentru a împiedica un agent al justiției ori un
agent al serviciilor de investigații și de reprimare să-și
exercite îndatoririle în raport cu săvârșirea infracțiunilor
prevăzute de prezenta convenție. Nici o dispoziție din
prezentul alineat nu aduce atingere dreptului statelor părți
de a dispune de o legislație destinată protejării altor
categorii de agenți publici.

Dacă este cazul, fiecare stat parte stabilește, în cadrul
dreptului său intern, un termen lung de prescripție în cursul
căruia pot fi pornite urmăriri pentru una dintre infracțiunile
prevăzute de prezenta convenție și un termen mai lung
sau suspendă prescripția atunci când autorul prezumat al
infracțiunii s-a sustras justiției.

ARTICOLUL 26
Răspunderea persoanelor juridice

1. Fiecare stat parte adoptă măsurile necesare, conform
principiilor sale juridice, pentru a stabili răspunderea
persoanelor juridice care participă la infracțiunile stabilite
conform prezentei convenții.
2. Sub rezerva principiilor juridice ale statului parte
răspunderea persoanelor juridice poate fi penală, civilă sau
administrativă.
3. Această răspundere nu aduce atingere răspunderii
penale a persoanelor fizice care au săvârșit infracțiunile.
4. Fiecare stat parte veghează, în mod special, ca
persoanele juridice trase la răspundere conform prezentului
articol să facă obiectul sancțiunilor eficace, proporționale și
de descurajare, de natură penală sau nepenală, inclusiv al
sancțiunilor bănești.
ARTICOLUL 27
Participația și tentativa

1. Fiecare stat parte adoptă măsurile legislative și alte
măsuri care se dovedesc a fi necesare pentru a atribui
caracterul de infracțiune, conform dreptului său intern,
faptului de a participa cu orice titlu, de exemplu în calitate
de complice, alt ajutor sau instigator, la o infracțiune
stabilită conform prezentei convenții.
2. Fiecare stat parte poate adopta măsurile legislative și
alte măsuri care se dovedesc a fi necesare pentru a
atribui caracterul de infracțiune, conform dreptului său
intern, tentativei de a săvârși o infracțiune stabilită conform
prezentei convenții.
3. Fiecare stat parte poate adopta măsurile legislative și
alte măsuri care se dovedesc a fi necesare pentru a
atribui caracterul de infracțiune, conform dreptului său
intern, faptei de a pregăti o infracțiune stabilită conform
prezentei convenții.
ARTICOLUL 28
Cunoașterea, intenția și motivația, ca elemente ale infracțiunii

Cunoașterea, intenția și motivația necesare ca elemente
ale unei infracțiuni stabilite conform prezentei convenții pot
fi deduse din circumstanțele faptice obiective.

ARTICOLUL 30
Urmăririle judiciare, judecata și sancțiunile

1. Fiecare stat parte face ca săvârșirea unei infracțiuni
prevăzute de prezenta convenție să fie pasibilă de
sancțiuni care țin seama de gravitatea acestei infracțiuni.
2. Fiecare stat parte ia măsurile necesare pentru a
stabili sau menține, conform sistemului său juridic și
principiilor sale constituționale, un echilibru adecvat între
orice imunitate sau orice privilegiu de jurisdicție acordat
agenților săi publici în exercițiul funcțiilor lor și posibilitatea,
dacă este necesar, de a cerceta, urmări și judeca efectiv
infracțiunile stabilite, prevăzute de prezenta convenție.
3. Fiecare stat parte se străduiește să facă astfel încât
orice putere judiciară discreționară conferită de dreptul său
intern și aferentă urmăririlor judiciare pornite împotriva
persoanelor pentru infracțiunile prevăzute de prezenta
convenție să fie exercitată în scopul optimizării eficacității
măsurilor de investigație și reprimare a acestor infracțiuni,
ținând seama de necesitatea de a exercita un efect de
descurajare în ceea ce privește săvârșirea lor.
4. Fiind vorba de infracțiunile stabilite conform prezentei
convenții, fiecare stat parte ia măsurile corespunzătoare,
conform dreptului său intern și ținând seama de dreptul la
apărare, pentru a face în așa fel încât condițiile cărora le
sunt subordonate deciziile de punere în libertate în
așteptarea judecății sau a procedurii de apel să țină seama
de necesitatea de a se asigura prezența apărătorului în
timpul procedurii penale ulterioare.
5. Fiecare stat parte ia în considerare gravitatea
infracțiunilor prevăzute în prezenta convenție, atunci când
examinează eventualitatea unei eliberări anticipate sau
condiționate de persoanele recunoscute ca vinovate pentru
aceste infracțiuni.
6. Fiecare stat parte, în măsura compatibilității cu
principiile fundamentale ale sistemului său juridic, are în
vedere stabilirea de proceduri care să permită, dacă este
cazul, autorității competente să revoce, să suspende sau
să transfere un agent public acuzat de o infracțiune
prevăzută în prezenta convenție, cu respectarea principiului
prezumției de nevinovăție.
7. Atunci când gravitatea infracțiunii o justifică, fiecare
stat parte, în măsura compatibilității cu principiile
fundamentale ale sistemului său juridic, urmărește stabilirea
de proceduri care să permită decăderea, prin hotărâre
judecătorească sau printr-un alt mijloc corespunzător,
pentru o durată fixată prin dreptul său intern, a persoanelor
recunoscute vinovate de infracțiunile prevăzute în prezenta
convenție din dreptul:
a) de a exercita o funcție publică; și
b) de a exercita o funcție într-o întreprindere al cărei
proprietar este în parte sau majoritar statul.
8. Dispozițiile paragrafului 1 al prezentului articol nu
aduc atingere exercițiului puterilor disciplinare de către
autoritățile competente împotriva funcționarilor.
9. Nici o dispoziție a prezentei convenții nu aduce
atingere principiului conform căruia definirea infracțiunilor

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 903/5.X.2004
stabilite conform acesteia și a mijloacelor juridice de
apărare aplicabile sau a altor principii juridice care
guvernează legalitatea incriminărilor țin exclusiv de dreptul
intern al unui stat parte și potrivit căruia infracțiunile
respective sunt urmărite și pedepsite conform acestui drept.
10. Statele părți se străduiesc să promoveze
reintegrarea în societate a persoanelor recunoscute
vinovate de infracțiuni prevăzute de prezenta convenție.
ARTICOLUL 31
Blocare, sechestru și confiscare

1. Fiecare stat parte ia, în măsura posibilităților și în
cadrul sistemului său juridic intern, măsurile necesare
pentru a permite confiscarea:
a) produsului infracțiunii provenind din infracțiunile
prevăzute de prezenta convenție sau a bunurilor a căror
valoare corespunde cu cea a produsului;
b) bunurilor, materialelor sau altor instrumente folosite
sau destinate a fi folosite pentru infracțiunile prevăzute de
prezenta convenție.
2. Fiecare stat parte ia măsurile necesare pentru a
permite identificarea, localizarea, blocarea sau sechestrul a
tot ceea ce este menționat la paragraful 1 al prezentului
articol, în scopul eventualei confiscări.
3. Fiecare stat parte adoptă măsurile legislative sau alte
măsuri care se dovedesc a fi necesare, conform dreptului
său intern, pentru a reglementa administrarea și utilizarea
de către autoritățile competente a bunurilor blocate,
sechestrate sau confiscate, vizate de paragrafele 1 și 2 ale
prezentului articol.
4. Dacă produsul infracțiunii a fost transformat ori
convertit, în parte sau în totalitate, în alte bunuri, acestea
din urmă pot face obiectul măsurilor prevăzute în prezentul
articol în locul și în schimbul acestui produs.
5. Dacă produsul infracțiunii a fost amestecat cu bunuri
achiziționate în mod legal, aceste bunuri, fără prejudicierea
competențelor de blocare sau de sechestru, pot fi
confiscate până la concurența valorii estimate a produsului
cu care a fost amestecat.
6. Veniturile sau alte foloase obținute din produsul
infracțiunii, bunul în care produsul a fost transformat sau
convertit ori bunurile cu care a fost amestecat pot, de
asemenea, face obiectul măsurilor prevăzute în prezentul
articol, în același mod și în aceeași măsură ca produsul
infracțiunii.
7. În scopurile prezentului articol și ale art. 55 din
prezenta convenție, fiecare stat parte împuternicește
instanțele sale judecătorești sau alte autorități competente
să ordone prezentarea ori sechestrul documentelor
bancare, financiare sau comerciale. Un stat parte nu poate
invoca secretul bancar pentru a refuza să dea curs
dispozițiilor prezentului paragraf.
8. Statele părți pot avea în vedere să solicite ca autorul
unei infracțiuni să stabilească originea licită a produsului
prezumat al infracțiunii sau a altor bunuri care pot face
obiectul unei confiscări, în măsura în care această exigență
este conformă principiilor fundamentale ale dreptului lor
intern și naturii procedurilor judiciare și altor proceduri.
9. Interpretarea dispozițiilor prezentului articol nu trebuie,
în nici un caz, să aducă atingere drepturilor terților de
bună-credință.
10. Nici o dispoziție a prezentului articol nu aduce
atingere principiului conform căruia măsurile care sunt
prevăzute în acesta sunt definite și executate conform
dreptului intern al fiecărui stat parte și sub rezerva
acestora.

9

ARTICOLUL 32
Protecția martorilor, experților și a victimelor

1. Fiecare stat parte ia, conform sistemului său juridic
intern și în limita mijloacelor sale, măsuri corespunzătoare
pentru a asigura o protecție eficace împotriva eventualelor
acte de represalii sau de intimidare a martorilor și
experților care depun mărturie referitor la infracțiunile
prevăzute în prezenta convenție și, dacă este cazul, a
rudelor și a altor persoane apropiate.
2. Măsurile avute în vedere la paragraful 1 al
prezentului articol pot consta mai ales, fără prejudicierea
drepturilor pârâtului, inclusiv a dreptului la o procedură
normală, în:
a) stabilirea pentru protecția fizică a acestor persoane a
unor proceduri privind îndeosebi, după nevoie și în măsura
posibilului, de a li se oferi un nou domiciliu și de a li se
permite, dacă este cazul, ca informațiile privind identitatea
lor și locul unde se află să nu fie dezvăluite sau ca
dezvăluirea lor să fie limitată;
b) prevederea unor reguli de probațiune care să permită
martorilor și experților să depună într-un mod care să le
garanteze securitatea, în special să fie autorizat să depună
mărturie recurgând la tehnici de comunicare cum sunt
legăturile video sau la alte mijloace adecvate.
3. Statele părți au în vedere să încheie acorduri sau
aranjamente cu alte state în vederea stabilirii unui nou
domiciliu persoanelor menționate la paragraful 1 al
prezentului articol.
4. Dispozițiile prezentului articol se aplică, de
asemenea, victimelor când acestea sunt martori.
5. Fiecare stat parte, sub rezerva dreptului său intern,
face în așa fel încât părerile și preocupările victimelor să
fie prezentate și luate în seamă în fazele corespunzătoare
ale procedurii penale angajate împotriva autorilor
infracțiunilor într-un mod care nu prejudiciază dreptul la
apărare.
ARTICOLUL 33
Protecția persoanelor care comunică informații

Fiecare stat parte are în vedere încorporarea în
sistemul său juridic intern a măsurilor corespunzătoare
pentru a asigura protecția împotriva oricărui tratament
nejustificat al oricărei persoane care semnalează
autorităților competente, de bună-credință și în baza unor
presupuneri rezonabile, orice fapt privind infracțiunile
prevăzute de prezenta convenție.
ARTICOLUL 34
Consecințele actelor de corupție

După formele prescrise, ținând seama de drepturile
terților de bună-credință, fiecare stat parte ia, conform
principiilor fundamentale ale dreptului său intern, măsuri
pentru a combate consecințele corupției. În această
perspectivă statele părți pot considera corupția ca un factor
pertinent într-o procedură judiciară pentru a decide
anularea sau resciziunea unui contract, retragerea unei
concesii sau a oricărui act juridic analog ori pentru luarea
oricărei măsuri corective.
ARTICOLUL 35
Repararea prejudiciului

Fiecare stat parte ia măsurile necesare, conform
principiilor dreptului său intern, pentru a da entităților sau
persoanelor care au suferit un prejudiciu în urma unui act

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 903/5.X.2004

de corupție dreptul de a introduce o acțiune în justiție
împotriva responsabililor de prejudiciul menționat, în
vederea obținerii reparării.

b) pentru primele, în a furniza, la cerere, celorlalte orice
informație necesară.

ARTICOLUL 36

Cooperarea dintre autoritățile naționale și sectorul privat

Autorități specializate

Fiecare stat parte face astfel încât, conform principiilor
fudamentale ale sistemului său juridic, să existe unul sau
mai multe organisme ori persoane specializate în lupta
împotriva corupției prin investigații și reprimare. Acest
organism sau aceste organisme ori aceste persoane își vor
acorda independența necesară, conform principiilor
fundamentale ale sistemului juridic al statului parte, pentru
a putea exercita eficient funcțiile lor la adăpost de orice
influență necuvenită. Aceste persoane sau personalul
respectivului ori respectivelor organisme ar trebui să aibă
formarea și resursele adecvate pentru a-și exercita
sarcinile.
ARTICOLUL 37
Cooperarea cu serviciile de investigații și de reprimare

1. Fiecare stat parte ia măsurile potrivite pentru a
încuraja persoanele care participă sau care au participat la
săvârșirea unei infracțiuni stabilite conform prezentei
convenții să furnizeze autorităților competente informații
utile în scopurile anchetei și cercetării probelor, precum și
o asistență faptică și concretă care ar putea contribui la
lipsirea autorilor infracțiunii de produsul infracțiunii și la
recuperarea acestui produs.
2. Fiecare stat parte are în vedere să prevadă
posibilitatea, în cazurile corespunzătoare, micșorării
pedepsei de care este pasibil un învinuit care cooperează
într-un mod substanțial la anchetă sau la urmăririle
referitoare la o infracțiune prevăzută de prezenta convenție.
3. Fiecare stat parte are în vedere să prevadă
posibilitatea, conform principiilor fundamentale ale dreptului
său intern, acordării de imunitate de urmărire a unei
persoane care cooperează în mod substanțial la anchetă
sau la urmăriri referitoare la o infracțiune prevăzută de
prezenta convenție.
4. Protecția acestor persoane este asigurată, mutatis
mutandis, conform prevederilor art. 32 din prezenta
convenție.
5. Când o persoană la care se referă paragraful 1 al
prezentului articol și care se află într-un stat parte poate
contribui la cooperarea substanțială cu autoritățile
competente ale unui alt stat parte, statele părți pot avea în
vedere încheierea unor acorduri sau aranjamente, conform
dreptului lor intern, privind o eventuală acordare de către
celălalt stat parte a tratamentului prevăzut la paragrafele 2
și 3 ale prezentului articol.
ARTICOLUL 38
Cooperarea între autoritățile naționale

Fiecare stat parte ia măsurile necesare pentru a
încuraja, conform dreptului său intern, cooperarea între, pe
de o parte, autoritățile sale publice, ca și agenții săi
publici, și, pe de altă parte, autoritățile sale însărcinate cu
anchetarea și urmăririle relative la infracțiuni. Această
cooperare poate consta:
a) pentru primele, în a informa, din proprie inițiativă, pe
celelalte atunci când există motive rezonabile de a
considera că a fost săvârșită una dintre infracțiunile
stabilite conform art. 15, 21 și 23 din prezenta convenție;
sau

ARTICOLUL 39

1. Fiecare stat parte ia măsurile necesare pentru a
încuraja, conform dreptului său intern, cooperarea dintre
autoritățile naționale însărcinate cu anchetele și urmăririle
și entitățile sectorului privat, în special instituțiile financiare,
asupra problemelor privind săvârșirea de infracțiuni
prevăzute prin prezenta convenție.
2. Fiecare stat parte are în vedere să își încurajeze
naționalii și alte persoane având reședința obișnuită pe
teritoriul său să semnaleze autorităților naționale însărcinate
cu anchete și urmăriri comiterea unei infracțiuni prevăzute
prin prezenta convenție.
ARTICOLUL 40
Secretul bancar

Fiecare stat parte veghează, în cazul anchetelor
judiciare naționale asupra infracțiunilor stabilite conform
prezentei convenții, la ceea ce constituie în sistemul său
juridic mecanisme corespunzătoare pentru a depăși
obstacolele care pot rezulta din aplicarea legilor asupra
secretului bancar.
ARTICOLUL 41
Cazierul judiciar

Fiecare stat parte poate adopta măsurile legislative și
alte măsuri care se dovedesc a fi necesare pentru a se
ține seama, în condițiile și cu scopurile pe care le
consideră corespunzătoare, de orice condamnare care i-ar
fi fost anterior aplicată în alt stat autorului presupus al unei
infracțiuni, cu scopul de a utiliza această informație în
cadrul unei proceduri penale referitoare la o infracțiune
dintre cele prevăzute de prezenta convenție.
ARTICOLUL 42
Competența

1. Fiecare stat parte adoptă măsurile necesare pentru
a-și stabili competența în ceea ce privește infracțiunile
stabilite conform prezentei convenții în următoarele cazuri:
a) când infracțiunea este săvârșită pe teritoriul său; sau
b) când infracțiunea este comisă la bordul unei nave
care poartă pavilionul său ori la bordul unei aeronave
înmatriculate conform dreptului său intern în momentul în
care infracțiunea respectivă a fost săvârșită.
2. Sub rezerva art. 4 din prezenta convenție, un stat
parte poate, de asemenea, să stabilească competența sa
în ceea ce privește una dintre aceste infracțiuni în cazurile
următoare:
a) când infracțiunea este săvârșită împotriva unuia
dintre naționalii săi; sau
b) când infracțiunea este săvârșită de către unul dintre
naționalii săi ori de o persoană apatridă care își are
reședința pe teritoriul său; sau
c) când infracțiunea este una dintre cele stabilite
conform lit. b) (ii) paragraful 1 al art. 23 din prezenta
convenție și este săvârșită în afara teritoriului său în
vederea comiterii, pe teritoriul său, a unei infracțiuni
stabilite conform lit. a) (i) sau (ii) ori lit. b) (i) paragraful 1
al art. 23 din prezenta convenție; sau
d) când infracțiunea este săvârșită împotriva sa.
3. În scopurile art. 44 din prezenta convenție, fiecare
stat parte ia măsurile necesare pentru a-și stabili

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 903/5.X.2004
competența cu privire la infracțiunile prevăzute de prezenta
convenție, când autorul prezumat se află pe teritoriul său și
nu este extrădat pentru singurul motiv că este naționalul
său.
4. Fiecare stat parte poate, de asemenea, lua măsurile
necesare pentru a stabili competența sa în ceea ce
privește infracțiunile prevăzute de prezenta convenție, când
autorul prezumat se află pe teritoriul său și pe care nu îl
extrădează.
5. Dacă un stat parte care își exercită competența în
baza paragrafului 1 sau 2 al prezentului articol a fost
avizat sau a aflat în orice alt mod că alte state părți
instrumentează o anchetă ori au pornit urmăriri sau o
procedură judiciară privind același act, autoritățile
competente ale acestor state părți se consultă, după cum
este cazul, pentru a-și coordona acțiunile.
6. Fără a aduce atingere normelor de drept internațional
general, prezenta convenție nu exclude exercitarea oricărei
competențe penale stabilite de un stat parte conform
dreptului său intern.
CAPITOLUL IV
Cooperarea internațională
ARTICOLUL 43
Cooperarea internațională

1. Statele părți cooperează în materie penală conform
art. 44—50 din prezenta convenție. Atunci când este cazul
și conform sistemului lor juridic intern, statele părți au în
vedere să își acorde reciproc asistență în anchetele și în
procedurile privind cauze civile și administrative referitoare
la corupție.
2. În materie de cooperare internațională, de fiecare
dată când dubla incriminare este considerată ca o condiție,
aceasta este considerată îndeplinită când legislația statului
parte solicitat califică ori desemnează sau nu infracțiunea
la fel ca statul parte solicitant, dacă fapta care constituie
infracțiunea pentru care asistența este solicitată este o
infracțiune în baza legislației ambelor state.
ARTICOLUL 44
Extrădarea

1. Prezentul articol se aplică infracțiunilor prevăzute de
prezenta convenție, atunci când persoana care face
obiectul cererii de extrădare se află pe teritoriul statului
parte solicitat, cu condiția ca infracțiunea pentru care se
cere extrădarea să fie pedepsită de dreptul intern al
statului parte solicitant și al statului parte solicitat.
2. Fără a ține seama de dispozițiile paragrafului 1 al
prezentului articol, un stat parte a cărui legislație o permite
poate acorda extrădarea unei persoane pentru oricare
dintre infracțiunile stabilite conform prezentei convenții care
nu sunt pedepsibile în baza dreptului său intern.
3. Dacă cererea de extrădare se referă la mai multe
infracțiuni distincte, dintre care pentru cel puțin una se
poate cere extrădarea în baza prezentului articol și pentru
unele nu se poate cere extrădarea în raport cu durata
pedepsei închisorii, dar au legătură cu infracțiunile
prevăzute de prezenta convenție, statul solicitat poate
aplica prezentul articol și acestor infracțiuni.
4. Fiecare dintre infracțiunile cărora li se aplică
prezentul articol este de plin drept inclusă în orice tratat
de extrădare în vigoare între statele părți ca infracțiune al
cărei autor poate fi extrădat. Statele părți se angajează să
includă aceste infracțiuni ca infracțiuni al căror autor poate
fi extrădat în orice tratat de extrădare pe care îl vor

11

încheia între ele. Un stat parte a cărui legislație o permite,
atunci când se întemeiază pe prezenta convenție pentru
extrădare, nu consideră nici o infracțiune stabilită conform
prezentei convenții ca o infracțiune politică.
5. Dacă un stat parte care subordonează extrădarea
unui tratat existent primește o cerere de extrădare de la
un stat parte cu care nu a încheiat un asemenea tratat, el
poate considera prezenta convenție ca temei legal de
extrădare pentru infracțiunile la care se aplică prezentul
articol.
6. Un stat parte care subordonează extrădarea
existenței unui tratat:
a) în momentul depunerii instrumentului său de
ratificare, acceptare, aprobare sau de aderare la prezenta
convenție, comunică secretarului general al Organizației
Națiunilor Unite dacă consideră prezenta convenție ca bază
legală pentru a coopera în materie de extrădare cu alte
stat părți; și
b) dacă nu consideră prezenta convenție ca bază legală
pentru a coopera în materie de extrădare, se obligă, dacă
este cazul, să încheie tratate de extrădare cu alte state
părți în scopul aplicării prezentului articol.
7. Statele părți care nu subordonează extrădarea
existenței unui tratat recunosc între ele infracțiunilor cărora
li se aplică prezentul articol caracterul de infracțiune pentru
care autorul poate fi extrădat.
8. Extrădarea este subordonată condițiilor prevăzute de
dreptul intern al statului parte solicitat sau de tratatele de
extrădare aplicabile, inclusiv, îndeosebi, condițiilor privind
pedeapsa minimă prevăzută pentru a extrăda și motivelor
pentru care statul parte solicitat poate refuza extrădarea.
9. Statele părți se străduiesc, sub rezerva dreptului lor
intern, să accelereze procedurile de extrădare și să
simplifice exigențele în materie de probe în ceea ce
privește infracțiunile cărora li se aplică prezentul articol.
10. Sub rezerva dispozițiilor din dreptul său intern și a
tratatelor de extrădare pe care le-a încheiat, statul parte
solicitat poate, la cererea statului parte solicitant și dacă
acesta consideră că circumstanțele o justifică și că există
urgență, să pună în stare de deținere o persoană aflată pe
teritoriul său, a cărei extrădare este solicitată, sau să ia
toate măsurile corespunzătoare pentru a asigura prezența
sa cu ocazia procedurii de extrădare.
11. Un stat parte pe teritoriul căruia se află un autor
prezumat al unei infracțiuni, dacă nu extrădează această
persoană pentru infracțiunea căreia se aplică prezentul
articol pentru singurul motiv că este unul dintre naționalii
săi, este ținut, la cererea statului parte care solicită
extrădarea, de a supune cauza fără întârziere excesivă
autorităților sale competente, în scopul urmăririi. Autoritățile
respective decid și conduc urmărirea în același mod ca și
pentru orice altă infracțiune gravă, în baza dreptului intern
al acestui stat parte. Statele părți interesate cooperează
între ele, în special în materie de procedură și probă, cu
scopul de a asigura eficiența urmăririlor.
12. Când un stat parte, în baza dreptului său intern, nu
este autorizat să extrădeze sau să predea într-o altă formă
pe unul dintre naționalii săi decât dacă este apoi trimis în
acest stat parte pentru a executa pedeapsa pronunțată la
terminarea procesului sau a procedurii care se află la
originea cererii de extrădare sau de predare și când acest
stat parte și statul parte solicitant se înțeleg asupra acestei
opțiuni și altor condiții pe care le pot considera
corespunzătoare, această extrădare sau predare
condiționată este suficientă în scopul executării obligației
menționate la paragraful 11 al prezentului articol.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 903/5.X.2004

13. Dacă extrădarea, solicitată în scopul executării unei
pedepse, este refuzată deoarece persoana care face
obiectul acestei cereri este un național al statului parte
solicitat, acesta, dacă dreptul său intern îi permite, în
conformitate cu prevederile acestui drept și la cererea
statului parte solicitant, ia în considerare să dispună el
însuși executarea pedepsei care a fost pronunțată conform
dreptului intern al statului parte solicitant sau a restului de
pedeapsă care a rămas de executat.
14. Oricărei persoane care face obiectul unei urmăriri
pentru una dintre infracțiunile căreia i se aplică prezentul
articol i se garantează un tratament echitabil în toate
stadiile procedurii, inclusiv folosirea tuturor drepturilor și
garanțiilor prevăzute de dreptul intern al statului parte pe
teritoriul căruia se află.
15. Nici o dispoziție a prezentei convenții nu trebuie
interpretată în sensul creării unei obligații pentru statul
parte solicitat de a extrăda dacă are motive serioase să
considere că cererea a fost prezentată în scopul urmăririi
sau pedepsirii unei persoane din cauza sexului, rasei,
religiei, naționalității, originii etnice ori a opiniilor sale
politice sau dând curs acestei cereri s-ar cauza un
prejudiciu acestei persoane pentru unele dintre aceste
motive.
16. Statele părți nu pot refuza o cerere de extrădare
doar pentru motivul că infracțiunea este considerată având
legătură cu probleme fiscale.
17. Înainte de a refuza extrădarea, statul parte solicitat
consultă, în caz de nevoie, statul parte solicitant cu scopul
de a oferi toate posibilitățile de a-și prezenta opiniile și de
a da informații în sprijinul afirmațiilor sale.
18. Statele părți se străduiesc să încheie acorduri sau
aranjamente bilaterale și multilaterale pentru a permite
extrădarea ori pentru a-i spori eficiența.
ARTICOLUL 45
Transferul persoanelor condamnate

Statele părți pot lua în considerare încheierea de
acorduri sau de aranjamente bilaterale și multilaterale
referitoare la transferul pe teritoriul lor de persoane
condamnate la pedepse cu închisoarea sau la alte
pedepse privative de libertate ca urmare a infracțiunilor
prevăzute de prezenta convenție, pentru ca acestea să își
poată executa acolo restul pedepsei.
ARTICOLUL 46
Asistența judiciară

1. Statele părți își acordă reciproc cea mai amplă cu
putință asistență judiciară cu prilejul anchetelor, urmăririlor
și procedurilor judiciare privind infracțiunile prevăzute de
prezenta convenție.
2. Cea mai amplă cu putință asistență judiciară este
acordată, în măsura în care legile, tratatele, acordurile și
aranjamentele pertinente ale statului parte solicitat o permit,
în cursul anchetelor, urmăririlor și procedurilor judiciare
privind infracțiuni în care o persoană juridică poate fi trasă
la răspundere în statul parte solicitant, conform art. 26 din
prezenta convenție.
3. Asistența juridică ce se acordă în aplicarea
prezentului articol poate fi solicitată în scopurile următoare:
a) strângerea de mărturii sau de depoziții;
b) înmânarea actelor judiciare;
c) efectuarea de percheziții și sechestre, precum și de
blocări;
d) examinarea de obiecte și cercetarea la fața locului;

e) transmiterea de informații, de probe și rapoarte de
expertiză;
f) transmiterea originalelor sau a copiilor certificate
pentru conformitate ale documentelor și dosarelor
pertinente, inclusiv ale documentelor administrative,
bancare, financiare sau comerciale și ale documentelor
societăților comerciale;
g) identificarea sau localizarea produsului infracțiunii,
bunurilor, instrumentelor sau a altor lucruri în scopul
strângerii elementelor de probă;
h) facilitarea înfățișării voluntare a persoanelor în statul
parte solicitant;
i) acordarea oricărei alte asistențe compatibile cu dreptul
intern al statului parte solicitat;
j) identificarea, blocarea și localizarea produsului
infracțiunii, conform dispozițiilor cap. V din prezenta
convenție;
k) recuperarea bunurilor, conform dispozițiilor cap. V din
prezenta convenție.
4. Fără prejudicierea dreptului intern, autoritățile
competente ale unui stat parte pot, fără cerere prealabilă,
să comunice informații privind cauze penale unei autorități
competente a unui alt stat parte, dacă apreciază că aceste
informații ar putea servi începerii sau încheierii anchetelor
și urmăririlor penale ori să determine acest din urmă stat
să formuleze o cerere în baza prezentei convenții.
5. Comunicarea de informații conform paragrafului 4 al
prezentului articol se face fără prejudicierea anchetelor și
urmăririlor penale în statul ale cărui autorități competente
transmit informațiile. Autoritățile competente care primesc
aceste informații vor fi de acord cu oricare cerere, tinzând
ca aceste informații să rămână confidențiale chiar temporar
sau ca folosirea lor să fie însoțită de restricții. Totuși
aceasta nu împiedică statul parte care primește informațiile
să dezvăluie, cu prilejul procedurii judiciare, informațiile
justificative în favoarea unui învinuit. În acest ultim caz
statul parte care primește informațiile avizează statul parte
care le comunică, înaintea dezvăluirii lor, și, la cererea
acestuia, îl consultă. Dacă, într-un caz excepțional, o
notificare prealabilă nu este posibilă, statul parte care
primește informațiile încunoștințează fără întârziere despre
dezvăluire statul parte care le comunică.
6. Dispozițiile prezentului articol nu afectează cu nimic
obligațiile care rezultă din oricare alt tratat bilateral sau
multilateral care guvernează ori trebuie să guverneze, în
întregime sau în parte, asistența judiciară.
7. Paragrafele 9—29 ale prezentului articol sunt
aplicabile cererilor făcute în conformitate cu prezentul
articol, dacă statele părți în cauză sunt legate printr-un
tratat de asistență judiciară. Dacă statele părți menționate
sunt legate de un asemenea tratat, sunt aplicabile
dispozițiile corespunzătoare ale acestuia, cu excepția
cazului în care statele părți nu convin să aplice în locul lor
dispozițiile paragrafelor 9—29 ale prezentului articol. Statele
părți sunt încurajate în mod deosebit să aplice aceste
paragrafe dacă le facilitează cooperarea.
8. Statele părți nu pot invoca secretul bancar pentru a
refuza asistența judiciară prevăzută de prezentul articol.
9. a) Când în aplicarea prezentului articol răspunde unei
cereri de asistență în absența dublei incriminări, un stat
parte solicitat ține seama de obiectul prezentei convenții
așa cum el a fost enunțat în articolul 1.
b) Statele părți pot invoca absența dublei incriminări
pentru a refuza transmiterea unei cereri în aplicarea
prezentului articol. Cu toate acestea, statul parte solicitat,
când aceasta este compatibilă cu principiile fundamentale
ale sistemului său juridic, admite cererea solicitată, dacă ea

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 903/5.X.2004
nu implică măsuri coercitive. Această asistență poate fi
refuzată dacă cererea poartă asupra unor probleme minore
sau pentru care cooperarea sau asistența solicitată poate fi
obținută în temeiul altor dispoziții ale prezentei convenții.
c) Fiecare stat parte poate avea în vedere luarea
măsurilor necesare pentru a-i permite furnizarea unei
asistențe judiciare cât mai ample cu putință în aplicarea
prezentului articol, în absența dublei incriminări.
10. Orice persoană deținută sau care execută o
pedeapsă pe teritoriul unui stat parte, a cărei prezență este
solicitată într-un alt stat parte în scopul identificării sau
audierii ori pentru ca aceasta să își dea concursul la
obținerea de probe în cadrul anchetelor, urmăririlor sau
procedurilor judiciare, privind infracțiunile prevăzute de
prezenta convenție, poate face obiectul unui transfer dacă
sunt reunite condițiile următoare:
a) persoana în cauză consimte la aceasta în mod liber
și în deplină cunoștință de cauză;
b) autoritățile competente ale celor două state părți în
cauză consimt la aceasta, sub rezerva condițiilor pe care
aceste state părți le consideră corespunzătoare.
11. În scopul paragrafului 10 al prezentului articol:
a) statul parte către care este efectuat transferul are
împuternicirea și obligația să mențină persoana în cauză în
detenție, cu excepția cererii sau autorizării contrare din
partea statului parte din care persoana a fost transferată;
b) statul parte către care se efectuează transferul își
îndeplinește fără întârziere obligația de a-l preda pe
interesat în paza statului parte din care transferul a fost
efectuat, conform celor convenite în prealabil sau altfel,
așa cum au hotărât autoritățile competente ale celor două
state părți;
c) statul parte către care se efectuează transferul nu
poate cere statului parte din care se efectuează transferul
să înceapă o procedură de extrădare pentru ca interesatul
să îi fie remis;
d) se ține seama de perioada în care persoana a fost
în detenție în statul parte către care a fost transferat, în
scopul reducerii din pedeapsa de executat în statul parte
din care a fost transferat.
12. În afară de cazul în care statul parte din care o
persoană trebuie să fie transferată în baza paragrafelor 10
și 11 ale prezentului articol nu își dă acordul, această
persoană, oricare ar fi naționalitatea sa, nu va fi urmărită,
deținută, pedepsită sau supusă altor restricții ale libertății
sale personale pe teritoriul statului parte către care a fost
transferată din motive de acte, omisiuni sau condamnări
anterioare plecării sale de pe teritoriul statului parte din
care ea a fost transferată.
13. Fiecare stat parte desemnează o autoritate centrală
care are responsabilitatea și competența de a primi cereri
de asistență judiciară pe care fie le execută, fie le
transmite autorităților competente spre executare. Dacă un
stat parte are o regiune sau un teritoriu special prevăzut
cu un sistem de asistență judiciară diferit, el poate
desemna o autoritate centrală distinctă care va avea
aceleași funcții pentru această regiune sau teritoriu.
Autoritățile centrale asigură executarea și transmiterea
rapidă și în bună și cuvenită formă a cererilor primite.
Dacă autoritatea centrală transmite cererea unei autorități
competente pentru executare, ea încurajează executarea
rapidă și în bună și cuvenită formă a cererii de către
autoritatea competentă. Autoritatea centrală desemnată în
acest scop face obiectul unei notificări adresate secretarului
general al Organizației Națiunilor Unite în momentul în care
fiecare stat parte depune instrumentul de ratificare,
acceptare, de aprobare sau de aderare la prezenta

13

convenție. Cererile de asistență judiciară și orice
comunicare relativă la acestea sunt transmise autorităților
centrale desemnate de statele părți. Prin prezenta
dispoziție se înțelege, fără a prejudicia dreptul oricărui stat
parte, ca solicitarea cererilor și a comunicărilor să fie
adresată pe cale diplomatică și, în caz de urgență, dacă
statele părți convin aceasta, prin intermediul Organizației
Internaționale a Poliției Criminale, dacă aceasta este
posibil.
14. Cererile sunt adresate în scris sau, dacă este
posibil, prin orice alt mijloc care poate fi în măsură să
producă un document scris, într-o limbă acceptabilă de
statul parte solicitat, în condiții care să permită statului
parte solicitat să îi stabilească autenticitatea. Limba sau
limbile acceptabile de fiecare stat parte sunt notificate
secretarului general al Organizației Națiunilor Unite în
momentul în care acest stat parte își depune instrumentul
de ratificare, acceptare, aprobare sau de aderare la
prezenta convenție. În caz de urgență și dacă statele părți
convin în acest fel, cererile pot fi făcute oral, dar trebuie
să fie confirmate fără întârziere în scris.
15. O cerere de asistență judiciară trebuie să conțină
informațiile următoare:
a) desemnarea autorității care emite cererea;
b) obiectul și natura anchetei, a urmăririlor sau a
procedurii judiciare la care se raportează cererea, precum
și numele și funcțiile autorității care a fost împuternicită;
c) un rezumat al faptelor pertinente, în afară de cererile
în scopul înmânării de acte judiciare;
d) obiectul cererii de asistență și detaliile oricărei
proceduri speciale solicitate de statul parte solicitant
dorește a fi aplicată;
e) dacă este posibil, identitatea, adresa și naționalitatea
oricărei persoane vizate; și
f) scopul în care sunt cerute mărturia, informațiile sau
măsurile.
16. Statul parte solicitat poate cere informații
suplimentare dacă acestea apar necesare pentru
executarea cererii conform dreptului său intern sau când
poate facilita executarea cererii.
17. Oricare cerere este executată conform dreptului
intern al statului parte solicitat și, în măsura în care
aceasta nu contravine dreptului intern al statului parte
solicitat și când este posibil, conform procedurilor
specificate în cerere.
18. În cazul în care este posibil și conform principiilor
fundamentale ale dreptului intern, dacă o persoană care se
află pe teritoriul unui stat parte trebuie să fie ascultată ca
martor sau ca expert de către autoritățile judiciare ale unui
alt stat parte, primul stat parte poate, la cererea celuilalt,
să autorizeze audierea sa prin videoconferință, dacă nu
este posibil sau nu se dorește ca ea să se înfățișeze
personal pe teritoriul statului parte solicitant. Statele părți
pot conveni ca audierea să fie condusă de o autoritate
judiciară a statului parte solicitant și ca o autoritate
judiciară a statului parte solicitat să asiste la aceasta.
19. Statul parte solicitant nu comunică, nici nu folosește
informațiile sau elementele de probă transmisă de către
statul parte solicitat pentru anchete, urmăriri și proceduri
judiciare, altele decât cele prevăzute în cerere, fără
consimțământul prealabil al statului parte solicitat. Nici o
prevedere a prezentului paragraf nu împiedică statul parte
solicitant să dezvăluie, în cursul procedurii, informațiile sau
elementele de probă pentru dezvinovățire. În acest ultim
caz statul parte solicitant avizează statul parte solicitat
înaintea dezvăluirii și, dacă i se adresează o cerere,
consultă statul parte solicitat. Dacă, într-un caz excepțional,

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 903/5.X.2004

o notificare prealabilă nu este posibilă, statul parte
solicitant informează fără întârziere statul parte solicitat
despre dezvăluire.
20. Statul parte solicitant poate cere ca statul parte
solicitat să păstreze secretul asupra cererii și conținutului
acesteia, în afară de măsurile necesare pentru a o
executa. Dacă statul parte solicitat nu poate satisface
această exigență, el informează fără întârziere statul parte
solicitant.
21. Asistența judiciară poate fi refuzată:
a) dacă cererea nu este făcută în conformitate cu
dispozițiile prezentului articol;
b) dacă statul parte solicitat apreciază că executarea
cererii este susceptibilă să aducă atingere suveranității,
securității, ordinii sale publice sau altor interese esențiale;
c) în cazul în care dreptul intern al statului parte
solicitat ar interzice autorităților sale să ia măsurile cerute,
dacă este vorba despre o infracțiune analogă care a făcut
obiectul unei anchete, urmăriri sau proceduri judiciare în
cadrul propriei competențe;
d) în cazul în care ar fi contrară sistemului juridic al
statului parte solicitat privind asistența judiciară de
acceptare a cererii.
22. Statele părți nu pot refuza, de asemenea, o cerere
de asistență judiciară pentru singurul motiv că infracțiunea
este considerată având legătură cu probleme fiscale.
23. Orice refuz al asistenței judiciare trebuie să fie
motivat.
24. Statul parte solicitat execută cererea de asistență
judiciară cât mai prompt posibil și ține seama, în măsura
posibilului, de orice termene sugerate de statul parte
solicitant și care sunt motivate, de preferință, în cerere.
Statul parte solicitant poate prezenta cereri rezonabile de
informații asupra stadiului de desfășurare a măsurilor luate
de către statul parte solicitat pentru a da curs cererii sale.
Statul parte solicitat răspunde cererilor rezonabile ale
statului parte solicitant privind progresele realizate în
executarea cererii. Când asistența solicitată nu mai este
necesară, statul parte solicitant informează prompt statul
parte solicitat despre aceasta.
25. Asistența judiciară poate fi amânată de statul parte
solicitat pe motiv că ea ar putea împiedica anchete,
urmăriri sau o procedură judiciară în curs.
26. Înainte de a refuza o cerere în baza paragrafului 21
al prezentului articol sau de a amâna executarea în baza
paragrafului 25, statul parte solicitat examinează cu statul
parte solicitant posibilitatea acordării asistenței sub rezerva
condițiilor pe care le consideră necesare. Dacă statul parte
solicitant acceptă asistența sub rezerva acestor condiții, el
se conformează acestora.
27. Fără prejudicierea aplicării paragrafului 12 al
prezentului articol, un martor, un expert sau o altă
persoană care, la cererea statului parte solicitant, consimte
să facă o depoziție în cursul unei proceduri ori să
colaboreze la o anchetă, la urmăriri sau la o procedură
judiciară pe teritoriul statului parte solicitant nu va fi
urmărită, deținută, pedepsită ori supusă altor restricții ale
libertății sale personale pe acest teritoriu pentru motive de
fapte, omisiuni sau condamnări anterioare plecării sale de
pe teritoriul statului parte solicitat. Această imunitate
încetează când martorul, expertul ori acea persoană, care
a avut, pentru o perioadă de 15 zile consecutive sau
pentru orice altă perioadă convenită de statele părți,
socotită de la data la care ei au fost informați oficial că
prezența lor nu mai este cerută de autoritățile judiciare,
posibilitatea de a părăsi teritoriul statului parte solicitant, a

rămas totuși în mod voluntar sau, părăsindu-l, a revenit
aici de bunăvoie.
28. Cheltuielile obișnuite făcute pentru executarea unei
cereri sunt în sarcina statului parte solicitat, în afară de
cazul în care s-a convenit altfel între statele părți
respective. Atunci când cheltuieli importante sau
extraordinare sunt ori se dovedesc ulterior necesare pentru
executarea cererii, statele părți se consultă pentru a fixa
condițiile conform cărora cererea va fi executată, precum și
modul în care vor fi preluate cheltuielile.
29. Statul parte solicitat:
a) transmite statului parte solicitant copii ale dosarelor,
documentelor sau informațiilor administrative aflate în
posesia sa și la care, în baza dreptului său intern, publicul
are acces;
b) poate, de bunăvoie, să transmită statului parte
solicitant, integral, în parte sau în condițiile pe care le
apreciază adecvate, copii ale tuturor dosarelor,
documentelor sau informațiilor administrative aflate în
posesia sa și la care, în virtutea dreptului său intern,
publicul nu are acces.
30. Statele părți au în vedere, dacă este cazul,
posibilitatea de a încheia acorduri sau aranjamente
bilaterale ori multilaterale care servesc obiectivelor și
dispozițiilor prezentului articol, le dau aplicabilitate practică
sau le întăresc.
ARTICOLUL 47
Transferul de proceduri penale

Statele părți au în vedere posibilitatea de a-și transfera
reciproc procedurile referitoare la urmărirea unei infracțiuni
prevăzute de prezenta convenție, în cazurile în care acest
transfer este considerat necesar în interesul unei bune
administrări a justiției și, în special, când cauza privește
mai multe jurisdicții, în vederea centralizării urmăririlor.
ARTICOLUL 48
Cooperarea între serviciile de investigații și de reprimare

1. Statele părți cooperează strâns, conform sistemelor
lor juridice și administrative, în vederea întăririi eficacității
investigării și reprimării infracțiunilor prevăzute de prezenta
convenție. În special, statele părți iau măsuri eficiente
pentru:
a) întărirea căilor de comunicații între autoritățile lor,
organismele și serviciile competente și, dacă este necesar,
în scopul facilitării schimbului sigur și rapid de informații
privind toate aspectele infracțiunilor prevăzute de prezenta
convenție, inclusiv, dacă statele părți interesate consideră
potrivit, legăturile cu alte activități infracționale;
b) cooperarea cu alte state părți, în ceea ce privește
infracțiunile prevăzute de prezenta convenție, în conducerea
anchetelor referitoare la punctele următoare:
(i) identitatea și activitățile persoanelor bănuite de
implicarea în aceste infracțiuni, locul unde se află ele sau
locul unde se află persoanele în cauză;
(ii) circulația produsului infracțiunii sau a bunurilor
provenind din săvârșirea de infracțiuni;
(iii) circulația bunurilor, a materialelor sau a altor
instrumente folosite ori destinate a fi folosite în săvârșirea
acestor infracțiuni;
c) transmiterea, când este cazul, a pieselor sau
cantităților de substanțe necesare în scopurile analizei ori
anchetei;
d) schimbul de informații, când este cazul, cu alte state
părți privind mijloacele și procedeele specifice folosite
pentru săvârșirea infracțiunilor prevăzute de prezenta

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 903/5.X.2004
convenție, cum sunt folosirea de identități false, de
documente contrafăcute, modificate sau falsificate ori a
altor mijloace de disimulare a activităților lor;
e) facilitarea unei coordonări eficiente între autoritățile,
organismele și serviciile lor competente și favorizarea
schimbului de personal și de experți, inclusiv, sub rezerva
existenței de acorduri sau de aranjamente bilaterale între
statele părți în cauză, detașarea de agenți de legătură;
f) schimbul de informații și coordonarea măsurilor
administrative și a altor măsuri luate, după cum se
decide, pentru a descoperi cât mai repede infracțiunile
prevăzute de prezenta convenție.
2. În scopul aplicării prezentei convenții, statele părți au
în vedere să încheie acorduri sau aranjamente bilaterale
ori multilaterale care să prevadă o cooperare directă între
serviciile de investigație și de reprimare și, atunci când
există deja astfel de acorduri sau aranjamente, să le
modifice. În absența unor asemenea acorduri sau
aranjamente între statele părți respective, acestea din urmă
se pot baza pe prezenta convenție pentru stabilirea unei
cooperări în materie de investigare și de reprimare privind
infracțiunile prevăzute de prezenta convenție. De fiecare
dată, când este cazul, statele părți utilizează pe deplin
acordurile sau aranjamentele, inclusiv organizațiile
internaționale ori regionale, pentru a întări cooperarea
dintre serviciile de investigare și de reprimare.
3. Statele părți se străduiesc să coopereze, în măsura
mijloacelor, pentru combaterea infracțiunilor prevăzute de
prezenta convenție, săvârșite cu mijloace tehnice moderne.
ARTICOLUL 49
Anchete comune

Statele părți au în vedere să încheie acorduri sau
aranjamente bilaterale ori multilaterale în baza cărora,
pentru cauzele care fac obiectul anchetelor, urmăririlor sau
procedurilor judiciare în unul ori mai multe state, autoritățile
competente respective pot stabili instanțe de anchete
comune. În lipsa unor asemenea acorduri sau aranjamente,
pot fi hotărâte anchete comune. Statele părți interesate
veghează ca suveranitatea statului pe teritoriul căruia
trebuie să se desfășoare ancheta să fie pe deplin
respectată.
ARTICOLUL 50
Tehnici de anchete speciale

1. În vederea combaterii eficiente a corupției, fiecare
stat parte, în măsura în care principiile fundamentale ale
sistemului său juridic intern o permit și conform condițiilor
prevăzute de dreptul său intern, ia, în limita mijloacelor
sale, măsurile necesare pentru a permite ca autoritățile
sale competente să poată recurge în mod corespunzător,
pe teritoriul său, la livrări supravegheate și, când consideră
potrivit, la alte tehnici de anchete speciale, cum sunt
supravegherea electronică sau alte forme de supraveghere
și operațiunile de infiltrare, și pentru ca probele culese prin
intermediul acestor tehnici să fie admisibile în fața
instanțelor judecătorești.
2. În scopurile anchetelor asupra infracțiunilor prevăzute
de prezenta convenție, statele părți sunt încurajate să
încheie, dacă este necesar, acorduri sau aranjamente
bilaterale ori multilaterale corespunzătoare pentru
recurgerea la tehnici de anchete speciale în cadrul
cooperării internaționale. Acceste acorduri sau aranjamente
sunt încheiate și aplicate cu respectarea deplină a
principiului egalității suverane a statelor și sunt puse în
aplicare cu respectarea strictă a dispozițiilor pe care le
conțin.

15

3. În absența acordurilor sau aranjamentelor prevăzute
la paragraful 2 al prezentului articol, deciziile de a se
recurge la tehnici de anchete speciale la nivel internațional
sunt luate de la caz la caz și pot, dacă este necesar, să
țină seama de înțelegerile și aranjamentele financiare în
ceea ce privește exercițiul competenței lor de către statele
părți în cauză.
4. Livrările supravegheate la care s-a hotărât să se
recurgă la nivel internațional pot include, cu consimțământul
statelor părți în cauză, metode cum ar fi interceptarea
mărfurilor și a fondurilor și autorizarea urmăririi transportului
lor, fără modificare sau după sustragere ori înlocuirea în
întregime sau în parte a acestora.
CAPITOLUL V
Recuperarea de bunuri
ARTICOLUL 51
Dispoziții generale

Restituirea de bunuri în aplicarea prezentului capitol
este un principiu fundamental al acestei convenții, iar
statele părți își acordă reciproc în acest domeniu cea mai
amplă cu putință cooperare și asistență judiciară.
ARTICOLUL 52
Prevenirea și descoperirea transferurilor produsului infracțiunii

1. Fără a aduce atingere art. 14 din prezenta convenție,
fiecare stat parte ia, conform dreptului său intern, măsurile
necesare pentru ca instituțiile financiare aparținând
jurisdicției sale să fie obligate să verifice identitatea
clienților și să ia măsuri rezonabile pentru a determina
identitatea beneficiarilor fondurilor depuse în conturi mari,
precum și de a supune la o supraveghere sporită conturile
pe care persoane care exercită sau au exercitat funcții
publice importante și membrii familiilor lor și anturajul lor
caută să le deschidă sau să le dețină direct ori caută să
le deschidă sau să le dețină printr-un intermediar. Această
supraveghere este rezonabil concepută pentru a descoperi
operațiile suspecte, cu scopul de a le semnala autorităților
competente, și nu ar trebui interpretate ca un mijloc de
descurajare a instituțiilor financiare — sau de a le
interzice — să întrețină relații de afaceri cu clienți legitimi.
2. În scopul de a facilita aplicarea măsurilor prevăzute
la paragraful 1 al prezentului articol, fiecare stat parte,
conform dreptului său intern și inspirându-se din inițiativele
pertinente luate de organizațiile regionale, interregionale în
lupta împotriva spălării banilor:
a) publică liniile directoare privind tipurile de persoane
fizice sau juridice asupra conturilor cărora instituțiile
financiare aparținând jurisdicției sale ar trebui să exercite o
supraveghere sporită, tipurile de cont și de operațiuni la
care ar trebui să acorde o atenție specială, precum și
măsurile ce trebuie luate privind deschiderea unor astfel de
conturi, administrarea lor și înregistrarea operațiunilor; și
b) dacă este cazul, notifică instituțiilor financiare ce țin
de jurisdicția sa, la cererea unui alt stat parte sau din
proprie inițiativă, identitatea persoanelor fizice și juridice ale
căror conturi ar trebui supravegheate mai strict, în plus față
de persoanele pe care instituțiile financiare vor putea altfel
să le identifice.
3. În contextul lit. a) a paragrafului 2 al prezentului
articol, fiecare stat parte aplică măsuri pentru ca instituțiile
sale financiare să țină evidențe corespunzătoare pe o
durată potrivită, conturi și operațiuni implicând persoanele
menționate la paragraful 1 al prezentului articol, evidențe

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 903/5.X.2004

care ar trebui să conțină, cel puțin, informații asupra
identității clientului, precum și, în măsura posibilului, asupra
beneficiarului.
4. În scopul prevenirii și descoperirii transferurilor de
bunuri dobândite ilicit, provenind din infracțiunile stabilite
conform prezentei convenții, fiecare stat parte aplică
măsurile corespunzătoare și eficiente pentru a împiedica,
cu ajutorul organismelor sale de reglementare și de control,
stabilirea băncilor care nu au prezență fizică și care nu
sunt afiliate unui grup financiar reglementat. În plus,
statele părți pot pretinde instituțiilor lor financiare să refuze
stabilirea sau să urmărească relațiile bancare
corespunzătoare cu astfel de instituții și să evite să
stabilească relații cu instituții financiare străine care permit
utilizarea conturilor lor de către bănci care nu au prezență
fizică și care nu sunt afiliate unui grup financiar
reglementat.
5. Fiecare stat parte are în vedere stabilirea, conform
dreptului său intern, pentru agenții publici corespunzători,
de sisteme eficiente de divulgare a informației financiare și
prevede sancțiuni corespunzătoare în cazul încălcării.
Fiecare stat parte urmărește, de asemenea, să ia măsurile
necesare pentru a permite autorităților sale competente să
împărtășească această informație cu autoritățile competente
ale altor state părți atunci când acestea o solicită pentru
ancheta asupra bunurilor dobândite ilicit, pentru a le
reclama și a le recupera.
6. Fiecare stat parte urmărește să ia, conform dreptului
său intern, măsurile necesare pentru ca agenții săi publici
corespunzători având un drept ori o delegație de
semnătură sau orice altă împuternicire asupra unui cont
financiar domiciliat într-o altă țară străină să fie obligați să
o semnaleze autorităților competente și să păstreze
evidențele corespunzătoare acestor conturi. Fiecare stat
parte prevede, de asemenea, sancțiuni corespunzătoare în
cazul încălcării acestei obligații.
ARTICOLUL 53
Măsuri pentru recuperarea directă de bunuri

a) ia măsurile necesare pentru a permite autorităților
sale competente să dea efect unei decizii de confiscare a
unei instanțe judecătorești aparținând altui stat parte;
b) ia măsurile necesare pentru a permite autorităților
sale competente, când acestea au competență teritorială,
să ordone confiscarea bunurilor de origine străină,
pronunțându-se asupra unei infracțiuni de spălare a banilor
sau uneia ce ține de competența sa, sau prin alte
proceduri autorizate de dreptul său intern; și
c) are în vedere să ia măsurile necesare pentru a
permite confiscarea unor asemenea bunuri în absența unei
condamnări, atunci când autorul infracțiunii nu poate fi
urmărit din cauza decesului, evadării sau absenței ori în
alte cazuri corespunzătoare.
2. În scopul de a acorda asistența judiciară care îi este
solicitată în aplicarea paragrafului 2 al art. 55, fiecare stat
parte, conform dreptului său intern:
a) ia măsurile necesare pentru a permite autorităților
sale competente să blocheze sau să sechestreze bunuri,
în temeiul unei hotărâri judecătorești sau a unei autorități
competente a unui stat parte solicitant ordonând blocarea
sau confiscarea, care dă statului parte solicitat un motiv
rezonabil să creadă că există temeiuri suficiente de a lua
astfel de măsuri și că bunurile vor face ulterior obiectul
unei ordonanțe de confiscare în scopul lit. a) a paragrafului 1
al prezentului articol;
b) ia măsurile necesare pentru a permite autorităților
sale competente să blocheze sau să sechestreze bunuri în
baza unei cereri care dă statului parte un motiv rezonabil
să creadă că există temeiuri suficiente de a lua măsuri și
că bunurile vor face ulterior obiectul unei ordonanțe de
confiscare în scopul lit. a) a paragrafului 1 al prezentului
articol; și
c) are în vedere luarea unor măsuri suplimentare pentru
a permite autorităților competente să păstreze bunurile în
vederea confiscării lor, de exemplu în baza unei arestări
sau a unei acuzări intervenite în străinătate în legătură cu
achiziționarea lor.
ARTICOLUL 55
Cooperarea internațională în scopul confiscării

Fiecare stat parte, conform dreptului său intern:
a) ia măsurile necesare pentru a permite unui alt stat
parte să intenteze o acțiune civilă în fața instanțelor sale
judecătorești în vederea recunoașterii existenței unui drept
de proprietate asupra bunurilor dobândite prin intermediul
unei infracțiuni stabilite conform prezentei convenții;
b) ia măsurile necesare pentru a permite instanțelor
sale judecătorești să ordone autorilor infracțiunilor stabilite
conform prezentei convenții să verse o reparație sau
daune-interese unui alt stat parte care a suferit un
prejudiciu în urma acestor infracțiuni; și
c) ia măsurile necesare pentru a permite instanțelor sale
judecătorești sau autorităților competente, când trebuie să
decidă o confiscare, să recunoască dreptul de proprietate
legitim revendicat de către un alt stat parte asupra
bunurilor dobândite prin intermediul unei infracțiuni stabilite
conform prezentei convenții.
ARTICOLUL 54
Mecanisme de recuperare de bunuri prin cooperarea
internațională în scopul confiscării

1. În scopul de a asigura asistența judiciară prevăzută
la art. 55 din prezenta convenție privind bunurile
achiziționate prin intermediul unei infracțiuni stabilite
conform prezentei convenții sau utilizate pentru astfel de
infracțiune, fiecare stat parte, conform dreptului său intern:

1. În măsura posibilităților, în cadrul sistemului său
juridic național, un stat parte care a primit de la un alt
stat parte având competența de a investiga o infracțiune
prevăzută de prezenta convenție o cerere de confiscare a
produsului infracțiunii, bunurilor materiale sau a altor
instrumente prevăzute la paragraful 1 al art. 31 din
prezenta convenție, care sunt situate pe teritoriul său:
a) transmite cererea autorităților sale competente, în
vederea pronunțării unei decizii de confiscare și, în cazul
în care aceasta intervine, să fie executată; sau
b) transmite autorităților sale competente, cu scopul de
a fi executată în limitele cererii, decizia de confiscare
pronunțată de o instanță judecătorească situată pe teritoriul
statului parte solicitant, conform paragrafului 1 al art. 31 și
lit. a) a paragrafului 1 al art. 54 din prezenta convenție, cu
atât mai mult cu cât ea poartă asupra produsului
infracțiunii, bunurilor, materialelor sau altor instrumente
prevăzute în paragraful 1 al art. 31, situate pe teritoriul său.
2. În cazul în care cererea este făcută de către un alt
stat parte care are competența pentru a cunoaște o
infracțiune prevăzută prin prezenta convenție, statul parte
solicitat ia măsurile necesare pentru identificarea,
localizarea și blocarea sau sechestrul produsului infracțiunii,
bunurilor, materialelor sau altor instrumente prevăzute în
paragraful 1 al art. 31 din prezenta convenție, în vederea
unei confiscări ulterioare ordonate fie de către statul parte

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 903/5.X.2004

17

solicitant, fie, ca urmare a unei cereri formulate în baza
paragrafului 1 al prezentului articol, de către statul parte
solicitat.
3. Dispozițiile art. 46 din prezenta convenție se aplică
mutatis mutandis prezentului articol. În afara informațiilor
prevăzute la paragraful 15 al art. 46, cererile făcute în
aplicarea prezentului articol conțin:
a) în cazul în care cererea se referă la lit. a) a
paragrafului 1 al prezentului articol, o descriere a bunurilor
care urmează să fie confiscate, inclusiv, în măsura
posibilului, a locului în care acestea se găsesc și, dacă
este cazul, a valorii lor estimative, și o expunere a faptelor
pe care se bazează statul parte solicitant, care să permită
statului parte solicitat să pronunțe o decizie de confiscare
în cadrul dreptului său intern;
b) în cazul în care se referă la lit. b) a paragrafului 1
al prezentului articol, o copie certificată a deciziei de
confiscare date de statul parte solicitant, pe care se
întemeiază cererea, o expunere a faptelor și informațiilor
indicând limitele în care se cere executarea deciziei, o
declarație menționând măsurile luate de statul parte
solicitant pentru a informa terții de bună-credință și a
garanta o procedură regulată și o declarație conform căreia
decizia de confiscare este definitivă;
c) în cazul în care cererea se referă la paragraful 2 al
prezentului articol, o expunere a faptelor pe care se
bazează statul parte solicitant și o descriere a măsurilor
solicitate, precum și, atunci când este disponibilă, o copie
certificată a deciziei pe care se întemeiază cererea.
4. Deciziile sau măsurile prevăzute la paragrafele 1 și 2
ale prezentului articol sunt luate de statul parte solicitat,
conform dreptului său intern și dispozițiilor acestui drept și
potrivit regulilor sale de procedură sau ale oricărui acord
sau aranjament bilateral ori multilateral care îl leagă de
statul parte solicitant.
5. Fiecare stat parte trimite secretarului general al
Organizației Națiunilor Unite o copie a legilor și
regulamentelor sale care dau efect prezentului articol,
precum și o copie a oricărei modificări ulterioare aduse
acestor legi și regulamente sau o descriere a acestor legi,
regulamente și modificări ulterioare.
6. Dacă un stat parte decide să subordoneze adoptarea
măsurilor prevăzute la paragrafele 1 și 2 ale prezentului
articol existenței unui tratat în materie, el consideră
prezenta convenție ca bază convențională necesară și
suficientă.
7. Cooperarea în baza prezentului articol poate fi
refuzată sau măsurile de conservare pot fi ridicate dacă
statul parte solicitat nu primește în timp util probele
suficiente sau dacă bunul este de valoare minimă.
8. Înainte de a ridica orice măsură de conservare luată
în aplicarea prezentului articol, statul parte solicitat dă,
dacă este posibil, statului parte solicitant dreptul de a
prezenta argumente în favoarea menținerii măsurii.
9. Dispozițiile prezentului articol nu trebuie interpretate
ca aducând atingere drepturilor terților de bună-credință.

parte respectiv să înceapă sau să conducă o anchetă,
urmăriri ori o procedură judiciară sau care ar putea să
deschidă calea prezentării de către acest stat a unei cereri
în baza prezentului capitol.

ARTICOLUL 56

Serviciul de informare financiar

Cooperarea specială

Fără prejudicierea dreptului său intern, fiecare stat parte
se străduiește să ia măsuri care să-i permită, fără a aduce
atingere propriilor anchete, urmăriri sau proceduri judiciare,
să comunice, fără o cerere prealabilă, unui stat parte
informații asupra produsului infracțiunilor stabilite în
conformitate cu prezenta convenție atunci când consideră
că divulgarea acestor informații ar putea să ajute statul

ARTICOLUL 57
Restituirea și dispunerea de bunuri

1. Un stat parte care a confiscat bunuri în aplicarea
art. 31 sau 55 din prezenta convenție dispune de acestea,
inclusiv restituindu-le proprietarilor legitimi anteriori, în
aplicarea paragrafului 3 al prezentului articol și conform
dispozițiilor prezentei convenții și dreptului său intern.
2. Fiecare stat parte adoptă, conform principiilor
fundamentale ale dreptului său intern, măsuri legislative și
alte măsuri care se dovedesc a fi necesare pentru a
permite autorităților sale competente să restituie bunurile
confiscate, atunci când acționează la cererea unui alt stat
parte, conform prezentei convenții și ținând seama de
drepturile terților de bună-credință.
3. Conform art. 46 și 55 din prezenta convenție și
conform paragrafelor 1 și 2 ale prezentului articol, statul
parte solicitat:
a) în cazurile de sustragere de fonduri publice sau de
spălare de fonduri publice sustrase, prevăzute la art. 17 și
23, cînd confiscarea a fost executată conform art. 55 și în
baza rămânerii definitive a unei decizii pronunțate în statul
parte solicitant, exigență la care acesta poate renunța,
restituie bunurile confiscate statului parte solicitant;
b) în cazul produsului oricărei alte infracțiuni vizate prin
prezenta convenție, când confiscarea a fost executată
conform art. 55 din prezenta convenție și în baza rămânerii
definitive a unei decizii pronunțate în statul parte solicitant,
exigență la care acesta poate renunța, restituie bunurile
confiscate statului parte solicitant, când acesta din urmă
furnizează statului parte solicitat probe rezonabile ale
dreptului său de proprietate anterior asupra bunurilor
menționate ale statului parte solicitat sau când acesta din
urmă recunoaște un prejudiciu adus statului solicitant ca
temei de restituire a bunurilor confiscate;
c) în toate cazurile, urmărește cu titlu prioritar să
restituie bunurile confiscate statului solicitant, să le restituie
proprietarilor legitimi anteriori sau să despăgubească
victimele infracțiunii.
4. Dacă este cazul și numai dacă statele părți nu decid
altfel, statul parte solicitat poate să deducă cheltuielile
rezonabile ocazionate de anchete, urmăriri sau proceduri
judiciare care au dus la restituirea sau dispunerea bunurilor
confiscate în aplicarea prezentului articol.
5. Dacă este cazul, statele părți pot, de asemenea,
urmări încheierea, după caz, de acorduri sau de
aranjamente reciproce pentru dispunerea definitivă a
bunurilor confiscate.
ARTICOLUL 58

Statele părți cooperează în scopul prevenirii și
combaterii transferului produsului infracțiunilor stabilite
conform prezentei convenții, precum și în scopul promovării
mijloacelor de recuperare a produsului menționat și, cu
această finalitate, au în vedere stabilirea unui serviciu de
informare financiar care va fi însărcinat să primească, să
analizeze și să comunice autorităților competente
declarațiile de operațiuni financiare suspecte.

PDF compression, OCR, web-optimization with CVISION's PdfCompressor

18

MONITORUL OFICIAL AL ROMÂNIEI, PARTEA I, Nr. 903/5.X.2004
ARTICOLUL 59
Acorduri și aranjamente bilaterale și multilaterale

Statele părți urmăresc să încheie acorduri sau
aranjamente bilaterale ori multilaterale cu scopul de a
consolida eficiența cooperării internaționale instaurate în
aplicarea prezentului capitol.
CAPITOLUL VI
Asistența tehnică și schimbul de informații
ARTICOLUL 60
Formarea și asistența tehnică

1. Fiecare stat parte stabilește, dezvoltă sau
îmbunătățește, în măsura necesităților, programe de
formare specifice pentru personalul său însărcinat să
prevină și să combată corupția; aceste programe se pot
referi, îndeosebi, la:
a) măsurile specifice de prevenire, descoperire,
investigare, reprimare și luptă împotriva corupției, inclusiv
utilizarea metodelor de strângere a probelor și de
investigații;
b) consolidarea capacităților de elaborare și de
planificare a strategiilor împotriva corupției;
c) formarea de autorități competente în stabilirea
cererilor de asistență judiciară care să răspundă exigențelor
prezentei convenții;
d) evaluarea și consolidarea instituțiilor, gestiunii
serviciului public și a finanțelor publice (inclusiv achiziții
publice) și a sectorului privat;
e) prevenirea transferului produsului infracțiunilor stabilite
conform prezentei convenții, lupta împotriva acestor
transferuri și recuperarea acestui produs;
f) descoperirea și blocarea transferurilor produsului
infracțiunilor stabilite conform prezentei convenții;
g) supravegherea mișcărilor produsului infracțiunilor
stabilite conform prezentei convenții, precum și a metodelor
de transfer, de disimulare sau de deghizare a acestui produs;
h) mecanisme și metode judiciare și administrative
corespunzătoare și eficiente pentru a înlesni restituirea
produsului infracțiunilor stabilite conform prezentei convenții;
i) metode folosite pentru protecția victimelor și a
martorilor care cooperează cu autoritățile judiciare; și
j) formarea reglementărilor naționale și internaționale și
formarea lingvistică.
2. Statele părți au în vedere, în planurile și în
programele lor naționale de luptă împotriva corupției, să
acorde, după posibilități, cea mai amplă cu putință
asistență tehnică, în special în folosul țărilor în curs de
dezvoltare, inclusiv sprijinul material și formarea în
domeniile menționate la paragraful 1 al prezentului articol,
precum și formarea, asistența, schimbul reciproc de
experiență în materie și cunoștințe specializate, ceea ce va
facilita cooperarea internațională între statele părți în
domeniile de extrădare și de asistență judiciară.
3. Statele părți întăresc, în măsura în care este
necesar, măsurile luate pentru optimizarea activităților
operaționale și de formare în cadrul organizațiilor
internaționale și regionale și în cadrul acordurilor sau
aranjamentelor bilaterale și multilaterale în materie.
4. Statele părți au în vedere să-și acorde asistență, la
cerere, pentru a conduce evaluări, studii și cercetări asupra
tipurilor, cauzelor, efectelor și costurilor corupției pe
teritoriul lor, în vederea elaborării, cu participarea
autorităților competente și a societății, de strategii și planuri
de acțiune pentru combaterea corupției.
5. Cu scopul de a facilita recuperarea produsului
infracțiunilor stabilite conform prezentei convenții, statele

părți pot coopera comunicându-și numele experților
susceptibili de a ajuta la atingerea acestui obiectiv.
6. Statele părți au în vedere să folosească în mod util
conferințe și seminarii subregionale, regionale și
internaționale pentru a favoriza cooperarea și asistența
tehnică și pentru a stimula schimburile de opinii asupra
problemelor comune, inclusiv asupra problemelor și nevoilor
particulare ale țărilor în curs de dezvoltare și ale țărilor cu
o economie în tranziție.
7. Statele părți au în vedere stabilirea de mecanisme cu
caracter voluntar, în scopul de a contribui financiar, prin
programe și proiecte de asistență tehnică, la eforturile
țărilor în curs de dezvoltare și ale țărilor cu o economie în
tranziție pentru a aplica prezenta convenție.
8. Fiecare stat parte are în vedere să verse contribuții
voluntare Centrului pentru prevenirea internațională a
criminalității cu scopul de a încuraja, prin intermediul
acestuia, programe și proiecte în țările în curs de
dezvoltare pentru aplicarea prezentei convenții.
ARTICOLUL 61
Colectarea, schimbul și analiza informațiilor asupra corupției

1. Fiecare stat parte are în vedere să analizeze, prin
consultarea cu experți, tendințele de corupție pe teritoriul
său, precum și circumstanțele în care infracțiunile de
corupție sunt săvârșite.
2. Statele părți au în vedere să dezvolte și să pună în
comun, direct între ele și prin intermediul organizațiilor
internaționale și regionale, statisticile și cunoștințele lor
analitice referitoare la corupție, precum și informațiile în
vederea elaborării, în măsura posibilului, de definiții, norme
și metode comune și informații asupra celor mai bune
practici pentru prevenirea și combaterea corupției.
3. Fiecare stat parte are în vedere să asigure
supravegherea permanentă a politicilor și măsurilor sale
concrete de luptă împotriva corupției și să evalueze
punerea lor în aplicare, precum și eficiența acestora.
ARTICOLUL 62
Alte măsuri: aplicarea convenției prin dezvoltare economică
și asistență tehnică

1. Statele părți iau măsuri de natură să asigure cea
mai bună aplicare posibilă a prezentei convenții, prin
cooperarea internațională, ținând seama de efectele
negative ale corupției asupra societății în general și asupra
dezvoltării durabile în special.
2. Statele părți fac eforturi concrete, în măsura
posibilului și în coordonare unele cu altele, precum și cu
organizațiile regionale și internaționale:
a) pentru dezvoltarea cooperării lor la diferite niveluri în
țările în curs de dezvoltare, în vederea întăririi capacității
acestora în prevenirea și combaterea corupției;
b) pentru creșterea asistenței financiare și materiale
acordate țărilor în curs de dezvoltare, în scopul sprijinirii
eforturilor pe care acestea le desfășoară pentru a preveni
și a combate eficient corupția și pentru a le ajuta să aplice
cu succes prezenta convenție;
c) pentru a acorda o asistență tehnică țărilor în curs de
dezvoltare și țărilor cu economie în tranziție, cu scopul de
a le ajuta să răspundă necesităților în vederea aplicării
prezentei convenții. În acest sens, statele părți se
străduiesc să depună voluntar contribuții adecvate și
regulate într-un cont stabilit în acest scop în cadrul unui
mecanism de finanțare a Organizației Națiunilor Unite.
Statele părți pot, de asemenea, să aibă în vedere, în
special, conform dreptului lor intern și dispozițiilor prezentei
convenții, să depună în contul sus-menționat o cotă-parte

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 903/5.X.2004
din fondul sau din valoarea corespunzătoare a produsului
infracțiunii sau a bunurilor confiscate în aplicarea
dispozițiilor prezentei convenții;
d) pentru a încuraja și a convinge alte state și instituții
financiare să se asocieze în eforturile făcute conform
prezentului articol, mai ales oferind țărilor în curs de
dezvoltare mai multe programe de formare și materiale
moderne pentru a le ajuta să atingă obiectivele prezentei
convenții.
3. În măsura posibilităților, aceste măsuri sunt luate fără
a aduce atingere aranjamentelor existente în materie de
asistență străină sau de alte aranjamente de cooperare
financiară la nivel biletaral, regional sau internațional.
4. Statele părți pot încheia acorduri sau aranjamente
bilaterale ori multilaterale privind asistența materială și
logistică, ținând seama de aranjamentele financiare
necesare pentru a asigura eficiența mijloacelor de
cooperare internațională prevăzute de prezenta convenție și
pentru a preveni, descoperi și combate corupția.
CAPITOLUL VII
Mecanisme de aplicare
ARTICOLUL 63
Conferința statelor părți la convenție

1. O conferință a statelor părți la convenție se instituie
pentru îmbunătățirea capacității statelor părți de a atinge
obiectivele enunțate în prezenta convenție și întărirea
cooperării lor în acest scop, precum și pentru promovarea
și examinarea aplicării prezentei convenții.
2. Secretarul general al Organizației Națiunilor Unite va
convoca Conferința statelor părți la convenție cel mai târziu
după un an de la intrarea în vigoare a prezentei convenții.
Prin urmare, Conferința statelor părți la convenție va ține
reuniunile ordinare conform regulamentului interior pe care
îl va adopta.
3. Conferința statelor părți la convenție va adopta un
regulament interior și reguli privind funcționarea activităților
enunțate în prezentul articol, inclusiv reguli privind
admiterea și participarea observatorilor și finanțarea
cheltuielilor pentru aceste activități.
4. Conferința statelor părți la convenție stabilește
activitățile, procedurile și metodele de lucru în vederea
realizării obiectivelor vizate la paragraful 1 al prezentului
articol, astfel:
a) facilitează activitățile desfășurate de statele părți în
temeiul art. 60 și 62 și al cap. II—V ale prezentei
convenții, inclusiv încurajează mobilizarea contribuțiilor
voluntare;
b) facilitează schimbul de informații între statele părți
asupra caracteristicilor și tendințelor corupției și a practicilor
eficiente pentru a le combate și preveni, și restituirii
produsului infracțiunii, în special, prin intermediul publicării
informațiilor pertinente prevăzute în prezentul articol;
c) cooperează cu mecanismele și organizațiile regionale
și internaționale și cu organizațiile neguvernamentale
competente;
d) utilizează în mod corespunzător informațiile pertinente
produse de alte mecanisme internaționale și regionale
pentru combaterea și prevenriea corupției cu scopul de a
evita o repetare inutilă a activităților;
e) examinează periodic aplicarea prezentei convenții de
către statele părți;
f) formulează recomandări în vederea îmbunătățirii
prezentei convenții și a aplicării sale;
g) ia notă de nevoile de asistență tehnică ale statelor
părți în ceea ce privește aplicarea prezentei convenții și

19

recomandă măsurile pe care le consideră necesare în
această privință.
5. În scopul realizării paragrafului 4 al prezentului
articol, Conferința statelor părți la convenție se informează
asupra măsurilor adoptate și dificultăților întâmpinate de
către statele părți pentru aplicarea prezentei convenții,
folosind informațiile pe care acestea le comunică prin
intermediul mecanismelor complementare de examinare pe
care ea le poate stabili.
6. Fiecare stat parte comunică Conferinței statelor părți
la convenție, după cum aceasta o cere, informații asupra
programelor, planurilor și practicilor, precum și asupra
măsurilor legislative și administrative privind aplicarea
prezentei convenții. Conferința statelor părți la convenție
examinează mijlocul cel mai eficace de a primi informații și
de a acționa în acest sens, inclusiv de la statele părți și
de la organizațiile internaționale competente. Contribuțiile
primite de la organizațiile neguvernamentale competente,
acreditate conform procedurilor, înainte de a fi stabilite de
Conferința statelor părți la convenție, pot fi, de asemenea,
luate în considerare.
7. Conform paragrafelor 4—6 ale prezentului articol,
Conferința statelor părți la convenție creează, atunci când
consideră necesar, orice mecanism sau organ adecvat
pentru a înlesni aplicarea efectivă a convenției.
ARTICOLUL 64
Secretariatul

1. Secretarul general al Organizației Națiunilor Unite
asigură serviciile de secretariat necesare Conferinței
statelor părți la convenție.
2. Secretariatul:
a) ajută Conferința statelor părți la convenție să
realizeze activitățile descrise în art. 63 din prezenta
convenție, ia măsuri și oferă serviciile necesare pentru
sesiunile Conferinței statelor părți la convenție;
b) ajută statele părți, la cererea lor, să comunice
informații Conferinței statelor părți la convenție, conform
prevederilor paragrafelor 5 și 6 ale art. 63 din prezenta
convenție; și
c) asigură coordonarea necesară cu secretariatul
organizațiilor regionale și internaționale competente.
CAPITOLUL VIII
Dispoziții finale
ARTICOLUL 65
Aplicarea convenției

1. Fiecare stat parte ia măsurile necesare, inclusiv
legislative și administrative, conform principiilor
fundamentale ale dreptului său intern, pentru a asigura
executarea obligațiilor asumate în baza prezentei convenții.
2. Fiecare stat parte poate lua măsurile necesare mai
stricte sau mai severe decât cele prevăzute prin prezenta
convenție în scopul de a preveni și de a combate corupția.
ARTICOLUL 66
Reglementarea diferendelor

1. Statele părți se străduiesc să soluționeze diferendele
privind interpretarea sau aplicarea prezentei convenții pe
cale de negociere.
2. Orice diferend între două sau mai multe state părți
privind interpretarea sau aplicarea prezentei convenții, care
nu poate fi soluționat prin negociere într-o perioadă
rezonabilă, este supus arbitrajului, la cererea unuia dintre
aceste state. Dacă în termen de 6 luni de la data cererii

PDF compression, OCR, web-optimization with CVISION's PdfCompressor

20

MONITORUL OFICIAL AL ROMÂNIEI, PARTEA I, Nr. 903/5.X.2004

de arbitraj statele părți nu se pot înțelege asupra
organizării arbitrajului, oricare dintre ele poate supune
diferendul Curții Internaționale de Justiție, adresând o
cerere conform cu Statutul Curții.
3. Fiecare stat parte poate, în momentul semnării,
ratificării, acceptării sau aprobării prezentei convenții sau
aderării la aceasta, să declare că nu se consideră legat de
dispozițiile paragrafului 2 al prezentului articol. Celelalte
state părți nu sunt legate de dispozițiile paragrafului 2 al
prezentului articol față de oricare stat parte care a formulat
o asemenea rezervă.
4. Orice stat parte care a formulat o rezervă în baza
paragrafului 3 al prezentului articol o poate retrage în orice
moment, adresând o notificare secretarului general al
Organizației Națiunilor Unite.
ARTICOLUL 67
Semnarea, ratificarea, acceptarea, aprobarea și aderarea

1. Prezenta convenție va fi deschisă spre semnare
tuturor statelor, de la 9 la 11 decembrie 2003, la Mérida
(Mexic) și, ulterior, la sediul Organizației Națiunilor Unite de
la New York, până la 9 decembrie 2005.
2. Prezenta convenție este, de asemenea, deschisă
spre semnare organizațiilor regionale de integrare
economică, cu condiția ca cel puțin un stat membru al
unei astfel de organizații să fi semnat prezenta convenție
conform paragrafului 1 al prezentului articol.
3. Prezenta convenție este supusă ratificării, acceptării
sau aprobării. Instrumentele de ratificare, acceptare sau
aprobare vor fi depuse la secretarul general al Organizației
Națiunilor Unite. O organizație regională de integrare
economică poate depune instrumentul de ratificare,
acceptare sau aprobare dacă cel puțin unul dintre statele
membre a făcut aceasta. În acest instrument de ratificare,
acceptare sau aprobare, această organizație declară sfera
competenței sale privind problemele reglementate de
prezenta convenție. Ea informează, de asemenea,
depozitarul despre orice modificare pertinentă a sferei sale
de competență.
4. Prezenta convenție este deschisă aderării oricărui
stat sau oricărei organizații regionale de integrare
economică din care cel puțin un stat membru este parte la
prezenta convenție. Instrumentele de aderare vor fi depuse
la secretarul general al Organizației Națiunilor Unite. În
momentul aderării sale o organizație regională de integrare
economică își declară sfera de competență privind
problemele reglementate de prezenta convenție. Ea
informează, de asemenea, depozitarul despre orice
modificare pertinentă privind sfera competenței sale.
ARTICOLUL 68
Intrarea în vigoare

1. Prezenta convenție va intra în vigoare în a
nouăzecea zi care urmează datei de depunere a celui
de-al treizecilea instrument de ratificare, acceptare,
aprobare sau aderare. În scopurile prezentului paragraf nici
unul dintre instrumentele depuse de o organizație regională
de integrare economică nu este considerat ca fiind un
instrument care să se adauge instrumentelor deja depuse
de statele membre ale acestei organizații.
2. Pentru fiecare stat sau organizație regională de
integrare economică ce va ratifica, va accepta sau va
aproba prezenta convenție ori va adera la aceasta după
depunerea celui de-al treizecilea instrument pertinent,
prezenta convenție va intra în vigoare în a treizecea zi de
la data depunerii instrumentului pertinent de către acest
stat sau această organizație ori de la data la care ea va

intra în vigoare în conformitate cu paragraful 1 al
prezentului articol, dacă aceasta este posterioară.
ARTICOLUL 69
Amendamente

1. La expirarea unui termen de 5 ani de la intrarea în
vigoare a prezentei convenții, un stat parte poate propune
un amendament și poate să-l transmită secretarului general
al Organizației Națiunilor Unite, care comunică atunci
propunerea de amendament celorlalte state părți și
Conferinței statelor părți la convenție în vederea examinării
propunerii și adoptării unei decizii. Conferința statelor părți
la convenție nu precupețește nici un efort pentru a ajunge
la un consens asupra tuturor amendamentelor. Dacă toate
eforturile în acest sens au fost epuizate fără să intervină
un acord, va trebui, în ultimă instanță, pentru ca
amendamentul să fie adoptat, un vot cu o majoritate de
două treimi din numărul statelor prezente la Conferința
statelor părți la convenție care să exprime votul lor.
2. Organizațiile regionale de integrare economică dispun,
pentru a exercita în baza prezentului articol dreptul de vot
în domeniile care țin de competența lor, de un număr de
voturi egal cu numărul statelor sale membre părți la
prezenta convenție. Ele nu își pot exercita dreptul de vot
dacă statele lor membre și-l exercită, și invers.
3. Un amendament adoptat conform paragrafului 1 al
prezentului articol este supus ratificării, acceptării sau
aprobării statelor părți.
4. Un amendament adoptat conform paragrafului 1 al
prezentului articol va intra în vigoare pentru un stat parte
după 90 de zile de la data depunerii de către acest stat
parte, la secretarul general al Organizației Națiunilor Unite,
a unui instrument de ratificare, de acceptare sau de
aprobare a acestui amendament.
5. Un amendament intră în vigoare cu forță obligatorie
față de statele părți care și-au exprimat consimțământul de
a fi legate de acesta. Celelalte state părți rămân legate de
dispozițiile prezentei convenții și de orice amendament
anterior pe care l-au ratificat, acceptat sau aprobat.
ARTICOLUL 70
Denunțarea

1. Un stat parte poate denunța prezenta convenție prin
notificare scrisă adresată secretarului general al
Organizației Națiunilor Unite. O astfel de denunțare are
efect după un an de la data primirii notificării de către
secretarul general.
2. O organizație regională de integrare economică
încetează de a fi parte la prezenta convenție atunci când
toate celelalte state membre au denunțat-o.
ARTICOLUL 71
Depozitarul și limbile folosite

1. Secretarul general al Organizației Națiunilor Unite
este depozitarul prezentei convenții.
2. Originalul prezentei convenții, ale cărui texte în
limbile engleză, arabă, chineză, spaniolă, franceză și rusă
sunt egal autentice, va fi depus la secretarul general al
Organizației Națiunilor Unite.
Drept care subsemnații plenipotențiari, împuterniciți în
acest scop de guvernele respective, au semnat prezenta
convenție.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 903/5.X.2004

21

PREȘEDINTELE ROMÂNIEI

DECRET
privind promulgarea Legii pentru ratificarea Convenției Națiunilor Unite
împotriva corupției, adoptată la New York la 31 octombrie 2003
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru ratificarea
Convenției Națiunilor Unite împotriva corupției, adoptată la

New York la 31 octombrie 2003, și se dispune publicarea
acestei legi în Monitorul Oficial al României, Partea I.

PREȘEDINTELE ROMÂNIEI

ION ILIESCU
București, 14 septembrie 2004.
Nr. 693.

ACTE
ALE

ALE

ORGANELOR

ADMINISTRAȚIEI

MINISTERUL EDUCAȚIEI ȘI CERCETĂRII
Nr. 4.543 din 23 august 2004

DE

SPECIALITATE

PUBLICE

CENTRALE

MINISTERUL MUNCII, SOLIDARITĂȚII SOCIALE ȘI FAMILIEI
Nr. 468 din 8 septembrie 2004

ORDIN
pentru aprobarea Procedurii de evaluare și certificare a competențelor profesionale
obținute pe alte căi decât cele formale
Având în vedere prevederile art. 10 alin. (5) din Hotărârea Guvernului nr. 410/2004 privind organizarea și
funcționarea Ministerului Educației și Cercetării și ale art. 17 din Hotărârea Guvernului nr. 737/2003 privind organizarea și
funcționarea Ministerului Muncii, Solidarității Sociale și Familiei, cu modificările și completările ulterioare,
luând în considerare prevederile art. 32 din Ordonanța Guvernului nr. 129/2000 privind formarea profesională a
adulților, republicată, cu modificările și completările ulterioare, precum și ale art. 37 alin. (1) și (2) din Hotărârea
Guvernului nr. 522/2003 pentru aprobarea Normelor metodologice de aplicare a prevederilor Ordonanței Guvernului
nr. 129/2000 privind formarea profesională a adulților,
ministrul educației și cercetării și ministrul muncii, solidarității sociale și familiei emit următorul ordin:
Art. 1. — Se aprobă Procedura de evaluare și
certificare a competențelor profesionale obținute pe alte căi
decât cele formale, prevăzută în anexa care face parte
integrantă din prezentul ordin.
Art. 2. — Se aprobă utilizarea certificatelor cu sigla
Consiliului pentru Standarde Ocupaționale și Atestare —
COSA, cu seria A, de la numărul 001501 până la numărul
025000, cu aplicarea timbrului sec al Consiliului Național de
Formare Profesională a Adulților, ca urmare a preluării
activității Consiliului pentru Standarde Ocupaționale și
Ministrul educației și cercetării,
Alexandru Athanasiu

Atestare de către Consiliul Național de Formare
Profesională a Adulților.
Art. 3. — Prezentul ordin va fi publicat în Monitorul
Oficial al României, Partea I.
Art. 4. — Direcția generală pentru învățământ
preuniversitar din cadrul Ministerului Educației și Cercetării,
Direcția politici forță de muncă din cadrul Ministerului
Muncii, Solidarității Sociale și Familiei și Consiliul Național
de Formare Profesională a Adulților vor duce la îndeplinire
prevederile prezentului ordin.
Ministrul muncii, solidarității sociale și familiei,
Dan Mircea Popescu
ANEXĂ

PROCEDURĂ
de evaluare și certificare a competențelor profesionale obținute pe alte căi decât cele formale
CAPITOLUL I
Dispoziții generale
Art. 1. — Prezenta procedură reglementează punerea în
aplicare a prevederilor art. 32 din Ordonanța Guvernului
nr. 129/2000 privind formarea profesională a adulților,
republicată.

Art. 2. — Consiliul Național de Formare Profesională a
Adulților coordonează la nivel național activitatea de
evaluare și certificare a competențelor profesionale obținute
pe alte căi decât cele formale.
Art. 3. — Pentru punerea în aplicare a prezentei
proceduri sunt utilizați următorii termeni, definiți astfel:

PDF compression, OCR, web-optimization with CVISION's PdfCompressor

22

MONITORUL OFICIAL AL ROMÂNIEI, PARTEA I, Nr. 903/5.X.2004

a) competența profesională este capacitatea unei
persoane de a utiliza cunoștințe teoretice, deprinderi
practice și atitudini specifice pentru a realiza activitățile
cerute la locul de muncă;
b) standardul ocupațional/standardul de pregătire
profesională este documentul care precizează unitățile de
competență și nivelul calitativ asociat rezultatelor activităților
cuprinse într-o ocupație, respectiv calificare;
c) unitatea de competență definește o activitate majoră a
unei ocupații și rezultatul asociat acesteia;
d) elementul de competență descrie o activitate-cheie, ca
parte a unei unități de competență, și rezultatul asociat
acesteia;
e) criteriul de realizare reprezintă etalonul calitativ asociat
îndeplinirii cu succes a activității descrise în elementul de
competență sau rezultatului acestei activități;
f) gama de variabile cuprinde totalitatea contextelor și
condițiilor în care pot avea loc activitățile descrise în
unitatea de competență;
g) ghidul pentru evaluare furnizează informații generale
privind dovezile necesare pentru demonstrarea competenței
definite în unitatea de competență;
h) metoda de evaluare este procedura prin care se
culeg dovezi de competență. Metodele de evaluare
recomandate sunt: autoevaluare, observare directă, test
oral, test scris, proiect, simulare sau demonstrație
structurată, rapoarte din partea altor persoane, portofoliu de
lucrări realizate anterior datei evaluării;
i) instrumentul de evaluare reprezintă metoda de
evaluare operaționalizată și cuprinde obiectivele evaluării,
rezultatul așteptat și modalitatea de apreciere a rezultatului
obținut;
j) dovezile de competență sunt rezultatele aplicării
instrumentelor de evaluare, ca de exemplu testul scris
rezolvat de candidat, fișa de înregistrare a testului oral, fișa
de observare directă a activităților realizate de candidat în
condiții reale sau simulate de muncă, proiectul realizat de
candidat, lucrări realizate anterior procesului de evaluare,
rapoarte de la terți privind demonstrarea competenței de
către candidat, anterioare procesului de evaluare;
k) evaluarea competențelor profesionale obținute pe alte
căi decât cele formale este procesul de colectare a
dovezilor de competență și judecarea lor în raport cu
cerințele standardului ocupațional/standardului de pregătire
profesională;
l) centrul de evaluare și certificare a competențelor
profesionale obținute pe alte căi decât cele formale este
persoana juridică de drept public sau privat care este
autorizată în condițiile prezentei proceduri să organizeze
procese de evaluare și să certifice competențele
profesionale obținute pe alte căi decât cele formale;
m) candidatul este persoana care se înscrie voluntar în
procesul de evaluare a competențelor profesionale obținute
pe alte căi decât cele formale;
n) evaluatorul de competențe profesionale este un
specialist cu experiență recentă de muncă și/sau de
coordonare în ocupațiile/calificările pentru care este
desemnat de centrul de evaluare să efectueze evaluări și
care este certificat de către Consiliul Național de Formare
Profesională a Adulților, pe baza standardului ocupațional
îevaluator de competențe profesionale“.
Art. 4. — Standardul SR EN 45013:1993, ISO 17024,
îCriteriile generale pentru organismele de certificare ce
efectuează certificarea personalului“, specifică criteriile
generale pe care trebuie să le respecte un organism de
certificare a personalului pentru a fi recunoscut la nivel
național și internațional ca fiind competent și fiabil să

asigure funcționarea unui sistem de certificare a
personalului, indiferent de sectorul implicat. Pentru uzul
prezentei proceduri se preiau din standardul menționat mai
sus criteriile de evaluare, precum și următoarea definiție:
— certificatul de competențe este certificatul emis pe
baza regulilor unui sistem de certificare ce indică existența
încrederii adecvate că persoana numită este competentă să
efectueze anumite servicii. Certificatul de competență
trebuie să conțină data emiterii și perioada de validitate
sau data expirării.
Art. 5. — Procesul de evaluare a competențelor
profesionale obținute pe alte căi decât cele formale are
următoarele caracteristici:
a) este voluntar;
b) se raportează la standardul ocupațional/standardul de
pregătire profesională: evaluarea competențelor se
efectuează în raport cu criteriile de realizare descrise în
standardul ocupațional/standardul de pregătire profesională;
c) se desfășoară în timp și spațiu: în sistemul de
evaluare bazat pe standarde ocupaționale/standarde de
pregătire profesională, colectarea dovezilor de competență
rezultă din aplicarea metodelor de evaluare în diferite
contexte și la momente diferite;
d) este independent de procesul de pregătire
profesională: evaluarea pe baza standardelor ocupaționale/
standardelor de pregătire profesională permite recunoașterea
competențelor dobândite pe alte căi decât cele formale;
e) se finalizează, pentru fiecare unitate de competență,
cu rezultatul îcompetent“ sau îîncă nu competent“.
Art. 6. — Principiile care stau la baza procesului de
evaluare a competențelor profesionale obținute pe alte căi
decât cele formale sunt:
a) validitate: evaluarea se bazează pe dovezi de
competență care provin din activitățile descrise în
standardul ocupațional/standardul de pregătire profesională;
b) credibilitate: evaluarea folosește metode care conduc
cu consecvență la același rezultat;
c) imparțialitate: evaluarea permite implicarea tuturor
celor interesați, fără predominarea vreunui interes particular;
d) flexibilitate: evaluarea se adaptează la nevoile
candidaților și la particularitățile locului de muncă;
e) confidențialitate: datele privind modul de desfășurare
și rezultatul procesului aparțin beneficiarului;
f) simplitate: procesul de evaluare este ușor de înțeles
și de aplicat de către toate persoanele implicate.
CAPITOLUL II
Autorizarea centrelor de evaluare și certificare
Art. 7. — În sensul prezentei proceduri, autorizarea
reprezintă procesul în urma căruia persoanele juridice de
drept public sau privat, române ori străine, care desfășoară
activități de evaluare și certificare a competențelor
profesionale dobândite pe alte căi decât cele formale, pot
elibera certificate de competențe profesionale cu
recunoaștere națională.
Art. 8. — (1) Autorizarea centrelor de evaluare și
certificare a competențelor profesionale obținute pe alte căi
decât cele formale, denumite în continuare centre, se
realizează de Consiliul Național de Formare Profesională a
Adulților.
(2) Se pot prezenta pentru autorizare persoanele
juridice, române ori străine, de drept public sau privat, care
doresc să desfășoară activități de evaluare și certificare a
competențelor profesionale obținute pe alte căi decât cele
formale, finalizate prin certificate de competență cu
recunoaștere națională.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 903/5.X.2004
(3) Persoanele juridice prevăzute la alin. (2) trebuie să
îndeplinească următoarele condiții de eligibilitate:
a) să fie legal constituite;
b) să își îndeplinească obligațiile de plată a impozitelor,
taxelor și contribuțiilor datorate, potrivit legislației în vigoare.
(4) Autorizarea se face pentru ocupații/calificări pentru
care există standarde ocupaționale/standarde de pregătire
profesională, în funcție de nivelul de performanță al
centrului, astfel:
a) pentru o perioadă de 1 an, pentru nivelul 1 de
performanță;
b) pentru o perioadă de 2 ani, pentru nivelul 2 de
performanță;
c) pentru o perioadă de 3 ani, pentru nivelul 3 de
performanță.
Art. 9. — Criteriile de evaluare a centrelor au în vedere
următoarele elemente:
a) resurse: centrul are acces la resurse umane și
dispune de resursele materiale care să permită efectuarea
de evaluări în condițiile prezentei proceduri;
b) cunoștințe și experiență recente: evaluatorii centrului
urmăresc evoluția ocupațiilor în domeniul respectiv și sunt
permanent preocupați de dezvoltarea profesională proprie;
c) materiale și documentație: centrul concepe și produce
materiale corespunzătoare care să permită evaluarea
corectă a competențelor profesionale în concordanță cu
standardele ocupaționale/standardele de pregătire
profesională, pentru care oferă servicii de evaluare. Aceste
materiale se referă la instrumente de evaluare și materiale
de promovare a sistemului de evaluare a competențelor
profesionale obținute pe alte căi decât cele formale;
d) derularea proceselor de evaluare: centrul respectă
caracteristicile și principiile evaluării competențelor
profesionale, stabilite în prezenta procedură, în toate
procesele de evaluare derulate;
e) difuzarea informațiilor: centrul difuzează informații și
materiale cu privire la condițiile de evaluare și certificare a
competențelor profesionale;
f) egalitatea de șanse: centrul oferă oportunități egale și
nediscriminatorii tuturor candidaților care doresc să fie
evaluați în vederea obținerii unui certificat de competențe
profesionale;
g) procedura de contestare: centrul are un sistem
transparent care permite candidaților să conteste decizia de
evaluare îîncă nu competent“, raportată la anumite unități
de competență, și să beneficieze de o nouă evaluare
pentru acele unități de competență, efectuată de un alt
evaluator;
h) evidența înregistrărilor: centrul are un sistem de
gestionare a informațiilor rezultate din procesele de
evaluare, conform cerințelor prezentei proceduri.
Art. 10. — (1) Fiecare criteriu este analizat și apreciat
pe baza dovezilor produse de centru, pentru fiecare dintre
următoarele etape ale ciclului calității: planificare, realizare,
verificare și îmbunătățire.
(2) Fiecare etapă a fiecărui criteriu este punctată de la
0 la 3. Punctajul criteriului este dat de cel mai mic punctaj
obținut pe etape.
(3) Nivelul de performanță al centrului este dat de
punctajul minim acordat criteriilor de evaluare. Matricea de
stabilire a nivelurilor de performanță este prezentată în
anexa nr. 1.
(4) Nivelul de performanță al centrului este stabilit în
două etape:
a) prin autoevaluare, de către centru;
b) prin evaluare de către Consiliul Național de Formare
Profesională a Adulților.

23

Art. 11. — (1) În vederea autorizării se parcurg
următoarele etape:
a) certificarea evaluatorilor de competențe profesionale;
b) elaborarea instrumentelor de evaluare;
c) testarea instrumentelor de evaluare în condiții de
muncă reale, prin realizarea de către fiecare evaluator a
unui număr minim de 5 procese de evaluare;
d) culegerea dovezilor necesare demonstrării îndeplinirii
criteriilor;
e) întocmirea listei dovezilor conform anexei nr. 2;
f) întocmirea matricei de stabilire a nivelului de
performanță;
g) întocmirea raportului de evaluare;
h) depunerea cererii de autorizare, conform modelului
prezentat în anexa nr. 3, însoțită de dosarul de autorizare;
i) analiza dosarului de autorizare;
j) soluționarea cererii de autorizare;
k) eliberarea autorizației de funcționare.
(2) Consiliul Național de Formare Profesională a
Adulților acordă, la cerere, asistență metodologică pentru
parcurgerea etapelor în vederea autorizării.
Art. 12. — În vederea întocmirii raportului de evaluare
se parcurg următoarele etape:
a) solicitarea verificării îndeplinirii criteriilor de evaluare
Consiliului Național de Formare Profesională a Adulților;
b) verificarea autenticității informațiilor cuprinse în
dosarul de autoevaluare de către un specialist al Consiliului
Național de Formare Profesională a Adulților, în termen de
45 de zile;
c) întocmirea raportului de evaluare, care cuprinde:
— matricea de stabilire a nivelului de performanță;
— motivarea stabilirii nivelului de performanță respectiv.
Art. 13. — (1) Centrul nemulțumit de nivelul de
performanță stabilit de specialistul Consiliului Național de
Formare Profesională a Adulților are dreptul de a contesta
raportul de evaluare în termen de 5 zile de la comunicare.
(2) Consiliul Național de Formare Profesională a
Adulților nominalizează un alt specialist care întocmește un
alt raport de evaluare în termen de 30 de zile de la
depunerea contestației.
(3) Rezultatul evaluării efectuate de cel de-al doilea
specialist rămâne definitiv.
Art. 14. — Dosarul de autorizare prevăzut la art. 11
alin. (1) lit. h) cuprinde:
— actul de înființare;
— declarație pe răspunderea conducătorului instituției că
organizația nu este în situație de incapacitate de plată sau
cu conturi blocate;
— lista ocupațiilor/calificărilor pentru care se solicită
autorizarea;
— dovada accesului la condițiile reale de muncă și la
resursele necesare evaluării (protocoale semnate cu unități
de profil, în cazul organizațiilor care nu desfășoară activități
curente în ocupațiile pentru care doresc autorizarea);
— copii de pe certificatele de competență ale
evaluatorilor de competențe profesionale;
— dosarul de autoevaluare, care cuprinde matricea de
autoevaluare și lista dovezilor;
— raportul de evaluare;
— dovada achitării taxei de autorizare.
Art. 15. — (1) Pe baza examinării dosarului de
autorizare, Secretariatul tehnic, prin Direcția pentru
standarde ocupaționale și atestare, întocmește un raport pe
care îl prezintă, împreună cu dosarul solicitantului, plenului
Consiliului Național de Formare Profesională a Adulților.

PDF compression, OCR, web-optimization with CVISION's PdfCompressor

24

MONITORUL OFICIAL AL ROMÂNIEI, PARTEA I, Nr. 903/5.X.2004

(2) Plenul Consiliului Național de Formare Profesională
a Adulților soluționează cererea de autorizare prin
acordarea sau neacordarea autorizației de funcționare.
Art. 16. — În termen de 5 zile de la data luării deciziei,
Secretariatul tehnic al Consiliului Național de Formare
Profesională a Adulților comunică în scris solicitantului
decizia luată.
Art. 17. — (1) Autorizația de funcționare se eliberează
de către Secretariatul tehnic reprezentantului legal al
centrului, în cel mult 30 de zile de la data comunicării
deciziei de autorizare.
(2) Secretariatul tehnic completează autorizația de
funcționare și o înregistrează în Registrul de evidență a
autorizațiilor de funcționare ale centrelor de evaluare și
certificare a competențelor profesionale obținute pe alte căi
decât cele formale.
(3) Autorizația de funcționare se eliberează pentru
fiecare ocupație/calificare pentru care centrul a fost
autorizat și se identifică prin serie, număr și data eliberării.
(4) Modelul autorizației de funcționare este prezentat în
anexa nr. 4, iar modelul Registrului de evidență a
autorizațiilor de funcționare ale centrelor de evaluare și
certificare a competențelor profesionale obținute pe alte căi
decât cele formale este prevăzut în anexa nr. 5.
(5) În cazul pierderii, sustragerii sau deteriorării
autorizației de funcționare, centrul poate solicita eliberarea
unui duplicat al autorizației în condițiile prevăzute de
instrucțiunile emise de Consiliul Național de Formare
Profesională a Adulților.
Art. 18. — Centrul nemulțumit de soluționarea cererii de
autorizare se poate adresa instanței judecătorești
competente, în temeiul Legii contenciosului administrativ
nr. 29/1990.
Art. 19. — Datele privind centrele autorizate se înscriu
în Registrul național al centrelor de evaluare și certificare a
competențelor profesionale obținute pe alte căi decât cele
formale, al cărui model este prevăzut în anexa nr. 6.
Art. 20. — Centrele autorizate au următoarele obligații:
a) să presteze servicii de evaluare, respectând criteriile
de evaluare;
b) să trateze candidații la evaluare fără discriminare pe
criterii de sex, vârstă, rasă, origine etnică, apartenență
politică sau religioasă;
c) să adapteze metodele de evaluare la nevoile
persoanelor cu nevoi speciale;
d) să asigure confidențialitatea datelor privind evaluările
efectuate;
e) să permită accesul candidaților la propriile date;
f) să pună la dispoziție persoanelor împuternicite să
exercite controlul sau monitorizarea toate informațiile și
documentele solicitate referitoare la activitatea de evaluare.
CAPITOLUL III
Monitorizarea și înnoirea autorizării
Art. 21. — În sensul prezentei proceduri, monitorizarea
reprezintă urmărirea sistematică a activității centrelor
autorizate.
Art. 22. — (1) Centrele transmit trimestrial Consiliului
Național de Formare Profesională a Adulților rapoarte care
conțin informații cu privire la ocupațiile/calificările pentru
care s-au făcut evaluări, numărul de evaluări efectuate,
numărul de certificate eliberate, contestațiile și modul de
rezolvare a acestora.
(2) Consiliul Național de Formare Profesională a
Adulților, prin specialiștii proprii, controlează prin sondaj
activitatea centrelor autorizate.
Art. 23. — (1) În cazul în care în urma controlului unui
centru se constată că unul sau mai multe criterii de
evaluare nu sunt respectate, acesta este atenționat în scris

printr-o notă semnată de președintele Consiliului Național
de Formare Profesională a Adulților că nu îndeplinește unul
sau mai multe dintre criteriile de evaluare și i se acordă
o perioadă de 60 de zile pentru a lua măsuri în vederea
îndeplinirii criteriilor de evaluare.
(2) În acest interval, după remedierea neregularităților
constatate, centrul solicită Consiliului Național de Formare
Profesională a Adulților o nouă evaluare a activității sale.
(3) Dacă în termen de 60 de zile centrul nu face
dovada că îndeplinește toate criteriile de evaluare,
Consiliul Național de Formare Profesională a Adulților
decide retragerea autorizației de funcționare.
Art. 24. — Pentru acordarea unei noi autorizații de
funcționare se aplică aceeași procedură de autorizare.
CAPITOLUL IV
Evaluarea și certificarea competențelor profesionale
obținute pe alte căi decât cele formale
Art. 25. — Persoanele care doresc să fie evaluate în
vederea recunoașterii competențelor profesionale obținute
pe alte căi decât cele formale, pe baza unui standard
ocupațional/standard de pregătire profesională, se
adresează unui centru autorizat pentru ocupația/calificarea
respectivă.
Art. 26. — Evaluarea se poate face pentru toate
unitățile de competență din cadrul unui standard
ocupațional/standard de pregătire profesională sau doar
pentru una ori mai multe unități de competență din
respectivul standard, în funcție de cererea persoanei în
cauză.
Art. 27. — (1) Fiecare candidat depune o cerere în
scris la un centru autorizat pentru ocupația/calificarea
pentru care solicită evaluarea și certificarea.
(2) În vederea evaluării competențelor profesionale
corespunzătoare unei ocupații/calificări, fiecărui candidat îi
este repartizat un evaluator de competențe profesionale
care răspunde de punerea în aplicare a întregului proces
de evaluare.
Art. 28. — (1) Înainte de intrarea în procesul de
evaluare propriu-zis, candidatul analizează, asistat de
evaluatorul de competențe profesionale, propria performanță
profesională în raport cu conținutul standardului
ocupațional/standardului de pregătire profesională.
(2) Evaluatorul de competențe profesionale explică și
detaliază, la cerere, conținutul și prevederile standardului
ocupațional/standardului de pregătire profesională.
(3) În funcție de rezultatul autoevaluării, evaluatorul de
competențe profesionale recomandă candidatului să intre în
procesul de evaluare pentru întregul standard sau pentru o
parte a acestuia ori să nu intre în procesul de evaluare.
(4) Decizia de a intra în procesul de evaluare aparține
candidatului, care anexează la cererea depusă unitățile de
competență pentru care dorește să fie evaluat, din lista
unităților de competență ale standardului pus la dispoziția
sa de către evaluatorul de competențe profesionale.
Art. 29. — (1) Evaluatorul de competențe profesionale
prezintă candidatului metodele de evaluare care vor fi
utilizate și stabilește programul de desfășurare a procesului
de evaluare de comun acord cu candidatul.
(2) Programul de desfășurare a evaluării este aprobat
de conducerea centrului.
Art. 30. — (1) Fiecare centru stabilește modalitatea
concretă de evaluare, astfel încât metodele aplicate să
conducă cu consecvență la demonstrarea competenței în
ansamblul ei.
(2) Este obligatoriu ca testul scris și o metodă de
demonstrare practică a competenței să facă parte din orice
combinație a metodelor aleasă de centrul/evaluatorul de
competențe profesionale.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 903/5.X.2004
(3) Durata procesului de evaluare se stabilește de
fiecare centru în funcție de specificul și de complexitatea
ocupației/calificării, fără a depăși 30 de zile.
Art. 31. — Dovezile de competență produse de candidat
pe parcursul evaluării sunt analizate și judecate de
evaluatorul de competențe profesionale în raport cu
cerințele standardului ocupațional/standardului de pregătire
profesională. Decizia privind competența candidatului se
stabilește pentru fiecare unitate de competență pentru care
a fost evaluat candidatul.
Art. 32. — (1) Dacă în urma evaluării candidatul nu
este mulțumit de decizia îîncă nu competent“, raportată la
anumite unități de competență, are dreptul de a face
contestație, pe care o depune la centrul de evaluare în
termen de 5 zile de la data comunicării deciziei.
(2) Centrul desemnează un alt evaluator de competențe
profesionale care organizează un nou proces de evaluare
pentru unitățile de competență care fac obiectul
contestației.
Art. 33. — Persoanele declarate competente în urma
procesului de evaluare primesc un certificat de competențe
profesionale pentru unitățile de competențe în care au fost
declarate competente.
CAPITOLUL V
Eliberarea, gestionarea și arhivarea certificatelor
de competențe profesionale
Art. 34. — (1) În temeiul art. 4 alin. (1) lit. j) din Legea
nr. 132/1999 privind înființarea, organizarea și funcționarea
Consiliului Național de Formare Profesională a Adulților,
republicată, acesta tipărește și gestionează certificatele de
competențe profesionale.
(2) Certificatele de competențe profesionale au
recunoaștere națională și regimul actelor de studii.
(3) Modelul certificatului de competențe profesionale
este prevăzut în anexa nr. 7.
Art. 35. — Consiliul Național de Formare Profesională a
Adulților eliberează centrelor, contra cost, pe bază de
proces-verbal de predare-primire, formularele de certificate
de competențe profesionale solicitate.
Art. 36. — (1) Evidența eliberării certificatelor de
competențe profesionale de către centre se ține prin
următoarele documente:
1. Registrul general al persoanelor evaluate, conform
modelului prezentat în anexa nr. 8;
2. Registrul de gestionare a certificatelor de competențe
profesionale, al cărui model este prevăzut în anexa nr. 9;
3. Registrul de evidență nominală a eliberării
certificatelor de competențe profesionale, al cărui model
este prevăzut în anexa nr. 10;
4. cotorul caietului de certificate de competențe
profesionale emise.
(2) De asemenea, centrele păstrează pentru fiecare
candidat evaluat următoarele documente:
a) cererea de înscriere în procesul de evaluare;
b) dosarul de evaluare împreună cu dovezile de
competență culese.
Art. 37. — (1) Documentele prevăzute la art. 36 sunt
formulare cu regim special, se completează conform
instrucțiunilor în vigoare, se numerotează, se parafează și
se certifică pentru conținut și număr de pagini de către
conducerea centrului.
(2) Documentele cu regim special se gestionează de
către o persoană desemnată de conducerea centrului și se
păstrează în dulapuri metalice care prezintă siguranță.
(3) Arhivarea acestor documente se face în condițiile
prevăzute de legislația în vigoare.
(4) Cel puțin o dată pe trimestru, conducătorul centrului
verifică situația acestor documente.

25

Art. 38. — (1) Completarea certificatelor de competențe
profesionale se face prin dactilografiere, prin scriere la
calculator sau de mână de către persoana desemnată în
acest scop de conducerea centrului. Această persoană va
semna la rubrica îsecretar“.
(2) Certificatul de competențe profesionale se
completează cu tuș sau cerneală neagră, corect, citeț și
fără ștersături. Numele și prenumele titularului și ale
evaluatorului se scriu fără prescurtări, cu litere mari de
tipar.
(3) Certificatul de competențe profesionale se semnează
de către conducătorul centrului în care s-a desfășurat
procesul de evaluare, pe semnătura acestuia aplicându-se
ștampila centrului, și de către secretarul centrului.
Art. 39. — (1) Certificatul de competențe profesionale
se eliberează titularului, sub semnătură, pe baza actului de
identitate, în termen de cel mult 30 de zile de la evaluare.
(2) În situații excepționale, certificatul de competențe
profesionale se eliberează unei persoane împuternicite, pe
bază de procură autentificată de notariat. Procura se
păstrează în arhiva centrului.
Art. 40. — (1) Formularele certificatelor de competențe
profesionale deteriorate sau completate greșit, cu
ștersături, adăugări suplimentare, cu ștampilă aplicată
necorespunzător se anulează cu aprobarea conducerii
centrului, prin scrierea cuvântului îANULAT“, cu litere mari
de tipar, pe toată diagonala imprimatului, atât pe certificat,
cât și pe cotor.
(2) Mențiunea respectivă se face și în Registrul de
evidență nominală a eliberării certificatelor de competențe
profesionale.
Art. 41. — (1) Dispariția unor formulare de certificate de
competențe profesionale este anunțată imediat de către
centru Consiliului Național de Formare Profesională a
Adulților.
(2) Formularele certificatelor menționate la alin. (1) sunt
declarate înule“ prin publicarea unui anunț de către centru
în Monitorul Oficial al României, Partea a III-a.
(3) Certificatele de competențe profesionale pot fi
anulate și în temeiul unei hotărâri judecătorești definitive și
irevocabile. În acest caz se face mențiunea în Registrul de
evidență nominală a eliberării certificatelor de competențe
profesionale, precizându-se numărul și data hotărârii,
precum și instanța care a pronunțat-o.
(4) Seria și numărul certificatelor de competențe
profesionale anulate în conformitate cu prevederile alin. (1)
și (3) sunt comunicate Consiliului Național de Formare
Profesională a Adulților.
Art. 42. — (1) În cazul pierderii sau distrugerii
certificatului de competențe profesionale original, în baza
unei cereri scrise a solicitantului, centrul eliberează un
duplicat al acestuia, întocmit pe baza documentelor aflate
în arhiva centrului.
(2) Cererea de eliberare a duplicatului este însoțită de
următoarele acte, care se arhivează cu titlu permanent:
a) declarația scrisă, dată de titularul certificatului de
competențe profesionale, în care sunt cuprinse toate
elementele necesare pentru identificare, împrejurările în
care certificatul a fost pierdut, precum și alte precizări care
să confirme dispariția certificatului respectiv;
b) dovada publicării pierderii certificatului de competențe
profesionale în Monitorul Oficial al României, Partea a III-a;
c) copie de pe actul de identitate.
Art. 43. — (1) Duplicatul certificatului de competențe
profesionale se întocmește pe un formular identic cu cel
original și se eliberează conform prezentei proceduri.
(2) Pe duplicat se completează în clar numele și
prenumele evaluatorului și ale conducătorului centrului.

PDF compression, OCR, web-optimization with CVISION's PdfCompressor

26

MONITORUL OFICIAL AL ROMÂNIEI, PARTEA I, Nr. 903/5.X.2004

În cazul în care nu sunt înscrise în clar numele
persoanelor menționate mai înainte, se completează î(ss)
indescifrabil“.
(3) Pe duplicat se face mențiunea îduplicat“, sub care
semnează conducătorul în funcție al centrului și se aplică
ștampila centrului.
(4) În Registrul de evidență nominală a eliberării
certificatelor de competențe profesionale, la duplicat se
înscrie, cu cerneală roșie, mențiunea îduplicat“, precizându-se
seria și numărul certificatului original.
(5) În Registrul de evidență nominală a eliberării
certificatelor de competențe profesionale, la rubrica
certificatului original, precum și pe cotorul certificatului
original se menționează, cu cerneală roșie, seria și
numărul duplicatului.
(6) În cazul în care un centru autorizat și-a încetat
activitatea, cererea de eliberare a duplicatului se adresează
Consiliului Național de Formare Profesională a Adulților,
care completează și eliberează duplicatul, cu respectarea
regulilor cuprinse în alineatele precedente. În acest caz se
aplică ștampila Consiliului Național de Formare Profesională
a Adulților și semnătura președintelui acestuia.
Art. 44. — (1) Termenul pentru eliberarea duplicatelor
este de 30 de zile de la data înregistrării cererii.
(2) Duplicatele se eliberează o singură dată, fapt ce se
aduce la cunoștință titularilor.

CAPITOLUL VI
Dispoziții finale
Art. 45. — (1) Taxa de autorizare se achită pentru
fiecare ocupație/calificare pentru care centrul solicită
autorizarea.
(2) Taxa de autorizare se achită diferențiat, în funcție
de nivelul de performanță al centrului, astfel:
— 1/3 din salariul mediu brut pe economie pentru
nivelul 1;
— 2/3 din salariul mediu brut pe economie pentru
nivelul 2;
— un salariu mediu brut pe economie pentru nivelul 3.
Art. 46. — (1) Taxele de autorizare se virează de către
persoanele juridice în contul Consiliului Național de
Formare Profesională a Adulților.
(2) Taxele de autorizare plătite de centre se constituie
venituri la bugetul de stat.
(3) Salariul mediu brut pe economie luat în calcul la
plata taxelor de autorizare este cel comunicat de Institutul
Național de Statistică pentru luna precedentă celei în care
se achită taxa de autorizare de către centru.
Art. 47. — În cazul încetării activității autorizate, centrul
este obligat să predea Consiliului Național de Formare
Profesională a Adulților, pe bază de proces-verbal, toate
documentele prevăzute la art. 37, arhiva și certificatele de
competențe profesionale rămase necompletate.
Art. 48. — Anexele nr. 1—10 fac parte integrantă din
prezenta procedură.
ANEXA Nr. 1
la procedură

MATRICEA

de stabilire a nivelurilor de performanță ale centrului de evaluare și certificare a competențelor profesionale
obținute pe alte căi decât cele formale
Planificat

Realizat

Verificat

Îmbunătățit

Nivelul 1 Organizația planifică
ad-hoc în funcție de
circumstanțe și nu
există dovezi că o
planificare a fost
făcută înaintea
punerii în aplicare
a proceselor de
evaluare propriu-zise.

Instalarea sistemului de
evaluare la nivelul
organizației este
limitată, un număr
redus de persoane
este informat în
legătură cu aceasta
și procesul este
focalizat doar pe
anumite criterii dintre
cele 8 cerute de sistem.

Organizația verifică
aplicarea celor 8 criterii
în mod aleator și
accidental.

Organizația nu poate
produce dovezi că a
îmbunătățit sistemul de
evaluare în mod planificat
și sistematic.

Nivelul 2 Organizația elaborează
o planificare sistematică
a întregului proces, în
care se evidențiază
clar o focalizare pe
îmbunătățirea produselor și
serviciilor corespunzătoare
tuturor celor 8 criterii.

În organizație începe
integrarea activităților
specifice tuturor celor
8 criterii în ansamblul
procesului de evaluare.

În organizație există
puține chei de verificare
și măsurare a eficacității
procesului de evaluare.

Organizația dovedește că
în procesul de planificare
se are în vedere difuzarea
informațiilor și asumarea
responsabilității de către
toți membrii acesteia.

Nivelul 3 Organizația realizează o
planificare clară și
amănunțită, focalizată pe
întregul sistem (produse,
procese și servicii de
evaluare).

Planul realizat este pus
în aplicare de organizație
în mod integrat și eficient
pentru toate cele 8 criterii.

Organizația dovedește
o tendință pozitivă în
îmbunătățirea rezultatelor
și activităților printr-o
verificare integrată și
permanentă.

Organizația are o politică
constantă de analiză
periodică a eficacității
proceselor și are dovezi
de îmbunătățire în toate
cele 8 criterii.

PDF compression, OCR, web-optimization with CVISION's PdfCompressor

27

MONITORUL OFICIAL AL ROMÂNIEI, PARTEA I, Nr. 903/5.X.2004
ANEXA Nr. 2
la procedură

Rezultatele pot fi înregistrate după cum urmează:
Criteriu: Procesul de evaluare
Etapa

Rezultate

Dovezi

Planificare:
Ce s-a planificat?

Centrul a planificat ca pe o perioadă
de 3 luni să evalueze 59 de persoane
în 5 ocupații.

Menținerea orarului, verificarea
prin discuții cu managerii și
evaluatorii

Realizare:
Cum ați făcut
aceasta?

Asigurarea că persoanele implicate sunt
conștiente de cerințele privind accesul la
evaluare și că a fost instruit un număr
corespunzător de evaluatori care vor fi
disponibili pentru conducerea evaluării.

Discuții cu candidații, înregistrări
și notițe ale acestora

Verificare:
Cum ați strâns
rezultatele și cum
se verifică?

Centrul revizuiește procesele și feedback-ul
de la candidați.

Revizuirea filelor de feedback
de la candidați, urmată de
interviuri cu candidații

Îmbunătățire:
Ce îmbunătățiri
s-au făcut?

Centrul a introdus o întâlnire bilunară
a evaluatorilor pentru a facilita schimbul
de informații și experiență dintre aceștia.

Minute, înregistrări ale întâlnirilor

ANEXA Nr. 3
la procedură

Nr. …...…/………....…

Către: Consiliul Național de Formare Profesională a Adulților
În atenția domnului președinte

CERERE DE AUTORIZARE

Instituția (denumirea completă și abreviată) ……………...............................................………………,
cu sediul în localitatea ………….......................……………, str. ………………............……… nr. ……,
cod poștal ……..........……, sectorul/județul …………………, cod unic de înregistrare
………………………, cod fiscal …………………, cont …………………, deschis la ...........................,
reprezentată prin ..................................................., având funcția de ……………………………………,
solicită autorizarea unui centru de evaluare și certificare a competențelor profesionale pentru
următoarele ocupații: …...............................................................................................................................
.....................................................................................................................................................................
..................................................................................................................................................................

Semnătura reprezentantului legal …………………………
L.S.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 903/5.X.2004

*) Anexa nr. 4 este reprodusă în facsimil.

ANEXA Nr. 4*)
la procedură

28

PDF compression, OCR, web-optimization with CVISION's PdfCompressor

29

MONITORUL OFICIAL AL ROMÂNIEI, PARTEA I, Nr. 903/5.X.2004

ANEXA Nr. 5
la procedură
REGISTRUL

de evidență a autorizațiilor de funcționare ale centrelor de evaluare și certificare a competențelor profesionale
obținute pe alte căi decât cele formale
Nr.
crt.

Datele de identificare a autorizației de funcționare

Seria

Numărul

Data
Valabilitatea
eliberării

Observații1)

Ocupația/calificarea

Denumirea

Cod COR/
Cod
nomenclator2)

Centrul de evaluare și certificare
Datele de identificare
Denumirea
Codul
furnizorului
fiscal

Reprezentantul legal
Numele și
Semnătura
prenumele

1)
2)

Se completează, după caz, îANULAT“ sau îDUPLICAT“, indicându-se și data.
Nomenclatorul calificărilor pentru care se pot organiza programe finalizate cu certificate de calificare, aprobat prin Ordinul ministrului muncii,
solidarității sociale și familiei și al ministrului educației, cercetării și tineretului nr. 35/3.112/2004.

ANEXA Nr. 6
la procedură
CONSILIUL NAȚIONAL DE FORMARE PROFESIONALĂ A ADULȚILOR

REGISTRUL NAȚIONAL

al centrelor de evaluare și certificare a competențelor profesionale obținute pe alte căi decât cele formale
Nr.
crt.

Centrul de evaluare
și certificare

Adresa

Telefon,
fax,
e-mail

Forma de
organizare
sau statutul
juridic

Codul unic
de înregistrare/
Codul fiscal

Ocupațiile/Calificările

Autorizația
Cod COR/Cod
de funcționare
nomenclator*)
(seria/nr./data)

Observații

*) Nomenclatorul calificărilor pentru care se pot organiza programe finalizate cu certificate de calificare, aprobat prin Ordinul ministrului muncii,
solidarității sociale și familiei și al ministrului educației, cercetării și tineretului nr. 35/3.112/2004.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 903/5.X.2004

*) Anexa nr. 7 este reprodusă în facsimil.

față

la procedură

ANEXA Nr. 7*)

30

PDF compression, OCR, web-optimization with CVISION's PdfCompressor

31

verso

MONITORUL OFICIAL AL ROMÂNIEI, PARTEA I, Nr. 903/5.X.2004

PDF compression, OCR, web-optimization with CVISION's PdfCompressor

32

MONITORUL OFICIAL AL ROMÂNIEI, PARTEA I, Nr. 903/5.X.2004
ANEXA Nr. 8
la procedură
REGISTRUL GENERAL AL PERSOANELOR EVALUATE

Nr.
crt.

Codul
numeric
personal

Numele și
prenumele

Locul și
data
nașterii

Părinții
Tata

Mama

Denumirea
ocupației/
calificării

Cod COR/
Cod
nomenclator*)

Unitățile de
competență
evaluate

Observații

*) Nomenclatorul calificărilor pentru care se pot organiza programe finalizate cu certificate de calificare, aprobat prin Ordinul ministrului muncii,
solidarității sociale și familiei și al ministrului educației, cercetării și tineretului nr. 35/3.112/2004.
ANEXA Nr. 9
la procedură

..........................................................................
(centrul de evaluare și certificare)
REGISTRUL

de gestionare a certificatelor de competențe profesionale
Nr.
crt.

Data
intrării

Nr.
documentului
de intrare

Nr./Seria
certificatelor

Datele de identificare pentru persoana
care a ridicat certificatele de la CNFPA

De la
0

1

2

Până
la

Numele și
prenumele

Actul de
identitate

Semnătura

3

4

5

6

7

Datele de identificare pentru persoana
care a preluat certificatele la centrul
de evaluare și certificare
Numele și
Actul de
Semnătura
prenumele
identitate
8

9

10

ANEXA Nr. 10
la procedură
REGISTRUL

de evidență nominală a eliberării certificatelor de competențe profesionale
Nr.
crt.

Numele și
prenumele

Codul
numeric
personal

Ocupația/
Calificarea

Cod COR/
nomenclator*)

Nr./Seria
certificatului

Data
eliberării

Semnătura
de primire

Numele și semnătura
persoanei care eliberează
certificatul

Mențiuni

*) Nomenclatorul calificărilor pentru care se pot organiza programe finalizate cu certificate de calificare, aprobat prin Ordinul ministrului muncii,
solidarității sociale și familiei și al ministrului educației, cercetării și tineretului nr. 35/3.112/2004.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 903/5.X.2004 conține 32 de pagini.

Prețul de vânzare 37.000 lei

ISSN 1453—4495

PDF compression, OCR, web-optimization with CVISION's PdfCompressor

