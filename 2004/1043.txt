Anul 172 (XVI) — Nr. 1.043

PARTEA

I

LEGI, DECRETE, HOTĂRÂRI ȘI ALTE ACTE

Joi, 11 noiembrie 2004

SUMAR

Nr.

Pagina

852.

LEGI ȘI DECRETE
450.

Nr.

— Lege privind ratificarea Convenției dintre
România și Canada pentru evitarea dublei
impuneri și prevenirea evaziunii fiscale cu privire
la impozitele pe venit și pe capital, semnată la
Ottawa la 8 aprilie 2004 ..........................................

1

Convenție între România și Canada pentru evitarea
dublei impuneri și prevenirea evaziunii fiscale cu
privire la impozitele pe venit și pe capital .............

LEGI

2–13

ȘI

Pagina
— Decret pentru promulgarea Legii privind
ratificarea Convenției dintre România și Canada
pentru evitarea dublei impuneri și prevenirea
evaziunii fiscale cu privire la impozitele pe venit și
pe capital, semnată la Ottawa la 8 aprilie 2004

13

DECIZII ALE CURȚII CONSTITUȚIONALE
Decizia nr. 452 din 28 octombrie 2004 referitoare la
excepția de neconstituționalitate a dispozițiilor
art. 2781 alin. 1 din Codul de procedură penală

13–15

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind ratificarea Convenției dintre România și Canada pentru evitarea dublei impuneri
și prevenirea evaziunii fiscale cu privire la impozitele pe venit și pe capital,
semnată la Ottawa la 8 aprilie 2004
Parlamentul României adoptă prezenta lege.
Articol unic. — Se ratifică Convenția dintre România și
Canada pentru evitarea dublei impuneri și prevenirea

evaziunii fiscale cu privire la impozitele pe venit și pe
capital, semnată la Ottawa la 8 aprilie 2004.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 1 noiembrie 2004.
Nr. 450.

2

MONITORUL OFICIAL AL ROMÂNIEI, PARTEA I, Nr. 1.043/11.XI.2004

CONVENȚIE
între România și Canada pentru evitarea dublei impuneri
și prevenirea evaziunii fiscale cu privire la impozitele pe venit și pe capital
România și Canada, dorind să încheie o convenție pentru evitarea dublei impuneri și prevenirea evaziunii fiscale
cu privire la impozitele pe venit și pe capital, au convenit după cum urmează:
ARTICOLUL 1
Persoane vizate

Prezenta convenție se aplică persoanelor care sunt
rezidente ale unuia sau ale ambelor state contractante.
ARTICOLUL 2
Impozite vizate

1. Prezenta convenție se aplică impozitelor pe venit și
pe capital stabilite în numele unui stat contractant,
indiferent de modul în care sunt percepute.
2. Sunt considerate impozite pe venit și pe capital toate
impozitele stabilite pe venitul total, pe capitalul total sau pe
elementele de venit ori de capital, inclusiv impozitele pe
câștigurile provenite din înstrăinarea proprietății mobiliare
sau imobiliare, precum și impozitele asupra creșterii
capitalului.
3. Impozitele existente asupra cărora se aplică
Convenția sunt în special:
a) în cazul României:
(i) impozitul pe venit;
(ii) impozitul pe profit;
(iii) impozitul pe venitul agricol,
denumite în continuare impozit român; și
b) în cazul Canadei, impozitele percepute de către
Guvernul Canadei în conformitate cu Legea impozitului pe
venit,
denumite în continuare impozit canadian.
4. Prezenta convenție se va aplica, de asemenea,
oricăror impozite identice sau în esență similare, care sunt
stabilite după data semnării acesteia, în plus sau în locul
impozitelor existente. Autoritățile competente ale statelor
contractante se vor informa reciproc asupra oricăror
modificări importante aduse în legislațiile lor fiscale
respective.
ARTICOLUL 3
Definiții generale

1. În sensul prezentei convenții, în măsura în care
contextul nu cere o interpretare diferită:
a) expresiile un stat contractant și celălalt stat contractant
înseamnă România sau Canada, după cum cere contextul;
b) termenul România, folosit în sens geografic,
înseamnă teritoriul de stat al României, inclusiv marea sa
teritorială și spațiul aerian de deasupra teritoriului și mării
teritoriale asupra cărora România își exercită suveranitatea,

precum și zona contiguă și platoul continental și zona
economică exclusivă asupra cărora România își exercită, în
conformitate cu legislația sa și potrivit normelor și
principiilor dreptului internațional, drepturile suverane și
jurisdicția;
c) termenul Canada, utilizat în sens geografic, înseamnă
teritoriul Canadei, inclusiv:
(i) orice zonă dincolo de marea teritorială a
Canadei, care, în conformitate cu legislația
internațională și cu legile Canadei, este o zonă
cu privire la care Canada poate exercita drepturi
cu privire la fundul mării și subsolul și resursele
naturale ale acestora; și
(ii) marea și spațiul aerian de deasupra fiecărei zone
menționate la clauza (i);
d) termenul persoană include o persoană fizică, un trust,
o societate, o asociere de persoane și orice altă grupare
de persoane;
e) termenul societate înseamnă orice persoană juridică
sau orice entitate care este considerată ca o persoană
juridică în scopul impozitării;
f) expresiile întreprindere a unui stat contractant și
întreprindere a celuilalt stat contractant înseamnă, respectiv,
o întreprindere exploatată de un rezident al unui stat
contractant și o întreprindere exploatată de un rezident al
celuilalt stat contractant;
g) termenul național înseamnă:
(i) orice persoană fizică având cetățenia unui stat
contractant; și
(ii) orice persoană juridică, asociere de persoane sau
asociație având statutul în conformitate cu
legislația în vigoare într-un stat contractant;
h) expresia transport internațional înseamnă orice
călătorie efectuată de o navă sau aeronavă exploatată de
o întreprindere a unui stat contractant pentru a transporta
pasageri ori bunuri, cu excepția cazului când scopul
principal al călătoriei este de a transporta pasageri sau
bunuri între locuri din celălalt stat contractant;
ii) expresia autoritate competentă înseamnă:
(i) în cazul României, ministrul finanțelor publice sau
reprezentantul autorizat al acestuia; și
(ii) în cazul Canadei, ministrul veniturilor naționale
sau reprezentantul autorizat al acestuia.
2. În ceea ce privește aplicarea prezentei convenții în
orice moment de un stat contractant, orice termen care nu
este definit în aceasta va avea, dacă contextul nu cere o
interpretare diferită, înțelesul pe care îl are în acel moment

MONITORUL OFICIAL AL ROMÂNIEI, PARTEA I, Nr. 1.043/11.XI.2004
în cadrul legislației acestui stat cu privire la impozitele la
care prezenta convenție se aplică, orice înțeles dat de
legislația fiscală aplicabilă în acest stat prevalând asupra
înțelesului dat termenului de alte legi ale acestui stat.
ARTICOLUL 4
Rezident

1. În sensul prezentei convenții, expresia rezident al unui
stat contractant înseamnă:
a) orice persoană care, potrivit legislației acestui stat,
este supusă impunerii în acest stat datorită domiciliului
său, rezidenței sale, locului de conducere sau oricărui alt
criteriu de natură similară, dar nu include orice persoană
care este supusă impozitării în acel stat numai pentru
faptul că obține venituri din surse situate în acest stat; și
b) acest stat sau orice unitate administrativ-teritorială a
acestuia, în cazul României, sau o subdiviziune politică ori
o autoritate locală a acestuia, în cazul Canadei, sau orice
agenție sau instituție a acestui stat, unitate, subdiviziune ori
autoritate, după caz.
2. Când, în conformitate cu prevederile paragrafului 1,
o persoană fizică este rezidentă a ambelor state
contractante, atunci statutul persoanei fizice se determină
după cum urmează:
a) aceasta va fi considerată rezidentă numai a statului
în care are o locuință permanentă la dispoziția sa și dacă
dispune de o locuință permanentă în ambele state, ea va
fi considerată rezidentă numai a statului cu care legăturile
sale personale și economice sunt mai strânse (centrul
intereselor vitale);
b) dacă statul în care această persoană are centrul
intereselor sale vitale nu poate fi determinat sau dacă ea
nu dispune de o locuință permanentă la dispoziția sa în
nici unul dintre state, ea va fi considerată rezidentă numai
a statului în care locuiește în mod obișnuit;
c) dacă această persoană locuiește în mod obișnuit în
ambele state sau în nici unul dintre ele, ea va fi
considerată rezidentă numai a statului al cărui național
este;
d) dacă această persoană este național al ambelor
state sau nu este național al nici unuia dintre ele,
autoritățile competente ale statelor contractante vor rezolva
problema de comun acord.
3. Când, potrivit prevederilor paragrafului 1, o persoană,
alta decât o persoană fizică, este rezidentă a ambelor
state contractante, autoritățile competente ale statelor
contractante se vor strădui de comun acord să rezolve
problema și să determine modul de aplicare a prezentei
convenții pentru această persoană. În absența unui astfel
de acord, această persoană nu va fi îndreptățită să solicite
orice reducere sau scutire de la impozitele prevăzute în
convenție.

3

ARTICOLUL 5
Sediul permanent

1. În sensul prezentei convenții, expresia sediu
permanent înseamnă un loc fix de afaceri prin care
întreprinderea își desfășoară în întregime sau în parte
activitatea.
2. Expresia sediu permanent include îndeosebi:
a) un loc de conducere;
b) o sucursală;
c) un birou;
d) o fabrică;
e) un magazin;
f) un atelier; și
g) o mină, un puț petrolier sau de gaze, o carieră sau
orice alt loc de explorare ori de exploatare a resurselor
naturale.
3. Un șantier de construcții sau un proiect de construcții
ori de instalare constituie sediu permanent numai atunci
când acesta durează mai mult de 12 luni.
4. Independent de prevederile anterioare ale acestui
articol, expresia sediu permanent se consideră că nu
include:
a) folosirea de instalații numai în scopul depozitării,
expunerii sau livrării de produse ori de mărfuri aparținând
întreprinderii;
b) menținerea unui stoc de produse sau de mărfuri
aparținând întreprinderii numai în scopul depozitării,
expunerii ori livrării;
c) menținerea unui stoc de produse sau de mărfuri
aparținând întreprinderii numai în scopul prelucrării de către
o altă întreprindere;
d) menținerea unui stoc de produse sau de mărfuri
aparținând întreprinderii, care sunt expuse în cadrul unui
târg comercial ori în cadrul unor expoziții organizate
temporar și ocazional și care sunt vândute de întreprindere
la închiderea unui astfel de târg sau expoziție;
e) menținerea unui loc fix de afaceri numai în scopul
cumpărării de produse sau de mărfuri ori colectării de
informații pentru întreprindere;
f) menținerea unui loc fix de afaceri numai în scopul
desfășurării pentru întreprindere a oricărei alte activități cu
caracter pregătitor sau auxiliar;
g) menținerea unui loc fix de afaceri numai pentru orice
combinație de activități menționate în subparagrafele a)—f),
cu condiția ca întreaga activitate a locului fix de afaceri ce
rezultă din această combinație să aibă un caracter
pregătitor sau auxiliar.
5. Independent de prevederile paragrafelor 1 și 2, atunci
când o persoană — alta decât un agent cu statut
independent căruia i se aplică prevederile paragrafului 7 —
acționează în numele unei întreprinderi și are și exercită în
mod obișnuit într-un stat contractant autoritatea de a

4

MONITORUL OFICIAL AL ROMÂNIEI, PARTEA I, Nr. 1.043/11.XI.2004

încheia contracte în numele întreprinderii, această
întreprindere se consideră că are un sediu permanent în
acel stat în privința oricăror activități pe care persoana le
exercită pentru întreprindere, în afară de cazul când
activitățile acestei persoane sunt limitate la cele menționate
în paragraful 4, care, dacă sunt exercitate în cadrul unui
loc fix de afaceri, nu fac din acest loc fix de afaceri un
sediu permanent, potrivit prevederilor acelui paragraf.

4. Prevederile paragrafelor 1 și 3 se aplică, de
asemenea, veniturilor provenind din proprietăți imobiliare ale
unei întreprinderi și veniturilor din proprietăți imobiliare
utilizate pentru exercitarea unei profesii independente.

6. Independent de prevederile anterioare ale acestui
articol, o întreprindere de asigurare, cu excepția celor de
reasigurare, a unui stat contractant se consideră că are un
sediu permanent în celălalt stat contractant dacă
colectează prime pe teritoriul celuilalt stat sau dacă asigură
riscuri situate acolo, prin intermediul unei persoane, alta
decât un agent cu statut independent căruia i se aplică
prevederile paragrafului 7.

1. Profiturile unei întreprinderi a unui stat contractant
sunt impozabile numai în acel stat, în afară de cazul când
întreprinderea exercită activitate de afaceri în celălalt stat
contractant printr-un sediu permanent situat acolo. Dacă
întreprinderea exercită activitate de afaceri în acest mod,
profiturile întreprinderii pot fi impuse în celălalt stat, dar
numai acea parte din ele care este atribuibilă acelui sediu
permanent.

7. O întreprindere nu se consideră că are un sediu
permanent într-un stat contractant numai prin faptul că
aceasta își exercită activitatea de afaceri în acel stat printr-un
broker, agent comisionar general sau orice alt agent cu
statut independent, cu condiția ca aceste persoane să
acționeze în cadrul activității lor obișnuite.

2. Sub rezerva prevederilor paragrafului 3, când o
întreprindere a unui stat contractant exercită activitate de
afaceri în celălalt stat contractant printr-un sediu permanent
situat acolo, atunci se atribuie în fiecare stat contractant,
acelui sediu permanent, profiturile pe care acesta le-ar fi
putut realiza dacă ar fi constituit o întreprindere distinctă și
separată, exercitând activități identice sau similare, în
condiții identice sau similare și tratând cu toată
independența cu întreprinderea al cărei sediu permanent
este și cu toate celelalte persoane.

8. Faptul că o societate care este rezidentă a unui stat
contractant controlează sau este controlată de o societate
care este rezidentă a celuilalt stat contractant ori care își
exercită activitatea de afaceri în celălalt stat (printr-un sediu
permanent sau în alt mod) nu este suficient pentru a face
una dintre aceste societăți un sediu permanent al celeilalte.
ARTICOLUL 6
Venituri din proprietăți imobiliare

1. Veniturile realizate de un rezident al unui stat
contractant din proprietăți imobiliare (inclusiv veniturile din
agricultură sau din exploatări forestiere) situate în celălalt
stat contractant sunt impozabile în celălalt stat.
2. În sensul prezentei convenții, expresia proprietăți
imobiliare are înțelesul care este atribuit de legislația
referitoare la impozite a statului contractant în care
proprietățile în cauză sunt situate. Expresia include, în
orice caz, accesoriile proprietății imobiliare, inventarul viu și
echipamentul utilizat în agricultură și exploatări forestiere,
drepturile asupra cărora se aplică prevederile dreptului
comun cu privire la proprietatea funciară, uzufructul
proprietăților imobiliare și drepturile la rente variabile sau
fixe pentru exploatarea ori concesionarea exploatării
zăcămintelor minerale, izvoarelor și a altor resurse naturale;
navele și aeronavele nu sunt considerate proprietăți
imobiliare.
3. Prevederile paragrafului 1 se aplică veniturilor
obținute din exploatarea directă, din închirierea sau din
folosirea în orice altă formă a proprietății imobiliare și a
veniturilor din înstrăinarea unei asemenea proprietăți.

ARTICOLUL 7
Profiturile întreprinderii

3. La determinarea profiturilor unui sediu permanent
sunt admise ca deductibile cheltuielile ce pot fi dovedite ca
fiind efectuate pentru scopurile urmărite de acest sediu
permanent, inclusiv cheltuielile de conducere și cheltuielile
generale de administrare efectuate, indiferent de faptul că
s-au efectuat în statul în care se află situat sediul
permanent sau în altă parte. Aceste prevederi sunt
aplicabile sub rezerva restricțiilor prevăzute de legislația
internă.
4. În măsura în care într-un stat contractant se
obișnuiește ca profitul care se atribuie unui sediu
permanent să fie determinat prin repartizarea profitului total
al întreprinderii în diversele sale părți componente, nici o
prevedere a paragrafului 2 nu împiedică acest stat
contractant să determine profitul impozabil în conformitate
cu repartiția uzuală; metoda de repartizare adoptată trebuie
să fie totuși aceea prin care rezultatul obținut să fie în
concordanță cu principiile enunțate în prezentul articol.
5. Nici un profit nu se atribuie unui sediu permanent
numai pentru faptul că acest sediu permanent cumpără
produse sau mărfuri pentru întreprindere.
6. În vederea aplicării prevederilor paragrafelor
precedente, profitul care se atribuie unui sediu permanent
se determină în fiecare an prin aceeași metodă, în afară
de cazul când există motive temeinice și suficiente de a
proceda altfel.

MONITORUL OFICIAL AL ROMÂNIEI, PARTEA I, Nr. 1.043/11.XI.2004
7. Când profiturile includ elemente de venit care sunt
tratate separat în alte articole ale prezentei convenții,
prevederile acelor articole nu sunt afectate de prevederile
prezentului articol.
ARTICOLUL 8
Transporturi internaționale

1. Profiturile obținute de o întreprindere a unui stat
contractant din exploatarea în trafic internațional a navelor
sau aeronavelor sunt impozabile numai în acel stat.
2. Independent de prevederile art. 7, profiturile obținute
de o întreprindere a unui stat contractant dintr-o călătorie
efectuată de o navă sau aeronavă când scopul principal al
călătoriei este de a transporta pasageri sau bunuri între
locuri din celălalt stat contractant pot fi impuse în celălalt
stat.
3. Prevederile paragrafelor 1 și 2 se aplică, de
asemenea, profiturilor obținute din participarea la un pool,
la o exploatare în comun sau la o agenție internațională
de transporturi.
4. În sensul acestui articol:
a) termenul profituri include:
(i) încasările brute și veniturile obținute direct din
exploatarea navelor sau aeronavelor în trafic
internațional; și
(ii) dobânda care este legată de exploatarea navelor
sau aeronavelor în trafic internațional; și
b) expresia exploatarea navelor sau aeronavelor în trafic
internațional de o întreprindere include:
(i) navlosirea sau închirierea navelor ori aeronavelor;
(ii) închirierea containerelor și a echipamentelor
legate de acestea de către acea întreprindere,
dacă navlosirea sau închirierea este legată de
exploatarea de către acea întreprindere a navelor
sau aeronavelor în trafic internațional.
ARTICOLUL 9
Întreprinderi asociate

1. Când
a) o întreprindere a unui stat contractant participă direct
sau indirect la conducerea, controlul ori la capitalul unei
întreprinderi a celuilalt stat contractant; sau
b) aceleași persoane participă direct sau indirect la
conducerea, controlul ori la capitalul unei întreprinderi a
unui stat contractant și a unei întreprinderi a celuilalt stat
contractant și, fie într-un caz, fie în celălalt, cele două
întreprinderi sunt legate în relațiile lor financiare sau
comerciale de condiții acceptate ori impuse, care diferă de
acelea care ar fi fost stabilite între întreprinderi
independente, atunci profiturile care fără aceste condiții ar
fi fost obținute de una dintre întreprinderi, dar nu au putut

5

fi obținute în fapt datorită acestor condiții, pot fi incluse în
profiturile acelei întreprinderi și impuse în consecință.
2. Când un stat contractant include în profiturile unei
întreprinderi aparținând acelui stat și impune în consecință
profiturile asupra cărora o întreprindere a celuilalt stat
contractant a fost supusă impozitării în celălalt stat și
profiturile astfel incluse sunt profituri care ar fi revenit
întreprinderii primului stat menționat, dacă condițiile stabilite
între cele două întreprinderi ar fi fost acelea care ar fi fost
convenite între întreprinderi independente, atunci celălalt
stat va proceda la modificarea corespunzătoare a sumei
impozitului stabilit asupra acestor profituri. La efectuarea
acestei modificări se ține seama de celelalte prevederi ale
prezentei convenții și, dacă este necesar, autoritățile
competente ale statelor contractante se vor consulta
reciproc.
3. Un stat contractant nu va schimba profitul unei
întreprinderi, în situațiile la care se face referire în
paragraful 1, după expirarea perioadei de prescripție
prevăzute în legislația internă și în nici un caz după 5 ani
de la sfârșitul anului în care profitul care ar fi supus unor
astfel de schimbări ar fi fost atribuit acestei întreprinderi,
dacă nu ar fi existat condițiile la care se face referire în
paragraful 1.
4. Prevederile paragrafelor 2 și 3 nu se aplică în caz
de fraudă, omisiune intenționată sau neglijență.
ARTICOLUL 10
Dividende

1. Dividendele plătite de o societate care este rezidentă
a unui stat contractant unui rezident al celuilalt stat
contractant sunt impozabile în celălalt stat.
2. Totuși, aceste dividende sunt, de asemenea,
impozabile în statul contractant în care este rezidentă
societatea plătitoare de dividende și potrivit legislației
acestui stat, dar dacă beneficiarul efectiv al dividendelor
este rezident al celuilalt stat contractant, impozitul astfel
stabilit nu va depăși:
a) 5% din suma brută a dividendelor, dacă beneficiarul
efectiv este o societate care controlează direct sau indirect
cel puțin 10% din puterea de vot a societății plătitoare de
dividende, cu excepția dividendelor plătite de o corporație
de investiții deținută de un nerezident și care este
rezidentă în Canada;
b) 15% din suma brută a dividendelor în toate celelalte
cazuri.
Prezentul paragraf nu afectează impunerea societății cu
privire la profiturile din care se plătesc dividendele.
3. Termenul dividende, folosit în acest articol, înseamnă
veniturile provenind din acțiuni, din acțiuni și din drepturi
de folosință, din părți miniere, din părți de fondator sau din
alte drepturi care nu sunt titluri de creanță, din participarea

6

MONITORUL OFICIAL AL ROMÂNIEI, PARTEA I, Nr. 1.043/11.XI.2004

la profituri, precum și veniturile care sunt supuse aceluiași
regim de impunere ca veniturile din acțiuni de către
legislația statului în care este rezidentă societatea
distribuitoare a dividendelor.
4. Prevederile paragrafelor 1 și 2 nu se aplică dacă
beneficiarul efectiv al dividendelor, fiind rezident al unui stat
contractant, desfășoară activitate de afaceri în celălalt stat
contractant în care societatea plătitoare de dividende este
rezidentă, printr-un sediu permanent situat acolo, sau
desfășoară în celălalt stat profesii independente, printr-o
bază fixă situată acolo, iar deținerea drepturilor generatoare
de dividende în legătură cu care dividendele sunt plătite
este efectiv legată de un asemenea sediu permanent sau
bază fixă. În această situație se aplică prevederile art. 7
sau ale art. 14, după caz.
5. Când o societate rezidentă a unui stat contractant
realizează profituri sau venituri din celălalt stat contractant,
celălalt stat nu poate percepe nici un impozit asupra
dividendelor plătite de acea societate, cu excepția cazului
când asemenea dividende sunt plătite unui rezident al
celuilalt stat sau când deținerea drepturilor generatoare de
dividende în legătură cu care dividendele sunt plătite este
efectiv legată de un sediu permanent sau de o bază fixă
situată în celălalt stat, nici să supună profiturile nedistribuite
ale societății unui impozit asupra profiturilor nedistribuite,
chiar dacă dividendele plătite sau profiturile nedistribuite
reprezintă în întregime ori în parte profituri sau venituri
provenind din celălalt stat.
6. Nici o prevedere a acestei convenții nu va fi
interpretată ca împiedicând un stat contractant să perceapă,
asupra câștigurilor unei societăți care sunt atribuibile unui
sediu permanent din acest stat sau asupra câștigurilor
atribuibile înstrăinării proprietății imobiliare situate în acel
stat ale unei societăți care desfășoară activitate în
domeniul proprietăților imobiliare, un impozit care se
adaugă la impozitul care ar fi aplicabil asupra câștigurilor
unei societăți care este un național al acelui stat, cu
condiția ca impozitul adițional astfel stabilit să nu
depășească 5% din suma unor astfel de câștiguri care nu
au fost supuse unui impozit adițional în anii fiscali
precedenți. În sensul acestei prevederi, expresia câștiguri
înseamnă câștigurile atribuibile înstrăinării unei astfel de
proprietăți imobiliare situate într-un stat contractant, care
pot fi impuse în acel stat, conform prevederilor art. 6 sau
paragrafului 1 al art. 13, și profiturile, inclusiv câștigurile
atribuibile unui sediu permanent dintr-un stat contractant
într-un an și în anii anteriori, după deducerea din acestea
a tuturor impozitelor, altele decât impozitul adițional vizat în
prezentul paragraf, percepute asupra unor asemenea
profituri în acel stat.

ARTICOLUL 11
Dobânzi

1. Dobânzile provenind dintr-un stat contractant și plătite
unui rezident al celuilalt stat contractant sunt impozabile în
celălalt stat.
2. Totuși, aceste dobânzi sunt, de asemenea,
impozabile în statul contractant din care provin și potrivit
legislației acestui stat, dar dacă beneficiarul efectiv al
dobânzilor este rezident al celuilalt stat contractant,
impozitul astfel stabilit nu va depăși 10% din suma brută a
dobânzilor.
3. Independent de prevederile paragrafului 2:
a) dobânzile provenind dintr-un stat contractant și plătite
în legătură cu o creanță a guvernului celuilalt stat sau a
unității administrativ-teritoriale a acestuia, în cazul
României, ori a subdiviziunii politice sau a autorității locale
a acestuia, în cazul Canadei, sunt impuse numai în celălalt
stat dacă dobânda este obținută efectiv de un rezident al
celuilalt stat contractant;
b) dobânzile provenind din România și plătite unui
rezident al Canadei sunt impozabile numai în Canada dacă
sunt plătite în legătură cu un împrumut acordat, garantat
sau asigurat ori cu un credit oferit, garantat sau asigurat de
instituția denumită Dezvoltarea Exportului Canadian;
c) dobânzile provenind din Canada și plătite unui
rezident al României sunt impozabile numai în România
dacă sunt plătite în legătură cu un împrumut acordat,
garantat sau asigurat ori cu un credit oferit, garantat sau
asigurat de Banca de Export-Import a României — S.A.
(EXIMBANK).
4. Termenul dobânzi, astfel cum este folosit în prezentul
articol, înseamnă veniturile din titluri de creanță de orice
natură însoțite sau nu de garanții ipotecare și, în special,
veniturile din efecte publice, titluri de creanță sau
obligațiuni, inclusiv primele și premiile legate de asemenea
efecte, titluri de creanță sau obligațiuni, precum și veniturile
care sunt supuse aceluiași tratament fiscal ca veniturile din
împrumuturi bănești de către legislația statului de unde
provin veniturile. Totuși, termenul dobândă nu include
venitul la care se face referire în art. 8 sau în art. 10.
5. Prevederile paragrafelor 1 și 2 nu se aplică dacă
beneficiarul efectiv al dobânzilor, fiind un rezident al unui
stat contractant, desfășoară activitate de afaceri în celălalt
stat contractant din care provin dobânzile, printr-un sediu
permanent situat acolo, sau prestează în celălalt stat
profesii independente, printr-o bază fixă situată acolo, iar
creanța în legătură cu care sunt plătite dobânzile este
efectiv legată de un asemenea sediu permanent sau bază
fixă. În această situație se aplică prevederile art. 7 sau ale
art. 14, după caz.
6. Dobânzile se consideră că provin dintr-un stat
contractant când plătitorul este un rezident al acestui stat.

MONITORUL OFICIAL AL ROMÂNIEI, PARTEA I, Nr. 1.043/11.XI.2004
Totuși, când plătitorul dobânzilor, fie că este sau nu este
rezident al unui stat contractant, are într-un stat contractant
un sediu permanent sau o bază fixă în legătură cu care a
fost contractată creanța generatoare de dobânzi și aceste
dobânzi se suportă de acest sediu permanent sau bază
fixă, atunci aceste dobânzi se consideră că provin din
statul contractant în care este situat sediul permanent ori
baza fixă.
7. Când, datorită relațiilor speciale existente între debitor
și beneficiarul efectiv sau între ambii și o altă persoană,
suma dobânzilor, ținându-se seama de creanța pentru care
sunt plătite, depășește suma care s-ar fi convenit între
debitor și beneficiarul efectiv în lipsa unor astfel de relații,
prevederile prezentului articol se aplică numai la această
ultimă sumă menționată. În acest caz, partea excedentară
a plăților este impozabilă potrivit legislației fiecărui stat
contractant, ținându-se seama de celelalte prevederi ale
prezentei convenții.
ARTICOLUL 12
Redevențe

1. Redevențele provenind dintr-un stat contractant și
plătite unui rezident al celuilalt stat contractant sunt
impozabile în celălalt stat.
2. Totuși, aceste redevențe sunt, de asemenea,
impozabile în statul contractant din care provin și potrivit
legislației acestui stat, dar dacă beneficiarul efectiv al
redevențelor este rezident al celuilalt stat contractant,
impozitul astfel stabilit nu va depăși:
a) 5% din suma brută a redevențelor, dacă acestea
reprezintă:
(i) drepturi de autor și alte asemenea plăți legate
de producerea sau reproducerea oricăror opere
literare, dramatice, muzicale ori artistice (dar nu
includ redevențele legate de filme de cinematograf
și nici redevențe legate de operele care sunt
înregistrate pe film sau benzi video ori alte
mijloace de reproducere utilizate pentru
emisiunile televizate); sau
(ii) redevențe pentru utilizarea ori dreptul de a utiliza
un software sau orice patent ori pentru informații
referitoare la experiența în domeniul industrial,
comercial sau științific (dar nu includ redevențele
furnizate în legătură cu un contract de închiriere
sau franciză);
b) 10% din suma brută a redevențelor în celelalte
cazuri.
3. Termenul redevențe folosit în prezentul articol
înseamnă plăți de orice fel primite pentru folosirea sau
dreptul de a folosi orice drept de autor, patent, marcă de
comerț, desen ori model, plan, formulă secretă sau
procedeu ori altă proprietate intangibilă sau pentru

7

utilizarea ori dreptul de a utiliza un echipament industrial,
comercial sau științific ori pentru informații referitoare la
experiența în domeniul industrial, comercial sau științific și
include plăți de orice natură în legătură cu filmele de
cinematograf și cu operele înregistrate pe filme, casete
video sau alte mijloace de reproducere utilizate în
televiziune.
4. Prevederile paragrafelor 1 și 2 nu se aplică dacă
beneficiarul efectiv al redevențelor, fiind un rezident al unui
stat contractant, desfășoară activitate de afaceri în celălalt
stat contractant din care provin redevențele, printr-un sediu
permanent situat acolo, sau prestează în celălalt stat
profesii independente, printr-o bază fixă situată acolo, iar
dreptul sau proprietatea pentru care se plătesc redevențele
este efectiv legată de un asemenea sediu permanent sau
bază fixă. În această situație se aplică prevederile art. 7
sau ale art. 14, după caz.
5. Redevențele se consideră că provin dintr-un stat
contractant când plătitorul este un rezident al acestuia.
Totuși, când plătitorul redevențelor, fie că este sau nu este
rezident al unui stat contractant, are într-un stat contractant
un sediu permanent sau o bază fixă de care este legată
obligația de a plăti redevențele și acestea sunt suportate
de un asemenea sediu permanent sau bază fixă, atunci
aceste redevențe se consideră că provin din statul
contractant în care este situat sediul permanent ori baza
fixă.
6. Când, datorită relațiilor speciale existente între
plătitorul și beneficiarul efectiv sau între ambii și o altă
persoană, suma redevențelor, avându-se în vedere utilizarea,
dreptul ori informația pentru care sunt plătite, depășește
suma care ar fi fost convenită între plătitor și beneficiarul
efectiv în lipsa unor astfel de relații, prevederile prezentului
articol se aplică numai la această ultimă sumă menționată.
În acest caz, partea excedentară a plăților este impozabilă
potrivit legislației fiecărui stat contractant, ținându-se seama
de celelalte prevederi ale prezentei convenții.
ARTICOLUL 13
Câștiguri de capital

1. Câștigurile realizate de un rezident al unui stat
contractant din înstrăinarea proprietății imobiliare situate în
celălalt stat contractant sunt impozabile în celălalt stat.
2. Câștigurile provenind din înstrăinarea proprietății
mobiliare făcând parte din activul unui sediu permanent pe
care o întreprindere a unui stat contractant îl are sau l-a
avut în celălalt stat contractant ori a proprietății mobiliare
ținând de o bază fixă de care dispune sau a dispus un
rezident al unui stat contractant în celălalt stat contractant
pentru exercitarea unei profesii independente, inclusiv
câștigurile provenind din înstrăinarea unui asemenea sediu

8

MONITORUL OFICIAL AL ROMÂNIEI, PARTEA I, Nr. 1.043/11.XI.2004

permanent (singur sau cu întreaga întreprindere) ori a unei
asemenea baze fixe, sunt impozabile în celălalt stat.
3. Câștigurile realizate de o întreprindere a unui stat
contractant din înstrăinarea navelor sau aeronavelor
exploatate în trafic internațional ori a proprietăților mobiliare
necesare exploatării unor asemenea nave sau aeronave
sunt impozabile numai în acel stat.
4. Câștigurile obținute de un rezident al unui stat
contractant din înstrăinarea:
a) acțiunilor a căror valoare constă în principal din
proprietăți imobiliare situate în celălalt stat; sau
b) unei participări într-o asociere de persoane sau trust,
a cărei valoare constă în principal din proprietatea
imobiliară situată în celălalt stat,
pot fi impuse în celălalt stat. În sensul acestui paragraf,
expresia proprietăți imobiliare nu include nici o proprietate,
alta decât proprietatea închiriată, în care este desfășurată
activitatea de afaceri a unei societăți, asocieri de persoane
sau trust.
5. Câștigurile provenind din înstrăinarea oricăror
proprietăți, altele decât cele la care se face referire în
paragrafele 1—4, sunt impozabile numai în statul
contractant în care este rezident cel care înstrăinează.
6. Prevederile paragrafului 5 nu afectează dreptul unui
stat contractant de a percepe, potrivit propriei sale legislații,
un impozit pe câștigurile din înstrăinarea oricărei proprietăți
dobândite de o persoană fizică care este rezidentă a
celuilalt stat contractant și care la un moment dat, în
cursul a 5 ani imediat anteriori înstrăinării proprietății, a
fost rezidentă a primului stat menționat.
7. Când o persoană fizică încetează să fie rezidentă
a unui stat contractant și imediat devine rezidentă a
celuilalt stat contractant, dar din punct de vedere fiscal în
primul stat menționat este impozitată pentru înstrăinarea
unei proprietăți, aceasta poate opta să fie tratată în celălalt
stat din punct de vedere fiscal ca și când imediat anterior
de a deveni rezident al celuilalt stat a vândut și a
cumpărat din nou proprietatea pentru o sumă egală cu
valoarea corectă de piață la acea dată.
ARTICOLUL 14
Profesii independente

1. Veniturile realizate de o persoană fizică care este
rezident al unui stat contractant din exercitarea unor
profesii independente sau a altor servicii similare cu
caracter independent sunt impozabile numai în acest stat,
în afară de cazul în care aceasta dispune de o bază fixă
la dispoziția sa în celălalt stat contractant în scopul
exercitării serviciilor sale. Dacă persoana fizică dispune sau
a dispus de o astfel de bază fixă, venitul poate fi impus în
celălalt stat, dar numai acea parte care este atribuibilă
acelei baze fixe.

2. Expresia profesii independente cuprinde în special
activitățile independente cu caracter științific, literar, artistic,
educativ sau pedagogic, precum și exercitarea
independentă a profesiilor de medic, avocat, inginer,
arhitect, dentist și contabil.
ARTICOLUL 15
Profesii dependente

1. Sub rezerva prevederilor art. 16, 18 și 19, salariile și
alte remunerații obținute de un rezident al unui stat
contractant pentru o activitate salariată sunt impozabile
numai în acel stat, în afară de cazul când activitatea
salariată este exercitată în celălalt stat contractant. Dacă
activitatea salariată este astfel exercitată, remunerațiile
primite sunt impozabile în celălalt stat.
2. Independent de prevederile paragrafului 1,
remunerațiile obținute de un rezident al unui stat
contractant pentru o activitate salariată exercitată în celălalt
stat contractant sunt impozabile numai în primul stat
menționat, dacă:
a) beneficiarul este prezent în celălalt stat pentru o
perioadă sau perioade care nu depășesc în total 183 de
zile în orice perioadă de 12 luni începând sau sfârșind în
anul calendaristic vizat; și
b) remunerațiile sunt plătite de o persoană sau în
numele unei persoane care angajează și care nu este
rezidentă a celuilalt stat; și
c) remunerațiile nu sunt suportate de un sediu
permanent sau de o bază fixă pe care cel care angajează
o are în celălalt stat.
3. Independent de prevederile precedente ale acestui
articol, remunerațiile primite pentru o activitate salariată
exercitată la bordul unei nave sau aeronave exploatate în
trafic internațional de o întreprindere a unui stat contractant
sunt impozabile numai în acel stat, în afară de cazul în
care remunerația este obținută de un rezident al celuilalt
stat contractant.
ARTICOLUL 16
Remunerațiile membrilor consiliului de administrație

Remunerațiile și alte plăți similare primite de un rezident
al unui stat contractant, în calitatea sa de membru al
consiliului de administrație sau al unui organ similar al unei
societăți care este rezidentă a celuilalt stat contractant,
sunt impozabile în celălalt stat.
ARTICOLUL 17
Artiști și sportivi

1. Independent de prevederile art. 14 și 15, veniturile
obținute de un rezident al unui stat contractant, în calitate
de artist de spectacol, cum sunt artiștii de teatru, de film,
de radio sau de televiziune, ori ca interpreți muzicali sau

MONITORUL OFICIAL AL ROMÂNIEI, PARTEA I, Nr. 1.043/11.XI.2004
ca sportivi, din activitățile lui personale desfășurate în
această calitate în celălalt stat contractant, sunt impozabile
în celălalt stat.
2. Când veniturile în legătură cu activitățile personale
desfășurate de un artist de spectacol sau de un sportiv, în
această calitate, nu revin artistului de spectacol sau
sportivului, ci unei alte persoane, acele venituri,
independent de prevederile art. 7, 14 și 15, sunt
impozabile în statul contractant în care sunt exercitate
activitățile artistului de spectacol sau ale sportivului.
3. Independent de prevederile paragrafelor 1 și 2,
veniturile obținute din activitățile menționate la paragraful 1,
în cadrul schimburilor culturale sau sportive aprobate de
guvernele statelor contractante și care nu sunt exercitate în
scopul de a obține profituri, sunt scutite de impozit în
statul contractant în care sunt exercitate aceste activități.
ARTICOLUL 18
Pensii

1. Pensiile, inclusiv sumele primite din asigurările
sociale, provenind dintr-un stat contractant și plătite unui
rezident al celuilalt stat contractant, pot fi impuse în celălalt
stat.
2. Pensiile, inclusiv sumele din asigurări sociale,
provenind dintr-un stat contractant și plătite unui rezident al
celuilalt stat contractant, pot fi, de asemenea, impuse în
statul din care provin și potrivit legislației acelui stat, dar în
cazul sumelor periodice impozitul astfel stabilit nu va
depăși 15% din suma brută a plăților periodice plătite unui
beneficiar în anul calendaristic vizat, care depășește 12.000
dolari canadieni sau echivalentul în moneda română.
ARTICOLUL 19
Funcții publice

1. a) Salariile și alte remunerații similare, altele decât
pensiile, plătite de un stat contractant sau de o unitate
administrativ-teritorială a acestuia, în cazul României, sau
de o subdiviziune politică ori de o autoritate locală a
acestuia, în cazul Canadei, unei persoane fizice pentru
serviciile prestate acestui stat, acestei subdiviziuni, autorități sau
unități, sunt impozabile numai în acest stat.
b) Totuși, aceste salarii și alte remunerații similare sunt
impozabile numai în celălalt stat contractant, dacă serviciile
sunt prestate în acel stat și persoana fizică este rezidentă
a acelui stat și:
(i) este un național al acelui stat; sau
(ii) nu a devenit rezidentă a acelui stat numai în
scopul prestării serviciilor.
2. Prevederile paragrafului 1 nu se aplică salariilor și
altor remunerații similare plătite pentru serviciile prestate în
legătură cu o activitate de afaceri desfășurată de un stat
contractant, o unitate administrativ-teritorială a acestuia, în

9

cazul României, sau de o subdiviziune politică ori de o
autoritate locală a acestuia, în cazul Canadei.
ARTICOLUL 20
Studenți

Sumele pe care le primește pentru întreținere, educare
sau pregătire un student ori un practicant care este sau a
fost rezident al celuilalt stat contractant imediat anterior
venirii sale într-un stat contractant și care este prezent în
primul stat contractant menționat numai în scopul educării
ori pregătirii sale nu sunt impozabile în acel stat, cu
condiția ca astfel de sume să provină din surse aflate în
afara acelui stat.
ARTICOLUL 21
Alte venituri

1. Elementele de venit ale unui rezident al unui stat
contractant, indiferent de unde provin, care nu sunt tratate
la articolele precedente ale prezentei convenții, sunt
impozabile în acel stat.
2. Totuși, dacă acest venit este obținut de un rezident
al unui stat contractant din surse situate în celălalt stat
contractant, acest venit poate fi, de asemenea, impus în
statul din care provine și potrivit legislației acelui stat.
ARTICOLUL 22
Capital

1. Capitalul constituit din proprietăți imobiliare, deținute
de un rezident al unui stat contractant și situate în celălalt
stat contractant, este impozabil în celălalt stat.
2. Capitalul constituit din proprietăți mobiliare făcând
parte din activul unui sediu permanent pe care o
întreprindere a unui stat contractant îl are în celălalt stat
contractant sau din proprietăți mobiliare aparținând unei
baze fixe pe care un rezident al unui stat contractant o
are în celălalt stat contractant pentru exercitarea unei
profesii independente este impozabil în celălalt stat.
3. Capitalul constituit din nave și aeronave exploatate în
trafic internațional de o întreprindere a unui stat contractant
și din proprietăți mobiliare ținând de exploatarea unor
asemenea nave și aeronave este impozabil numai în acel
stat.
4. Toate celelalte elemente de capital ale unui rezident
al unui stat contractant sunt impozabile numai în acest
stat.
ARTICOLUL 23
Eliminarea dublei impuneri

1. S-a convenit ca dubla impunere să fie evitată după
cum urmează:

10

MONITORUL OFICIAL AL ROMÂNIEI, PARTEA I, Nr. 1.043/11.XI.2004

a) În cazul României:
Când un rezident al României realizează venituri sau
deține capital care, în conformitate cu prevederile prezentei
convenții, pot fi impozitate în Canada, România va acorda:
(i) ca o deducere din impozitul pe venitul acelui
rezident, o sumă egală cu impozitul pe venit
plătit în Canada;
(ii) ca o deducere din impozitul pe capitalul acelui
rezident, o sumă egală cu impozitul pe capital
plătit în Canada.
Totuși, această deducere nu va putea depăși în nici un
caz acea parte a impozitului pe venit sau a impozitului pe
capital, astfel cum este calculată înainte ca deducerea să
fie acordată, care este atribuibilă, după caz, venitului sau
capitalului ce poate fi impozitat în Canada.
b) În cazul Canadei:
(i) sub rezerva prevederilor existente în legislația
canadiană cu privire la deducerea impozitului
plătit într-un teritoriu din afara Canadei din
impozitul plătibil în Canada și a oricăror
modificări ulterioare ale acestor prevederi —
care nu afectează principiul general — și fără a
renunța la o deducere sau reducere mai
importantă prevăzută în legislația canadiană,
impozitul român datorat în funcție de profituri,
venituri sau câștiguri provenind din România se
deduce din orice impozit canadian datorat pentru
asemenea profituri, venituri sau câștiguri;
(ii) când, potrivit prevederilor prezentei convenții,
venitul obținut sau capitalul deținut de un
rezident al Canadei este scutit de impozit în
Canada, Canada poate, cu toate acestea, să ia
în considerare la calculul altor impozite pe venit
și capital venitul sau capitalul scutit.
2. În sensul acestui articol, profiturile, veniturile sau
câștigurile unui rezident al unui stat contractant, care pot
fi impuse în celălalt stat contractant potrivit prezentei
convenții, sunt considerate că provin din surse din
celălalt stat.
ARTICOLUL 24
Nediscriminarea

1. Naționalii unui stat contractant nu vor fi supuși în
celălalt stat contractant nici unei impozitări sau obligații
legate de aceasta mai împovărătoare decât impozitarea
sau obligația la care sunt ori pot fi supuși naționalii celuilalt
stat aflați în aceeași situație, mai ales în ceea ce privește
rezidența.
2. Impozitarea unui sediu permanent pe care o
întreprindere a unui stat contractant îl are în celălalt stat
contractant nu va fi stabilită în condiții mai puțin favorabile
în celălalt stat contractant decât impunerea stabilită

întreprinderilor celuilalt stat care desfășoară aceleași
activități.
3. Nici o prevedere a acestui articol nu va fi interpretată
ca obligând un stat contractant să acorde rezidenților
celuilalt stat contractant vreo deducere personală, înlesnire
sau reducere în ceea ce privește impozitarea, pe considerente
legate de starea civilă sau de responsabilitățile familiale, pe
care o acordă rezidenților săi.
4. Cu excepția cazului când se aplică prevederile
paragrafului 1 al art. 9, paragrafului 7 al art. 11 sau
paragrafului 6 al art. 12, dobânzile, redevențele și alte plăți
făcute de o întreprindere a unui stat contractant unui
rezident al celuilalt stat contractant se vor deduce, în
scopul determinării profiturilor impozabile ale unei
asemenea întreprinderi, în aceleași condiții ca și cum ar fi
fost plătite unui rezident al primului stat menționat. În mod
similar, orice datorii ale unei întreprinderi a unui stat
contractant față de un rezident al celuilalt stat contractant
vor fi deductibile, în vederea determinării capitalului
impozabil al acestei întreprinderi, în aceleași condiții ca și
cum ar fi fost contractate față de un rezident al primului
stat menționat.
5. Prevederile paragrafului 4 nu afectează aplicarea
prevederilor legislației fiscale a unui stat contractant:
a) referitoare la deducerea dobânzilor și care sunt în
vigoare la data semnării prezentei convenții (inclusiv orice
modificări ulterioare ale unor asemenea prevederi, care nu
schimbă natura generală a acestora); sau
b) adoptate după o asemenea dată de un stat
contractant și care sunt concepute să asigure ca o
persoană care nu este rezidentă a acelui stat, conform
legislației acelui stat, să nu beneficieze de un tratament
mai favorabil decât cel de care beneficiază rezidenții
acelui stat.
6. Întreprinderile unui stat contractant, al căror capital
este, integral sau parțial, deținut ori controlat, în mod direct
sau indirect, de unul sau de mai mulți rezidenți ai celuilalt
stat contractant, nu vor fi supuse în primul stat menționat
nici unei impozitări sau obligații legate de aceasta care să
fie mai împovărătoare decât impozitarea și obligațiile legate
de aceasta la care sunt sau pot fi supuse alte întreprinderi
similare rezidente ale primului stat menționat, al căror
capital este, în întregime sau în parte, deținut ori controlat,
direct sau indirect, de unul ori de mai mulți rezidenți ai
unui stat terț.
7. Prevederile prezentului articol se aplică numai
impozitelor care fac obiectul prezentei convenții.
ARTICOLUL 25
Procedura amiabilă

1. Când o persoană consideră că datorită măsurilor
luate de unul sau de ambele state contractante rezultă sau

MONITORUL OFICIAL AL ROMÂNIEI, PARTEA I, Nr. 1.043/11.XI.2004
va rezulta pentru ea o impozitare care nu este conformă
cu prevederile prezentei convenții, ea poate, indiferent de
prevederile din legislația internă a acestor state, să se
adreseze în scris autorității competente a statului
contractant al cărui rezident este și să arate motivele
pentru care solicită verificarea impozitării. Pentru a fi
admisă, cererea respectivă trebuie prezentată într-un
termen de 2 ani începând de la prima notificare a acțiunii
din care rezultă o impozitare contrară prevederilor prezentei
convenții.
2. Autoritatea competentă se va strădui, dacă reclamația
îi pare întemeiată și dacă ea însăși nu este în măsură să
ajungă la o soluționare corespunzătoare, să rezolve cazul
pe calea unei înțelegeri amiabile cu autoritatea competentă
a celuilalt stat contractant, în vederea evitării unei impozitări
care nu este în conformitate cu prezenta convenție.
3. Un stat contractant nu va majora baza impozabilă a
unui rezident al unui stat contractant sau al celuilalt stat
contractant, incluzând elemente de venit care au fost deja
impuse în celălalt stat contractant, după expirarea perioadelor
de prescripție prevăzute de legislația sa națională și, în
orice caz, după expirarea a 5 ani de la încheierea perioadei
impozabile în cursul căreia au fost realizate veniturile în
cauză. Prezentul paragraf nu se aplică în caz de fraudă,
omisiune intenționată sau neglijență.
4. Autoritățile competente ale statelor contractante se
vor strădui să rezolve pe calea înțelegerii amiabile orice
dificultăți sau dubii rezultate ca urmare a interpretării ori
aplicării prezentei convenții.

11

2. Prevederile paragrafului 1 nu vor fi interpretate ca
impunând unui stat contractant obligația:
a) de a lua măsuri administrative contrare propriei
legislații și practicii administrative a acelui stat contractant
sau a celuilalt stat contractant;
b) de a furniza informații care nu pot fi obținute pe
baza legislației proprii sau în cadrul practicii administrative
normale a acelui stat contractant sau a celuilalt stat contractant;
c) de a furniza informații care ar dezvălui un secret
comercial, de afaceri, industrial sau profesional ori un
procedeu de fabricație sau informații a căror divulgare ar fi
contrară ordinii publice.
3. Dacă informația este solicitată de un stat contractant
potrivit prevederilor acestui articol, celălalt stat contractant
se va strădui să obțină informația la care se referă cererea
respectivă în același mod ca și când ar fi vorba de propria
impunere, chiar dacă celălalt stat nu are nevoie de o
asemenea informație. Dacă informația este solicitată în
mod expres de autoritatea competentă a unui stat
contractant, autoritatea competentă a celuilalt stat
contractant se va strădui ca în baza acestui articol să
furnizeze informația în forma solicitată, cum ar fi duplicate
ale documentelor originale nemodificate, în aceleași condiții
în care documentele respective pot fi obținute în baza
legilor și practicii administrative ale celuilalt stat cu privire
la propriile impozite.
ARTICOLUL 27
Membrii misiunilor diplomatice și ai posturilor consulare

5. Autoritățile competente ale statelor contractante se
pot consulta reciproc pentru eliminarea dublei impuneri în
cazurile neprevăzute de prezenta convenție și pot comunica
direct în scopul aplicării acesteia.

Prevederile prezentei convenții nu vor afecta privilegiile
fiscale de care beneficiază membrii misiunilor diplomatice
sau ai posturilor consulare în virtutea regulilor generale ale
dreptului internațional sau a prevederilor unor acorduri
speciale.

ARTICOLUL 26

ARTICOLUL 28

Schimb de informații

Reguli diverse

1. Autoritățile competente ale statelor contractante vor
face schimb de informații necesare aplicării prevederilor
prezentei convenții sau ale legislațiilor interne ale statelor
contractante privitoare la impozitele vizate de prezenta
convenție, în măsura în care impozitarea la care se referă
nu este contrară acesteia. Schimbul de informații nu este
limitat de prevederile art. 1. Orice informație obținută de un
stat contractant va fi tratată ca secret în același mod ca și
informația obținută conform prevederilor legislației interne a
acelui stat și va fi dezvăluită numai persoanelor sau
autorităților (inclusiv instanțelor judecătorești și organelor
administrative) însărcinate cu stabilirea sau încasarea,
urmărirea impozitelor sau soluționarea contestațiilor cu
privire la impozitele din acel stat. Asemenea persoane sau
autorități vor folosi informația numai în aceste scopuri.
Acestea pot dezvălui informația în procedurile judecătorești
sau în deciziile judiciare.

1. Prevederile prezentei convenții nu vor fi considerate
ca limitând orice scutire, înlesnire, credit sau altă deducere
acordată de legislația unui stat contractant pentru
determinarea impozitului perceput de acel stat.
2. Nici o prevedere a acestei convenții nu va fi
considerată ca împiedicând aplicarea prevederilor legislației
interne a fiecărui stat contractant referitoare la impunerea
veniturilor persoanelor cu privire la participarea lor într-o
asociere de persoane, trust sau societate nerezidentă ori
referitoare la evaziunea fiscală.
3. Prezenta convenție nu se aplică societăților, trusturilor
sau oricărei alte entități care este rezidentă a unui stat
contractant și care este deținută efectiv sau controlată,
direct ori indirect, de una sau de mai multe persoane care nu
sunt rezidente ale acelui stat, dacă suma impozitului stabilit
pe venit sau pe capitalul societății, trustului ori altei entități
a acelui stat este semnificativ mai mică decât suma care

12

MONITORUL OFICIAL AL ROMÂNIEI, PARTEA I, Nr. 1.043/11.XI.2004

ar fi fost stabilită de acel stat dacă toate acțiunile din
capitalul societății sau toate participările în trust ori în altă
entitate, după caz, ar fi fost deținute efectiv de una sau
de mai multe persoane fizice care au fost rezidente ale
acelui stat.
4. În sensul paragrafului 3 al art. XXII (Consultare) din
Acordul general pentru comerț cu servicii, statele
contractante convin ca, independent de paragraful
menționat, orice dispută între acestea în legătură cu o
anumită măsură luată în baza prevederilor prezentei
convenții să poată fi adusă în fața Consiliului pentru
Comerț cu Servicii, după cum se stabilește în acel paragraf,
numai cu consimțământul ambelor state. Orice dubii în
legătură cu interpretarea acestui paragraf vor fi soluționate
conform paragrafului 4 al art. 25 sau, în cazul în care nu
se ajunge la un acord în baza acestei proceduri, conform
oricărei alte proceduri convenite de ambele state
contractante.
5. Când, în baza oricărei prevederi a prezentei
convenții, un venit este scutit de impozit într-un stat
contractant și, conform legislației în vigoare în celălalt stat
contractant, referitor la acel venit, o persoană este supusă
impozitului asupra acelei sume care este transmisă sau
primită în celălalt stat și nu cu referire la această sumă,
atunci scutirea care este acordată conform prezentei
convenții în primul stat contractant menționat se va aplica
numai la acea parte din venit care este impusă în celălalt
stat contractant.
ARTICOLUL 29
Intrarea în vigoare

1. Prezenta convenție va intra în vigoare la 30 de zile
de la data ultimei notificări prin care statele contractante se
informează reciproc asupra îndeplinirii procedurilor legale
interne necesare intrării în vigoare a prezentei convenții.
2. Prevederile prezentei convenții vor produce efecte:
a) în cazul României:
(i) în ceea ce privește impozitele reținute prin stopaj
la sursă la venitul realizat, la sau după prima zi
a lunii ianuarie a anului calendaristic imediat
următor anului în care prezenta convenție intră în
vigoare; și
(ii) în ceea ce privește celelalte impozite pe venit
sau pe capital realizate, la sau după prima zi a
lunii ianuarie a anului calendaristic imediat următor
anului în care prezenta convenție intră în vigoare; și
b) în cazul Canadei:
(i) în ceea ce privește impozitele reținute prin stopaj
la sursă asupra sumelor plătite ori creditate

nerezidenților, la sau după prima zi a lunii
ianuarie a anului calendaristic imediat următor
anului în care prezenta convenție intră în vigoare; și
(ii) în ceea ce privește celelalte impozite canadiene,
pentru anii fiscali începând la sau după prima zi
a lunii ianuarie a anului calendaristic următor
celui în care prezenta convenție intră în vigoare.
3. Prevederile Convenției dintre Guvernul Republicii
Socialiste România și Guvernul Canadei pentru evitarea
dublei impuneri cu privire la impozitele pe venit și pe
capital, semnată la Ottawa la 20 noiembrie 1978, va înceta
să aibă efect cu privire la impozitele la care prezenta
convenție se aplică, în conformitate cu prevederile
paragrafului 2 al acestui articol.
ARTICOLUL 30
Denunțarea

Prezenta convenție va rămâne în vigoare până va fi
denunțată de un stat contractant. Fiecare stat contractant
poate denunța prezenta convenție după o perioadă de
5 ani de la data la care aceasta a intrat în vigoare, cu
condiția remiterii pe căi diplomatice, cu cel puțin 6 luni
înainte, a unei note de denunțare scrise. În această
situație prezenta convenție va înceta să aibă efect:
a) în cazul României:
(i) în ceea ce privește impozitele reținute prin stopaj
la sursă la venitul realizat, la sau după prima zi
a lunii ianuarie a anului calendaristic imediat
următor anului în care a fost remisă nota de
denunțare; și
(ii) în ceea ce privește celelalte impozite pe venit
sau pe capital realizat, la sau după prima zi a
lunii ianuarie a anului calendaristic imediat
următor anului în care a fost remisă nota de
denunțare; și
b) în cazul Canadei:
(i) în ceea ce privește impozitele reținute prin stopaj
la sursă asupra sumelor plătite sau creditate
nerezidenților, după sfârșitul acelui an
calendaristic; și
(ii) în ceea ce privește celelalte impozite canadiene,
pentru anul fiscal care începe după sfârșitul
acelui an calendaristic.
Drept care subsemnații, autorizați în bună și cuvenită
formă, au semnat prezenta convenție.
Semnată în două exemplare originale la Ottawa la
8 aprilie 2004, în limbile română, engleză și franceză,
fiecare versiune fiind egal autentică.

Pentru România,

Pentru Canada,

Liviu Maior,

Paul Dubois,

ambasadorul României la Ottawa

ministrul adjunct al afacerilor externe

MONITORUL OFICIAL AL ROMÂNIEI, PARTEA I, Nr. 1.043/11.XI.2004

13

PREȘEDINTELE ROMÂNIEI

DECRET
pentru promulgarea Legii privind ratificarea Convenției dintre România și Canada
pentru evitarea dublei impuneri și prevenirea evaziunii fiscale cu privire la impozitele pe venit
și pe capital, semnată la Ottawa la 8 aprilie 2004
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind ratificarea
Convenției dintre România și Canada pentru evitarea dublei
impuneri și prevenirea evaziunii fiscale cu privire la

impozitele pe venit și pe capital, semnată la Ottawa la
8 aprilie 2004, și se dispune publicarea acestei legi în
Monitorul Oficial al României, Partea I.

PREȘEDINTELE ROMÂNIEI

ION ILIESCU
București, 29 octombrie 2004.
Nr. 852.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 452
din 28 octombrie 2004

referitoare la excepția de neconstituționalitate
a dispozițiilor art. 2781 alin. 1 din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Florentina Geangu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 278 1 alin. 1 din Codul de procedură
penală, ridicată de Mihai Viorel în Dosarul nr. 849/2004 al
Curții de Apel Oradea — Secția penală.
La apelul nominal lipsesc părțile, față de care procedura
de citare a fost legal îndeplinită.
Magistratul-asistent referă asupra cererii depuse la
dosarul cauzei de către autorul excepției, prin care acesta
solicită judecata în lipsă și depune la dosar concluzii
scrise.
Reprezentantul Ministerului Public, având cuvântul pe
fond, pune concluzii de respingere a excepției de
neconstituționalitate ca neîntemeiată, arătând că textul de
lege criticat nu încalcă prevederile constituționale invocate
de autorul excepției.

C U R T E A,

având în vedere actele și lucrările dosarului, reține
următoarele:
Prin Încheierea din 2 aprilie 2004, pronunțată în Dosarul
nr. 849/2004, Curtea de Apel Oradea — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 din Codul de
procedură penală. Excepția a fost ridicată de petentul
Mihai Viorel într-o cauză având ca obiect plângerea
împotriva rechizitoriului din data de 28 ianuarie 2004 al
Parchetului Național Anticorupție.
În motivarea excepției de neconstituționalitate se
susține că textul de lege criticat încalcă prevederile
constituționale ale art. 1 alin. (4), referitoare la separația
puterilor în stat, ale art. 20, referitoare la tratatele
internaționale privind drepturile omului, ale art. 21 alin. (1)
și (2), referitoare la accesul liber la justiție, ale art. 126
alin. (1), privitoare la autoritățile prin a căror activitate se
realizează justiția, și, respectiv, dispozițiile art. 6 pct. 1 din
Convenția pentru apărarea drepturilor omului și a libertăților
fundamentale, referitoare la dreptul la un proces echitabil.
Se susține, în esență, că dispozițiile art. 2781 alin. 1 din
Codul de procedură penală limitează nejustificat actele
procurorului împotriva cărora se poate face plângere în
justiție, în sfera acestora nefiind inclus și rechizitoriul, act
prin care pot fi dispuse soluții de natura celor prevăzute
expres de prevederile art. 2781 din Codul de procedură

14

MONITORUL OFICIAL AL ROMÂNIEI, PARTEA I, Nr. 1.043/11.XI.2004

penală, așa încât împotriva acestor soluții, chiar dacă se
încadrează în textul legal criticat, cel interesat nu poate să
se adreseze cu plângere instanței judecătorești. Se arată
în acest sens faptul că în speță procurorul a dispus
neînceperea urmăririi penale față de șase denunțători, iar
petentul autor al excepției nu are posibilitatea de a
combate această măsură a procurorului, întrucât a fost
dispusă prin rechizitoriu, iar nu prin rezoluție sau
ordonanță, pentru a fi incidente dispozițiile art. 2781 din
Codul de procedură penală, în actuala redactare.
Curtea de Apel Oradea — Secția penală apreciază că
excepția de neconstituționalitate este fondată. Se arată că,
în condițiile în care neînceperea urmăririi penale față de
alți făptuitori s-a dispus prin rechizitoriu, act care nu poate
fi desființat prin procedura prevăzută de art. 278 1 din
Codul de procedură penală, persoanele interesate nu au
posibilitatea să se plângă la instanța de judecată împotriva
acestei soluții a procurorului, ceea ce este de natură a
aduce atingere dreptului de acces liber la justiție, precum
și principiului constituțional potrivit căruia justiția se
realizează prin Înalta Curte de Casație și Justiție și prin
celelalte instanțe judecătorești stabilite de lege. Se
apreciază că, pentru reglementarea acestei situații, îse
impune modificarea dispozițiilor art. 2781 din Codul de
procedură penală, în sensul ca plângerea în fața instanței
să se poată face și împotriva rechizitoriului, în ceea ce
privește dispoziția de netrimitere în judecată“, o altă soluție
fiind, în opinia instanței, îmodificarea dispozițiilor art. 336 și
ale art. 337 din Codul de procedură penală, în sensul ca
să se prevadă posibilitatea extinderii procesului penal din
oficiu, de către instanța de judecată […]“.
În conformitate cu dispozițiile art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate.
De asemenea, potrivit dispozițiilor art. 18 1 din Legea
nr. 35/1997 privind organizarea și funcționarea instituției
Avocatul Poporului, cu modificările ulterioare, a fost
solicitat punctul de vedere al acestei instituții.
Guvernul apreciază că excepția de neconstituționalitate
este neîntemeiată, întrucât textul de lege criticat nu
contravine prevederilor constituționale, respectiv celor din
Convenția pentru apărarea drepturilor omului și a libertăților
fundamentale, invocate de autorul excepției. În susținerea
acestei opinii arată că pot fi atacate cu plângere la
judecătorie nu numai ordonanțele sau rezoluțiile de
neîncepere a urmăririi penale date de procuror înainte sau
în cursul urmăririi penale, ci și soluțiile de netrimitere în
judecată dispuse de acesta la terminarea urmăririi penale,
după ce verifică lucrările urmăririi penale trimise de
organele de cercetare penală, potrivit art. 261 din Codul de
procedură penală, și se pronunță asupra lor.
Avocatul Poporului consideră că dispozițiile legale
criticate nu încalcă prevederile constituționale ale art. 21
alin. (1) și (2), întrucât rechizitoriul este actul de sesizare a
instanței de judecată prin care se realizează tocmai liberul
acces la justiție. Totodată, arată că îîn cuprinsul
rechizitoriului procurorul face mențiune în legătură cu
soluțiile de clasare, neîncepere a urmăririi penale, scoatere
de sub urmărire penală sau de încetare a urmăririi penale

față de unii învinuiți sau inculpați, însă aceste soluții de
netrimitere în judecată se dispun de procuror numai prin
rezoluție sau ordonanță“, acte împotriva cărora persoana
interesată poate face plângere la instanța judecătorească,
în temeiul art. 2781 din Codul de procedură penală.
Referitor la critica de neconstituționalitate în raport de
prevederile art. 126 alin. (1) din Constituție, republicată, se
apreciază că aceasta este neîntemeiată, întrucât persoana
nemulțumită de soluția dată plângerii sale împotriva
măsurilor luate sau actelor efectuate de procuror are
dreptul, potrivit textului legal criticat, să se adreseze
instanței de judecată, singura autoritate care, potrivit
art. 126 alin. (2) din Constituție, republicată, realizează
justiția în România. Totodată, se arată că stabilirea
procedurii de judecată reprezintă atributul exclusiv al
legiuitorului.
În ceea ce privește prevederile art. 1 alin. (4) și ale
art. 20 din Constituție, republicată, invocate, de asemenea,
în motivarea excepției, se apreciază că acestea nu au
incidență în cauză.
În concluzie, Avocatul Poporului consideră că excepția
de neconstituționalitate este neîntemeiată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și ale art. 1 alin. (2),
art. 2, 3, 10 și 29 din Legea nr. 47/1992, republicată, să
soluționeze excepția de neconstituționalitate ridicată.
Curtea constată că, deși a fost sesizată cu excepția de
neconstituționalitate a dispozițiilor art. 2781 din Codul de
procedură penală, în realitate, așa cum rezultă din
motivarea excepției, critica de neconstituționalitate privește
numai dispozițiile alin. 1 al art. 278 1 din Codul de
procedură penală. Așa fiind, Curtea Constituțională se va
pronunța asupra excepției de neconstituționalitate a
prevederilor art. 278 1 alin. 1 din Codul de procedură
penală, potrivit cărora îDupă respingerea plângerii făcute
conform art. 275—278, împotriva rezoluției de neîncepere a
urmăririi penale sau a ordonanței ori, după caz, a rezoluției de
clasare, de scoatere de sub urmărire penală sau de încetare a
urmăririi penale, date de procuror, persoana vătămată, precum
și orice alte persoane ale căror interese legitime sunt vătămate
pot face plângere în termen de 20 de zile de la data
comunicării de către procuror a modului de rezolvare, potrivit
art. 277 și 278, la instanța căreia i-ar reveni, potrivit legii,
competența să judece cauza în primă instanță“.
Autorul excepției consideră că acest text legal este
contrar prevederilor constituționale ale art. 1 alin. (4),
art. 20, art. 21 alin. (1) și (2) și ale art. 126 alin. (1), care
au următorul conținut:
— Art. 1 (Statul român) alin. (4): îStatul se organizează
potrivit principiului separației și echilibrului puterilor —

MONITORUL OFICIAL AL ROMÂNIEI, PARTEA I, Nr. 1.043/11.XI.2004
legislativă, executivă și judecătorească — în cadrul
democrației constituționale.“;
— Art. 20 (Tratatele internaționale privind drepturile
omului): î(1) Dispozițiile constituționale privind drepturile și
libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“;
— Art. 21 (Accesul liber la justiție) alin. (1) și (2):
î(1) Orice persoană se poate adresa justiției pentru apărarea
drepturilor, a libertăților și a intereselor sale legitime.
(2) Nici o lege nu poate îngrădi exercitarea acestui drept.“;
— Art. 126 alin. (1): îJustiția se realizează prin Înalta
Curte de Casație și Justiție și prin celelalte instanțe
judecătorești stabilite de lege.“
De asemenea, autorul excepției invocă și încălcarea prin
același text legal a prevederilor art. 6 pct. 1 din Convenția
pentru apărarea drepturilor omului și a libertăților
fundamentale, privitoare la dreptul la un proces echitabil.
Examinând excepția de neconstituționalitate ridicată,
Curtea constată că dispozițiile alin. 1 al art. 2781 din Codul
de procedură penală, care reglementează tocmai
posibilitatea formulării plângerii la instanța de judecată
împotriva actelor prin care procurorul soluționează cauza
penală fără ca aceasta să mai ajungă în fața instanței,
respectiv împotriva îrezoluției de neîncepere a urmăririi
penale sau a ordonanței ori, după caz, a rezoluției de clasare,
de scoatere de sub urmărire penală sau de încetare a urmăririi
penale, date de procuror“, nu îngrădesc liberul acces la
justiție, așa cum neîntemeiat susține autorul excepției de
neconstituționalitate, ci, dimpotrivă, asigură realizarea
acestui drept în conformitate cu prevederile art. 21 din
Constituție, republicată, respectiv cu prevederile art. 6
pct. 1 și ale art. 13 din Convenția pentru apărarea
drepturilor omului și a libertăților fundamentale.

15

Faptul că în sfera actelor împotriva cărora partea poate
face plângere în temeiul art. 2781 din Codul de procedură
penală nu este inclus și rechizitoriul nu este de natură să
aducă atingere dreptului de acces liber la justiție, dreptului
la un proces echitabil ori principiului constituțional potrivit
căruia justiția se realizează prin Înalta Curte de Casație și
Justiție și prin celelalte instanțe judecătorești stabilite de
lege, câtă vreme rechizitoriul constituie, potrivit dispozițiilor
art. 264 alin. 1 din Codul de procedură penală, chiar actul
de sesizare a instanței de judecată, singura autoritate prin
care se realizează justiția, în conformitate cu dispozițiile
art. 126 alin. (1) din Constituție, republicată.
Referitor la criticile de neconstituționalitate ale art. 2781
alin. 1 din Codul de procedură penală în raport cu
prevederile constituționale ale art. 1 alin. (4), se constată
că sunt nerelevante pentru soluționarea excepției, textul
constituțional invocat neavând incidență în cauză.
Prin criticile formulate se vizează de fapt extinderea
dispozițiilor legale criticate și la alte situații neprevăzute în
text, în sensul de a se permite atacarea la instanțele
judecătorești nu doar a rezoluțiilor și ordonanțelor
procurorului de netrimitere în judecată, ci și a altor acte
sau măsuri ale procurorului, precum, în speța de față,
rechizitoriul. Acceptarea acestor susțineri ar echivala cu
transformarea instanței de contencios constituțional într-un
legislator pozitiv, ceea ce ar contraveni art. 61 din
Constituție, republicată, potrivit căruia Parlamentul este
unica autoritate legiuitoare a țării. Sub acest aspect
jurisprudența Curții Constituționale este constantă,
statornicind limite ale competenței acesteia, cum ar fi:
Curtea înu se poate substitui legiuitorului pentru adăugarea
unor noi prevederi celor instituite“ (Decizia nr. 45 din 2 mai
1995, publicată în Monitorul Oficial al României, Partea I,
nr. 90 din 12 mai 1995), îea nu își poate asuma rolul de
a crea, de a abroga sau de a modifica o normă juridică“,
spre a îndeplini rolul de îlegislator pozitiv“ (Decizia nr. 27
din 12 martie 1996, publicată în Monitorul Oficial al
României, Partea I, nr. 85 din 26 aprilie 1996).

Pentru considerentele arătate, în temeiul art. 146 lit. d) și al art. 147 alin. (4) din Constituție, republicată, precum
și al art. 1—3, al art. 11 alin. (1) lit. A.d) și al art. 29 alin. (1) din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 1 din Codul de procedură penală, ridicată
de Mihai Viorel în Dosarul nr. 849/2004 al Curții de Apel Oradea — Secția penală.
Definitivă și general obligatorie.
Pronunțată în ședința publică din data de 28 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

P R E Ț U R I L E

publicațiilor legislative pentru anul 2005
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.

Valoarea
abonamentului
anual
— lei —

Trim. I

Trim. II

Trim. III

română
română,

12.340.000
2.135.000

3.085.000
—

3.085.000
—

3.085.000
—

3.085.000
—

maghiară

9.480.000
15.000.000
3.040.000
12.820.000
11.820.000
3.130.000
5.190.000

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

800.000
565.000
3.000.000

—
—
—

—
—
—

—
—
—

—
—
—

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

și alte

Valoarea
abonamentului trimestrial
— lei —
Trim. IV

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
u RODIPET — S.A.
— prin toate filialele
u INTERPRESS SPORT — S.R.L.
— București, str. Hristo Botev nr. 6
(telefon/fax: 313.85.07; 313.85.08; 313.85.09)
u PRESS EXPRES — S.R.L.
— Otopeni, str. Flori de Câmp nr. 9
(telefon/fax: 221.05.37; 0745.133.712)
u M.T. PRESS IMPEX — S.R.L.
— București, bd. Basarabia nr. 256
(telefon/fax: 255.48.15; 255.48.16)
u INFO EUROTRADING — S.A.
— București, Splaiul Independenței nr. 202A
(telefon/fax: 212.73.54)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ASTOR-MED — S.R.L.
— Iași, str. Sucidava nr. 2, bl. U2, sc. C, ap. 2
(telefon/fax: 0232/27.91.76, 0232/25.84.27)
u ART ADVERTISING — S.R.L.
— Râmnicu Vâlcea, str. Regina Maria nr. 7, bl. C1, sc. C, mezanin II
(tel. 0250/73.54.75, 0744.50.90.99)
u ZIRKON MEDIA — S.R.L.
— București, str. Călin Ottoi nr. 29
(tel. 250.52.77, 250.22.94, fax 250.56.30)
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.043/11.XI.2004 conține 16 pagini.

Prețul de vânzare 18.500 lei

ISSN 1453—4495

