PARTEA

Anul 172 (XVI) — Nr. 974

I

LEGI, DECRETE, HOTĂRÂRI ȘI ALTE ACTE

Vineri, 22 octombrie 2004

SUMAR
Nr.

Pagina

ACTE ALE CURȚII CONSTITUȚIONALE
Hotărârea nr. 2 din 20 octombrie 2004 privind
contestarea înregistrării candidaturii domnului
Traian Băsescu pentru funcția de Președinte al
României ....................................................................

ACTE

ALE

Pagina

5

CURȚII

1.707. — Hotărâre pentru modificarea Hotărârii
Guvernului nr. 1.565/2003 privind recunoașterea
Fundației Project on Ethnic Relations — Filiala
România ca fiind de utilitate publică.......................

6

1.725. — Hotărâre privind transmiterea suprafețelor
rutiere aeronautice și a terenurilor aferente zonelor
de siguranță ale Aeroportului Bacău din domeniul
public al statului și din administrarea Consiliului
Județean Bacău, respectiv a Ministerului Apărării
Naționale, în domeniul public al județului Bacău și
în administrarea Consiliului Județean Bacău,
pentru Regia Autonomă îAeroportul Bacău“ ...........

1–4

HOTĂRÂRI ALE GUVERNULUI ROMÂNIEI
1.706. — Hotărâre privind preluarea unor drumuri din
proprietatea publică a județului Neamț și din
administrarea Consiliului Județean Neamț în
proprietatea publică a statului și în administrarea
Ministerului Transporturilor, Construcțiilor și
Turismului, în vederea realizării unor activități de
interes național de către Compania Națională de
Autostrăzi și Drumuri Naționale din România —
S.A., precum și încadrarea acestora în categoria
funcțională a drumurilor naționale............................

Nr.

6–7

1.732. — Hotărâre privind acordarea unui ajutor ..............

8

CONSTITUȚIONALE

CURTEA CONSTITUȚIONALĂ

H O T Ă R Â R E A Nr. 2
din 20 octombrie 2004

privind contestarea înregistrării candidaturii domnului Traian Băsescu
pentru funcția de Președinte al României
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Antonia Constantin
Claudia Miu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
prim-magistrat-asistent

La data de 19 octombrie 2004 Biroul Electoral Central a
înaintat Curții Constituționale, în vederea soluționării,
contestația înregistrată la nr. 2/CT din 17 octombrie 2004,

formulată de Partidul România Mare, care privește
înregistrarea candidaturii domnului Traian Băsescu pentru
funcția de Președinte al României, la alegerile din
28 noiembrie 2004, și formează obiectul Dosarului Curții
Constituționale nr. 569F/2004.
La data de 20 octombrie 2004 Alianța îDreptate și
Adevăr“ D.A. Partidul Național Liberal — Partidul Democrat
a depus la Curtea Constituțională un îmemoriu în apărare“,
înregistrat la Alianță sub nr. 103 din 19 octombrie 2004,
prin care se solicită respingerea ca neîntemeiată a
contestației formulate de Partidul România Mare. La
memoriu este anexată propunerea Alianței îDreptate și
Adevăr“ D.A. Partidul Național Liberal — Partidul Democrat

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 974/22.X.2004

privind candidatura domnului Traian Băsescu la funcția de
Președinte al României, semnată de copreședinția Alianței
îDreptate și Adevăr“ D.A. P.N.L.—P.D. — președinte
P.N.L., Călin Constantin Anton Popescu-Tăriceanu, și
președinte P.D., Traian Băsescu, propunere înregistrată la
Biroul Electoral Central sub nr. 2/P din 17 octombrie 2004.
În temeiul dispozițiilor art. 20 alin. (3) din Regulamentul
de organizare și funcționare a Curții Constituționale, astfel
cum a fost modificat, Curtea a considerat util să fie invitați
reprezentanți ai contestatorului — Partidul România Mare,
precum și ai Alianței îDreptate și Adevăr“ D.A. Partidul
Național Liberal — Partidul Democrat.
Dând curs invitației, la dezbateri se prezintă, din partea
Partidului România Mare, domnul vicepreședinte Lucian
Bolcaș, iar din partea Alianței îDreptate și Adevăr“ D.A.
Partidul Național Liberal — Partidul Democrat, domnii
avocați Ion Dragne și Robert Roșu, cu delegație la dosar.
Reprezentanții Alianței îDreptate și Adevăr“ D.A. Partidul
Național Liberal — Partidul Democrat au depus, în copie,
următoarele acte:
— Extras din procesul-verbal al lucrărilor Congresului
extraordinar al Partidului Național Liberal din 24—25 august
2002, București;
— Statut — Regulamentul de aplicare a Statutului —
Codul etic al Partidului Național Liberal — extras (art. 49—
82);
— Protocolul încheiat între Partidul Național Liberal și
Partidul Democrat la data de 28 septembrie 2003,
împreună cu documentele care au stat la baza acestuia;
— Sentința civilă nr. 3 din 14 ianuarie 2004 a
Tribunalului București — Secția a V-a civilă, prin care s-a
dispus înregistrarea în Registrul alianțelor politice al
Tribunalului București a Alianței îDreptate și Adevăr“ D.A.
Partidul Național Liberal — Partidul Democrat;
— Delegarea de competențe a președintelui Partidului
Național Liberal, semnată de domnul Theodor Dumitru
Stolojan la 2 octombrie 2004;
— Hotărârea nr. 15 din 4 octombrie 2004 a Delegației
Permanente a Partidului Național Liberal.
Reprezentantul Partidului România Mare cere să se ia
act că nu contestă actele depuse.
Domnul avocat Ion Dragne, reprezentant al Alianței
îDreptate și Adevăr“ D.A. Partidul Național Liberal —
Partidul Democrat, ridică excepția lipsei calității procesuale
a reprezentantului Partidului România Mare, întrucât acesta
nu este președintele partidului.
Reprezentantul Partidului România Mare solicită plenului
să dispună respingerea excepției ridicate, arătând că
legitimarea sa procesuală se întemeiază pe prevederile
art. 40 din Statutul Partidului România Mare, care prevăd
că președintele acestuia poate delega competența de
reprezentare.
Reprezentantul Ministerului Public solicită respingerea
excepției lipsei calității procesuale a reprezentantului
contestatorului, ca fiind neîntemeiată.
Reprezentantul Alianței îDreptate și Adevăr“ D.A.
Partidul Național Liberal — Partidul Democrat declară că
renunță la excepția ridicată.

Având cuvântul pe fond, reprezentantul Partidului
România Mare solicită admiterea contestației și, pe cale de
consecință, să se constate neregularitatea formalităților de
depunere a candidaturii domnului Traian Băsescu la funcția
de Președinte al României.
În esență, contestatorul arată că propunerea a cărei
înregistrare se contestă este semnată de domnii Traian
Băsescu, în calitate de președinte al Partidului Democrat,
și de Călin Constantin Anton Popescu-Tăriceanu, în calitate
de președinte interimar al Partidului Național Liberal, acesta
din urmă neavând abilitarea legală să semneze, în numele
Partidului Național Liberal, propunerea de candidatură la
Președinția României a domnului Traian Băsescu. Aceasta
deoarece, potrivit art. 9 din Legea nr. 370/2004 pentru
alegerea Președintelui României, se impune ca respectiva
propunere să fie semnată de conducerea partidului sau a
alianței politice, iar potrivit dispozițiilor art. 10 lit. j) din
Legea partidelor politice nr. 14/2003 sunt competente să
depună astfel de candidaturi numai organele împuternicite
prin statut.
Conform Legii partidelor politice nr. 14/2003, Partidul
Național Liberal avea obligația să solicite înscrierea la
tribunal, printre alte funcții de conducere, și pe aceea de
președinte interimar. Numai în acest mod președintele
interimar putea dobândi și calitatea de copreședinte al
Alianței îDreptate și Adevăr“ D.A. Partidul Național Liberal —
Partidul Democrat.
În plus, contestatorul mai susține că delegarea de
competențe nu are forță juridică, având în vedere că
Theodor Dumitru Stolojan, președintele Partidului Național
Liberal, s-a retras din activitatea politică la o dată
anterioară delegării de competențe către domnul Călin
Constantin Anton Popescu-Tăriceanu, vicepreședinte al
Partidului Național Liberal.
La rândul său, reprezentantul Alianței îDreptate și
Adevăr“ D.A. Partidul Național Liberal — Partidul Democrat
solicită respingerea contestației, arătând că delegarea de
competențe a președintelui Partidului Național Liberal către
Călin Constantin Anton Popescu-Tăriceanu, vicepreședinte
al aceluiași partid, s-a făcut cu respectarea dispozițiilor
art. 68 alin. (1) lit. h) și alin. (2) al aceluiași articol din
Statutul Partidului Național Liberal. Față de această situație,
susține că propunerea candidaturii domnului Traian
Băsescu s-a făcut cu respectarea prevederilor art. 9
alin. (2) lit. a) din Legea nr. 370/2004. Astfel, propunerea
de candidatură a fost depusă și înregistrată la Biroul
Electoral Central sub semnătura domnului Traian Băsescu,
președinte al Partidului Democrat, și a domnului Călin
Constantin Anton Popescu-Tăriceanu, căruia, la data de
2 octombrie 2004, domnul Theodor Dumitru Stolojan,
președintele Partidului Național Liberal, i-a delegat toate
atribuțiile de președinte al Partidului Național Liberal
îprevăzute de lege, Statut, Regulamentul de aplicare a
Statutului și celelalte regulamente adoptate de Delegația
Permanentă, precum și atribuțiile prevăzute de Protocolul
Alianței, în calitate de copreședinte al Alianței politice
«Dreptate și Adevăr» D.A. Partidul Național Liberal —
Partidul Democrat“. Delegația Permanentă a Partidului
Național Liberal a luat act de decizia președintelui Theodor

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 974/22.X.2004
Dumitru Stolojan de a se retrage din activitatea politică prin
Hotărârea nr. 15 din 4 octombrie 2004, deci după
delegarea de competențe către vicepreședintele partidului.
Cu privire la susținerea că domnul Călin Constantin
Anton Popescu-Tăriceanu înu este automat și copreședinte
al Alianței «Dreptate și Adevăr» D.A. Partidul Național
Liberal — Partidul Democrat“, se arată că, în temeiul art. 9
alin. (2) lit. a) din Legea nr. 370/2004, propunerea de
candidatură trebuie să fie semnată de conducerile
partidelor ce alcătuiesc Alianța îDreptate și Adevăr“ D.A.
Partidul Național Liberal — Partidul Democrat și nu
neapărat de către conducerea acestei alianțe. Totodată, se
arată că, și în calitate de vicepreședinte al Partidului
Național Liberal, domnul Călin Constantin Anton PopescuTăriceanu ar fi putut semna propunerea de candidatură,
făcând parte din conducerea partidului.
În ceea ce privește susținerea că propunerea privind
candidatura domnului Traian Băsescu a fost făcută cu
nerespectarea prevederilor art. 10 lit. j) din Legea
nr. 14/2003, reprezentantul Alianței […] apreciază că
aceasta este neîntemeiată, având în vedere că dispozițiile
art. 9 alin. (2) lit. a) din Legea nr. 370/2004 pentru
alegerea Președintelui României prevăd, în mod expres, că
propunerile se fac de către conducerea partidului sau a
alianței politice ori de conducerile acestora.
Reprezentantul Ministerului Public, punând concluzii, în
temeiul art. 113 din Legea nr. 373/2004 pentru alegerea
Camerei Deputaților și a Senatului, coroborat cu art. 28 din
Legea nr. 370/2004 pentru alegerea Președintelui
României, solicită respingerea contestației, întrucât
delegarea de competențe este legală, ținând seama de
faptul că președintele Partidului Național Liberal a dispus
delegarea de competențe, în conformitate cu prevederile
art. 68 lit. h) din statutul aceluiași partid înainte ca
Delegația Permanentă să ia act de decizia președintelui
Theodor Dumitru Stolojan de a se retrage din activitatea
politică.
C U R T E A,

analizând contestația formulată de Partidul România Mare
privind înregistrarea candidaturii domnului Traian Băsescu
pentru funcția de Președinte al României, în raport cu
prevederile Constituției și ale Legii nr. 370/2004 pentru
alegerea Președintelui României, actele depuse la dosar și
văzând susținerile reprezentanților Partidului România Mare
și ai Alianței îDreptate și Adevăr“ D.A. Partidul Național
Liberal — Partidul Democrat, precum și concluziile
reprezentantului Ministerului Public, reține următoarele:
Potrivit dispozițiilor art. 146 lit. f) din Constituție,
republicată, ale art. 37 și 38 din Legea nr. 47/1992,
republicată, precum și ale art. 11 alin. (3) din Legea
nr. 370/2004, Curtea Constituțională este competentă să
soluționeze contestația privind înregistrarea candidaturii
domnului Traian Băsescu pentru funcția de Președinte al
României.
În motivarea contestației se invocă dispozițiile art. 9 din
Legea nr. 370/2004 pentru alegerea Președintelui
României, potrivit cărora propunerile de candidați îsunt
admisibile dacă sunt semnate de conducerea partidului sau

3

alianței politice“. De asemenea, prin contestație se susține
că, în conformitate cu dispozițiile art. 10 lit. j) din Legea
nr. 14/2003, depunerea de candidaturi este de competența
numai a acelor organe împuternicite, respectiv președinte,
președintele executiv sau delegațiile permanente ale
partidelor componente ce țin de alianță. În raport cu aceste
dispoziții legale, autorul contestației susține că îdomnul
Tăriceanu Călin Popescu, în calitatea sa de președinte
interimar al Partidului Național Liberal, nu îndeplinește
condițiile impuse de lege pentru a semna, în numele
Partidului Național Liberal, propunerea“, astfel că
îpropunerea aceasta este nulă, interimatul neconferindu-i
asemenea abilitări“.
Totodată, în contestație se arată că îacelași domn Călin
Popescu-Tăriceanu, în calitatea sa de președinte interimar
al Partidului Național Liberal, nu este automat și
copreședinte al Alianței «Dreptate și Adevăr», atât timp cât
această situație nu a fost înregistrată la tribunal, prevedere
impusă de lege“.
Apreciind că propunerea privind candidatura domnului
Traian Băsescu a fost depusă de o persoană care nu
avea împuternicire în acest sens, așa cum prevede art. 10
lit. j) din Legea nr. 14/2003, spre deosebire de celelalte
partide, unde înscrierile s-au făcut de către candidați, atât
personal, cât și în calitatea lor de președinți ai partidelor
care i-au propus pentru funcția de președinte al României,
autorul sesizării cere să se constate că propunerea privind
candidatura respectivă îeste făcută cu încălcarea
dispozițiilor legale, fiind lovită de nulitate“.
Prin memoriul-întâmpinare înregistrat la Curtea
Constituțională la 20 octombrie 2004, Alianța îDreptate și
Adevăr“ D.A. Partidul Național Liberal — Partidul Democrat
susține, în esență, că domnul Traian Băsescu a fost
desemnat în mod legal și în conformitate cu procedurile
statutare ale alianței formate din Partidul Național Liberal și
Partidul Democrat drept candidat la funcția de Președinte
al României.
Totodată, în memoriu se arată că propunerea de
candidatură respectă întocmai prevederile art. 9 alin. (2)
lit. a) din Legea nr. 370/2004, care stabilesc că propunerile
de candidați pentru alegerea Președintelui României îvor fi
primite numai dacă sunt semnate de conducerea partidului
sau a alianței politice ori de conducerile acestora, care au
propus candidatul sau, după caz, de candidatul
independent“.
Referitor la îndreptățirea domnului Călin PopescuTăriceanu de a depune și de a înregistra la Biroul
Electoral Central candidatura în cauză, în memoriu se
arată că îîn data de 2.10.2004, Președintele Partidului
Național Liberal, domnul Theodor Dumitru Stolojan, i-a
delegat toate atribuțiile de președinte al Partidului Național
Liberal prevăzute de lege, Statut, Regulamentul de aplicare
a Statutului și celelalte regulamente adoptate de Delegația
Permanentă, precum și atribuțiile prevăzute de Protocolul
Alianței, în calitate de copreședinte al Alianței Politice
«Dreptate și Adevăr» D.A. Partidul Național Liberal —
Partidul Democrat“. Pe de altă parte, în întâmpinare se
susține că îo analiză atentă a art. 9 alin. (2) lit. a) din
Legea nr. 370/2004 conduce la ideea că propunerea de

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 974/22.X.2004

candidatură trebuie să fie semnată de conducerile
partidelor ce alcătuiesc alianța și nu neapărat de către
conducerea Alianței «Dreptate și Adevăr» D.A. Partidul
Național Liberal — Partidul Democrat, utilizarea de către
legiuitor a conjuncției «ori» nefiind relevantă în acest sens“.
În orice caz, se afirmă, de autorii memoriului, că îchiar
dacă, ad absurdum, s-ar ajunge la concluzia că domnul
Călin Popescu-Tăriceanu nu putea semna, în numele
Alianței [...], neavând vreo calitate în acest sens,
semnătura sa era oricum suficientă în virtutea puterilor
conferite de art. 68 lit. h) din Statutul Partidului Național
Liberal“.
Din examinarea actelor depuse la dosar de
reprezentanții Alianței îDreptate și Adevăr“ D.A. Partidul
Național Liberal — Partidul Democrat — înscrisul intitulat
îDelegare de competențe“ din 2 octombrie 2004 și
Hotărârea nr. 15 a Delegației Permanente a Partidului
Național Liberal din 4 octombrie 2004 — rezultă că
președintele Partidului Național Liberal, Theodor Dumitru
Stolojan, a delegat îtoate atribuțiile de președinte al
Partidului Național Liberal, prevăzute de lege, Statut,
Regulamentul de aplicare a Statutului și celelalte
regulamente adoptate de Delegația Permanentă, precum și
atribuțiile prevăzute de Protocolul Alianței «Dreptate și
Adevăr» D.A. Partidul Național Liberal — Partidul Democrat
pentru președintele Partidului Național Liberal, în calitate de
copreședinte al Alianței «Dreptate și Adevăr» D.A. Partidul
Național Liberal — Partidul Democrat, domnului Călin
Popescu-Tăriceanu“, iar Delegația Permanentă a Partidului
Național Liberal, prin Hotărârea nr. 15 din 4 octombrie
2004, a luat îact de decizia președintelui Theodor Dumitru
Stolojan de a se retrage din activitatea politică și de a-și
delega toate competențele, în calitate de președinte al
P.N.L. și copreședinte al Alianței «Dreptate și Adevăr» D.A.
Partidul Național Liberal — Partidul Democrat, președintelui
interimar, Călin Popescu-Tăriceanu“. Prin aceeași hotărâre,
îDelegația Permanentă își manifestă sprijinul unanim pentru
președintele interimar desemnat“.
În cele două documente menționate se folosesc atât
formularea îdelegare de competențe“, cât și aceea de
îinterimat al funcției de președinte“, prevăzute în textele
diferite ale Statutului Partidului Național Liberal, depus în
extras, respectiv art. 68 alin. (1) lit. h), potrivit căruia
președintele partidului îîși poate delega unele competențe“,

și art. 68 alin. (2), potrivit căruia îDacă funcția de
președinte devine vacantă sau președintele este în
imposibilitate de a-și exercita funcția, interimatul se asigură
de către unul din vicepreședinți“.
Curtea constată, din cuprinsul celor două documente, că
vicepreședintele Partidului Național Liberal, domnul Călin
Constantin Anton Popescu-Tăriceanu, a fost desemnat
președinte interimar al partidului, învestit cu plenitudinea
atribuțiilor funcției de președinte al acestuia, precum și cu
atribuțiile prevăzute de Protocolul Alianței D.A. P.N.L.—P.D.
pentru președintele P.N.L., în calitate de copreședinte al
Alianței D.A. P.N.L.—P.D. De altfel, calitatea domnului
Călin Constantin Anton Popescu-Tăriceanu de președinte
interimar al Partidului Național Liberal este recunoscută de
însuși autorul contestației, în cuprinsul acesteia.
Curtea mai reține că, în calitatea sa de președinte
interimar al Partidului Național Liberal, în virtutea căreia
exercită toate atribuțiile președintelui, domnul Călin
Constantin Anton Popescu-Tăriceanu putea semna, alături
de președintele celuilalt partid component al Alianței
îDreptate și Adevăr“ D.A. Partidul Național Liberal —
Partidul Democrat, propunerea de candidatură pentru
alegerea Președintelui României, în conformitate cu
prevederile art. 9 alin. (2) lit. a) din Legea nr. 370/2004,
potrivit cărora aceste propuneri îsunt semnate de
conducerea partidului sau a alianței politice ori de
conducerile acestora, care au propus candidatul sau, după
caz, de candidatul independent“. În raport cu această
dispoziție legală, Curtea reține că nu are relevanță în
soluționarea contestației de față invocarea dispozițiilor
art. 10 lit. j) din Legea partidelor politice nr. 14/2003,
potrivit cărora statutul partidelor politice trebuie să cuprindă,
în mod obligatoriu, îorganele împuternicite să prezinte
candidaturi în alegerile locale, parlamentare și prezidențiale“.
De asemenea, nici dispozițiile art. 34 din Legea
nr. 14/2003, potrivit cărora îorice modificare în componența
alianței politice sau în protocolul de asociere se comunică
la Tribunalul București pentru înregistrare, potrivit
prevederilor art. 28 și 29“, nu au incidență pentru
soluționarea contestației de față.
În consecință, Curtea urmează să respingă ca
nefondată contestația care formează obiectul prezentei
cauze.

Pentru considerentele arătate, în temeiul art. 146 lit. f) din Constituție, republicată, al art. 11 alin. (1) lit. B.a), al
art. 18, 37 și 38 din Legea nr. 47/1992, republicată, precum și al art. 11 alin. (2) și (3) din Legea nr. 370/2004,
CURTEA

CONSTITUȚIONALĂ

În numele legii
H O T Ă R Ă Ș T E:

Respinge contestația privind înregistrarea candidaturii domnului Traian Băsescu pentru funcția de Președinte al
României, formulată de Partidul România Mare.
Hotărârea este definitivă și se publică în Monitorul Oficial al României, Partea I.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Prim-magistrat-asistent,
Claudia Miu

PDF compression, OCR, web-optimization with CVISION's PdfCompressor

5

MONITORUL OFICIAL AL ROMÂNIEI, PARTEA I, Nr. 974/22.X.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind preluarea unor drumuri din proprietatea publică a județului Neamț și din administrarea
Consiliului Județean Neamț în proprietatea publică a statului și în administrarea Ministerului
Transporturilor, Construcțiilor și Turismului, în vederea realizării unor activități de interes național
de către Compania Națională de Autostrăzi și Drumuri Naționale din România — S.A.,
precum și încadrarea acestora în categoria funcțională a drumurilor naționale
În temeiul art. 108 din Constituția României, republicată, al art. 9 alin. (2) și al art. 12 din Legea nr. 213/1998
privind proprietatea publică și regimul juridic al acesteia, cu modificările ulterioare, al art. 12, 13 și 20 din Ordonanța
Guvernului nr. 43/1997 privind regimul drumurilor, republicată, cu modificările și completările ulterioare, precum și al art. 1
alin. (6) din Ordonanța de urgență a Guvernului nr. 84/2003 pentru înființarea Companiei Naționale de Autostrăzi și
Drumuri Naționale din România — S.A. prin reorganizarea Regiei Autonome îAdministrația Națională a Drumurilor din
România“, aprobată cu modificări și completări prin Legea nr. 47/2004,
Guvernul României adoptă prezenta hotărâre.
Art. 1. — (1) Se aprobă preluarea unor drumuri din
proprietatea publică a județului Neamț și din administrarea
Consiliului Județean Neamț în proprietatea publică a statului
și în administrarea Ministerului Transporturilor, Construcțiilor
și Turismului, în vederea realizării unor activități de interes
național de către Compania Națională de Autostrăzi și
Drumuri Naționale din România — S.A.
(2) Drumurile ce se preiau conform alin. (1) se
încadrează în categoria funcțională a drumurilor naționale,
potrivit anexei care face parte integrantă din prezenta
hotărâre.

Art. 2. — Predarea-preluarea drumurilor prevăzute la
art. 1 se face pe bază de protocol între părțile interesate,
în termen de 30 de zile de la data intrării în vigoare a
prezentei hotărâri.
Art. 3. — Anexele nr. 1 și 2 la Hotărârea Guvernului
nr. 540/2000 privind aprobarea încadrării în categorii
funcționale a drumurilor publice și a drumurilor de utilitate
privată deschise circulației publice, publicată în Monitorul
Oficial al României, Partea I, nr. 338 din 20 iulie 2000, cu
modificările și completările ulterioare, se modifică în mod
corespunzător.

PRIM-MINISTRU

ADRIAN NĂSTASE
Contrasemnează:
Ministrul transporturilor, construcțiilor și turismului,
Miron Tudor Mitrea
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
p. Ministrul finanțelor publice,
Maria Manolescu,
secretar de stat
București, 14 octombrie 2004.
Nr. 1.706.
ANEXĂ
DATELE DE IDENTIFICARE

a unor drumuri care se transmit din proprietatea publică a județului Neamț și din administrarea
Consiliului Județean Neamț în proprietatea publică a statului și în administrarea Ministerului Transporturilor,
Construcțiilor și Turismului, în vederea realizării unor activități de interes național de către Compania Națională
de Autostrăzi și Drumuri Naționale din România — S.A.
Nr.
crt.

Denumirea
drumului

Persoana juridică
de la care
se transmite drumul

Persoana juridică
la care
se transmite drumul

Lungimea
totală
(km)

Număr
de inventar
M.F.

Indicativ
vechi

Indicativ
nou

1.

DJ 155D
Săcălușești —
Mănăstirea Agapia
km 0+000–7+000

Consiliul
Județean
Neamț

Ministerul Transporturilor,
Construcțiilor și Turismului —
Compania Națională
de Autostrăzi și Drumuri
Naționale din România — S.A.

7,00

1.3.7.2

DJ 155D

DN 15F

2.

DJ 155E
Bălțătești —
Mănăstirea
Văratec
km 0+000–3+968

Consiliul
Județean
Neamț

Ministerul Transporturilor,
Construcțiilor și Turismului —
Compania Națională
de Autostrăzi și Drumuri
Naționale din România — S.A.

3,968

1.3.7.2

DJ 155E

DN

15E

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 974/22.X.2004
GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 1.565/2003 privind recunoașterea Fundației Project
on Ethnic Relations — Filiala România ca fiind de utilitate publică
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 1.565/2003
privind recunoașterea Fundației Project on Ethnic Relations —
Filiala România ca fiind de utilitate publică, publicată în
Monitorul Oficial al României, Partea I, nr. 5 din 6 ianuarie
2004, se modifică după cum urmează:
1. Titlul hotărârii va avea următorul cuprins:
îHOTĂRÂRE
privind recunoașterea «Centrului Regional PER
pentru Europa Centrală, de Est și de Sud-Est»
ca fiind de utilitate publică“

2. Articolul unic va avea următorul cuprins:
îArticol unic. — Se recunoaște «Centrul Regional PER
pentru Europa Centrală, de Est și de Sud-Est», persoană
juridică de drept privat, fără scop patrimonial, cu sediul în
municipiul București, str. Gheorghe Brătianu nr. 7, sectorul 1,
ca fiind de

utilitate publică.“

PRIM-MINISTRU

ADRIAN NĂSTASE
Contrasemnează:
Ministrul pentru coordonarea
Secretariatului General al Guvernului,
Eugen Bejinariu
Secretarul de stat al Departamentului
pentru Relații Interetnice,
Cristian Jura
p. Ministrul finanțelor publice,
Maria Manolescu,
secretar de stat
București, 14 octombrie 2004.
Nr. 1.707.
GUVERNUL ROMÂNIEI

HOTĂRÂRE
privind transmiterea suprafețelor rutiere aeronautice și a terenurilor aferente zonelor de siguranță
ale Aeroportului Bacău din domeniul public al statului și din administrarea Consiliului Județean
Bacău, respectiv a Ministerului Apărării Naționale, în domeniul public al județului Bacău
și în administrarea Consiliului Județean Bacău, pentru Regia Autonomă îAeroportul Bacău“
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările ulterioare,
Guvernul României adoptă prezenta hotărâre.
Art. 1. — (1) Se aprobă transmiterea suprafețelor rutiere
aeronautice și a terenurilor aferente zonelor de siguranță
ale Aeroportului Bacău, identificate potrivit anexei nr. 1, din
domeniul public al statului și din administrarea Consiliului
Județean Bacău în domeniul public al județului Bacău și în
administrarea Consiliului Județean Bacău, pentru Regia
Autonomă îAeroportul Bacău“.
(2) Se aprobă transmiterea terenului, identificat potrivit
anexei nr. 2, din domeniul public al statului și din

administrarea Ministerului Apărării Naționale în domeniul
public al județului Bacău și în administrarea Consiliului
Județean Bacău, pentru Regia Autonomă îAeroportul
Bacău“.
Art. 2. — Ministerul Apărării Naționale beneficiază
permanent și gratuit de facilitățile infrastructurii aeroportuare
transmise potrivit art. 1, precum și de serviciile și utilitățile
necesare derulării activității aeroportuare.
Art. 3. — Predarea-preluarea suprafețelor de teren
transmise potrivit art. 1 alin. (2) se face pe bază de

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 974/22.X.2004
protocol încheiat între părțile interesate, în termen de
30 de zile de la data intrării în vigoare a prezentei
hotărâri.
Art. 4. — Anexele nr. 1 și 2 fac parte integrantă din
prezenta hotărâre.
Art. 5. — Pe data intrării în vigoare a prezentei hotărâri
se abrogă Hotărârea Guvernului nr. 1.188/2002 privind

7

transmiterea unei părți dintr-un imobil aflat în domeniul
public al statului din administrarea Ministerului Apărării
Naționale în administrarea Consiliului Județean Bacău,
pentru Regia Autonomă îAeroportul Bacău“, publicată în
Monitorul Oficial al României, Partea I, nr. 804 din
5 noiembrie 2002.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul administrației și internelor,
Toma Zaharia,
secretar de stat
Ministrul delegat pentru administrația publică,
Gheorghe Emacu
p. Ministrul apărării naționale,
George Cristian Maior,
secretar de stat
p. Ministrul finanțelor publice,
Gheorghe Gherghina,
secretar de stat
București, 21 octombrie 2004.
Nr. 1.725.
ANEXA Nr. 1
DATELE DE IDENTIFICARE

a unei părți dintr-un imobil care se transmite din domeniul public al statului și din administrarea Consiliului Județean
Bacău în domeniul public al județului Bacău și în administrarea Consiliului Județean Bacău,
pentru Regia Autonomă îAeroportul Bacău“
Locul unde este situat
imobilul
care se transmite

Municipiul Bacău,
Str. Republicii nr. 222b,
județul Bacău

Persoana juridică
de la care
se transmite imobilul

Statul român,
Consiliul Județean
Bacău

Persoana juridică
la care
se transmite imobilul

Județul Bacău,
Consiliul Județean
Bacău, pentru Regia
Autonomă îAeroportul
Bacău“

Caracteristicile tehnice ale imobilului

A.
—
—
—
—
B.

Suprafața construită:
pistă de decolare-aterizare = 200.000 m2
cale de rulare = 45.000 m2
platforme = 14.200 m2
bretele de acces = 4.800 m2
Suprafața terenului, inclusiv construcțiile = 207,98 ha

ANEXA Nr. 2
DATELE DE IDENTIFICARE

a terenului care se transmite din domeniul public al statului și din administrarea Ministerului Apărării Naționale
în domeniul public al județului Bacău și în administrarea Consiliului Județean Bacău, pentru Regia Autonomă
îAeroportul Bacău“
Locul unde este situat
terenul
care se transmite

Municipiul Bacău,
Str. Republicii nr. 222b,
județul Bacău

Persoana juridică
de la care
se transmite terenul

Statul român,
administrarea
Ministerului Apărării
Naționale

Persoana juridică
la care
se transmite terenul

Județul Bacău,
administrarea
Consiliului
Județean Bacău,
pentru Regia
Autonomă
îAeroportul Bacău“

Caracteristicile tehnice ale terenului

Suprafața terenului, inclusiv construcțiile = 1,4546 ha
Cod de clasificare: 8.29.09
Nr. M.F.P: 106.922

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 974/22.X.2004
GUVERNUL ROMÂNIEI

HOTĂRÂRE
privind acordarea unui ajutor
În temeiul prevederilor art. 108 din Constituție, republicată, ale art. 1 din Ordonanța Guvernului nr. 28/2003
privind trimiterea bolnavilor pentru tratament în străinătate, aprobată cu modificări prin Legea nr. 119/2003, ale art. 5
alin. (1) lit. h) și alin. (2) din Ordonanța de urgență a Guvernului nr. 118/1999 privind înființarea și utilizarea Fondului
național de solidaritate, aprobată cu modificări și completări prin Legea nr. 366/2001 și ale Ordonanței de urgență a
Guvernului nr. 32/2001 pentru reglementarea unor probleme financiare, aprobată cu modificări prin Legea nr. 374/2001,
Guvernul României adoptă prezenta hotărâre.
Art. 1. — (1) Se aprobă acordarea unui ajutor în sumă
de 20.000 euro, pentru efectuarea tratamentului medical în
străinătate, domnului Dobre Gabriel în vârstă de 32 de ani,
domiciliat în municipiul Ploiești, Intrarea Căminelor bl. 27B,
ap. 16, județul Prahova.
(2) Suma prevăzută la alin. (1) se suportă din bugetul
de stat, după cum urmează:
— Ministerul Sănătății va aloca suma de 10.000 euro;
— Ministerul Muncii, Solidarității Sociale și Familiei va
aloca suma de 10.000 euro.
(3) Ajutorul se va acorda în lei și va fi suportat atât din
bugetul Ministerului Sănătății, prin Direcția de Sănătate
Publică a Județului Prahova, cât și din bugetul Ministerului
Muncii, Solidarității Sociale și Familiei, prin Direcția pentru
Dialog, Familie și Solidaritate Socială a Județului Prahova,

la cursul de schimb valutar al Băncii Naționale a României
din ziua lucrătoare precedentă efectuării deschiderii de
credite bugetare.
(4) Suma aprobată din bugetul Ministerului Muncii,
Solidarității Sociale și Familiei pentru efectuarea
tratamentului medical în străinătate va fi transferată de
către Direcția pentru Dialog, Familie și Solidaritate Socială
a Județului Prahova Direcției de Sănătate Publică a
Județului Prahova, la solicitarea acesteia.
Art. 2. — Fundamentarea sumei solicitate și justificarea
celei utilizate pentru achitarea integrală a tratamentului
medical în străinătate revin Ministerului Sănătății, prin
Direcția de Sănătate Publică a Județului Prahova, care va
efectua plata și va certifica documentele financiar-contabile
prezentate de furnizorul de servicii medicale din străinătate.

PRIM-MINISTRU

ADRIAN NĂSTASE
Contrasemnează:
Ministrul muncii, solidarității sociale și familiei,
Dan Mircea Popescu
Ministrul sănătății,
Ovidiu Brînzan
p. Ministrul finanțelor publice,
Gheorghe Gherghina,
secretar de stat
București, 21 octombrie 2004.
Nr. 1.732.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 974/22.X.2004 conține 8 pagini.

Prețul de vânzare 9.500 lei

ISSN 1453—4495

PDF compression, OCR, web-optimization with CVISION's PdfCompressor

