Anul 172 (XVI) — Nr. 884

PARTEA

I

LEGI, DECRETE, HOTĂRÂRI ȘI ALTE ACTE

Marți, 28 septembrie 2004

SUMAR

Nr.

Pagina
LEGI ȘI DECRETE

372.

— Lege pentru ratificarea Acordului dintre
Guvernul României și Comisia Pregătitoare a
Organizației Tratatului de interzicere totală a
experiențelor nucleare privind desfășurarea
activităților referitoare la instalațiile de monitorizare
internațională în aplicarea Tratatului de interzicere
totală a experiențelor nucleare, inclusiv a
activităților ulterioare certificării, semnat la Viena la
13 iunie 2003 ..........................................................

Acord între Guvernul României și Comisia Pregătitoare a
Organizației Tratatului de interzicere totală a
experiențelor nucleare privind desfășurarea
activităților referitoare la instalațiile de monitorizare
internațională în aplicarea Tratatului de interzicere
totală a experiențelor nucleare, inclusiv a
activităților ulterioare certificării ...............................

2

Nr.

Pagina

709. — Decret privind promulgarea Legii pentru
ratificarea Acordului dintre Guvernul României și
Comisia Pregătitoare a Organizației Tratatului de
interzicere totală a experiențelor nucleare privind
desfășurarea activităților referitoare la instalațiile de
monitorizare internațională în aplicarea Tratatului
de interzicere totală a experiențelor nucleare,
inclusiv a activităților ulterioare certificării, semnat
la Viena la 13 iunie 2003 ......................................

5

HOTĂRÂRI ALE GUVERNULUI ROMÂNIEI
1.489. — Hotărâre privind organizarea și funcționarea
Comitetului Național pentru Situații de Urgență ....

2–5

6–9

1.490. — Hotărâre pentru aprobarea Regulamentului
de organizare și funcționare și a organigramei
Inspectoratului General pentru Situații de Urgență ....

10–16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 884/28.IX.2004

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Acordului dintre Guvernul României și Comisia Pregătitoare a Organizației
Tratatului de interzicere totală a experiențelor nucleare privind desfășurarea activităților
referitoare la instalațiile de monitorizare internațională în aplicarea Tratatului de interzicere totală
a experiențelor nucleare, inclusiv a activităților ulterioare certificării, semnat la Viena
la 13 iunie 2003
Parlamentul României adoptă prezenta lege.
Articol unic. — Se ratifică Acordul dintre Guvernul
României și Comisia Pregătitoare a Organizației Tratatului
de interzicere totală a experiențelor nucleare privind
desfășurarea activităților referitoare la instalațiile de

monitorizare internațională în aplicarea Tratatului de
interzicere totală a experiențelor nucleare, inclusiv a
activităților ulterioare certificării, semnat la Viena la 13 iunie
2003.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 20 septembrie 2004.
Nr. 372.
A C O R D*)
între Guvernul României și Comisia Pregătitoare a Organizației Tratatului de interzicere totală a experiențelor nucleare
privind desfășurarea activităților referitoare la instalațiile de monitorizare internațională în aplicarea Tratatului
de interzicere totală a experiențelor nucleare, inclusiv a activităților ulterioare certificării
În conformitate cu paragraful 12(b) din textul privind înființarea Comisiei Pregătitoare a Organizației Tratatului de
interzicere totală a experiențelor nucleare, anexat la hotărârea de înființare a Comisiei Pregătitoare a Organizației
Tratatului de interzicere totală a experiențelor nucleare (Comisia), adoptată la întrunirea statelor semnatare ale Tratatului
de interzicere totală a experiențelor nucleare (CTBT) la data de 19 noiembrie 1996, la New York, Guvernul României și
Comisia, denumite în continuare părți, cu scopul de a înlesni activitățile Comisiei în vederea:
a) inventarierii stațiilor de monitorizare existente pe teritoriul României;
b) evaluării amplasamentelor stațiilor de monitorizare existente pe teritoriul României;
c) modernizării sau înființării de stații de monitorizare pe teritoriul României; și/sau
d) certificării stațiilor de monitorizare de pe teritoriul României, conform standardelor Sistemului Internațional de
Monitorizare (IMS),
și pentru a facilita testarea în regim continuu, funcționarea provizorie, după caz, și întreținerea IMS în vederea menținerii
eficacității tratatului, au convenit, în conformitate cu prevederile CTBT, în particular art. I—IV și partea I a Protocolului,
următoarele:
ARTICOLUL 1

Guvernul României și Comisia vor coopera pentru a
facilita aplicarea prevederilor prezentului acord. Activitățile
care se vor desfășura în România de către Comisie ori în
numele său sunt sau vor fi specificate în anexa sau
anexele la prezentul acord. Anexe suplimentare pot fi
adăugate sau eliminate periodic, cu acordul mutual al
părților, în conformitate cu prevederile art. 19 și 20.
ARTICOLUL 2

Activitățile care urmează să se desfășoare în numele
Comisiei potrivit prevederilor prezentului acord vor fi
realizate cu respectarea termenilor și condițiilor unui
contract sau unor contracte încheiate de către Comisie

în confomitate cu prevederile reglementărilor financiare ale
Comisiei. O copie a termenilor tehnici de referință ai unui
astfel de contract sau contracte va fi furnizată agentului
executiv desemnat în conformitate cu art. 3.
ARTICOLUL 3

În cazul în care activitățile decurgând din prevederile
prezentului acord urmează să fie desfășurate de Comisie,
aceste activități vor fi îndeplinite de echipa Comisiei care
va fi alcătuită din persoane desemnate de Comisie, după
consultarea Guvernului României. Guvernul României va
avea dreptul de a refuza orice membru al echipei Comisiei,
cu înțelegerea că și Comisia va avea dreptul să propună

*) Traducere.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 884/28.IX.2004
noi membri care să îi înlocuiască pe cei respinși. Pentru
fiecare activitate desfășurată de Comisie, Comisia va
desemna un șef de echipă, iar Guvernul României va
desemna un agent executiv, care vor fi punctele de
contact dintre Comisie și Guvernul României. Comisia va
informa Guvernul României asupra numelui și funcției
șefului de echipă, cât mai curând posibil după desemnare.
Guvernul României va informa Comisia asupra numelui și
funcției agentului executiv, cât mai curând posibil după
desemnare.
ARTICOLUL 4

Cu cel puțin 14 zile înainte de data propusă pentru
sosirea echipei Comisiei la punctul de intrare, șeful echipei
Comisiei și agentul executiv al Guvernului României se vor
consulta pentru a înlesni desfășurarea activităților care
urmează să se desfășoare, inclusiv în ceea ce privește
aducerea în România de către echipa Comisiei a
echipamentelor pentru îndeplinirea activităților stabilite, în
conformitate cu prevederile prezentului acord. Pentru
activitățile ulterioare certificării, aceste echipamente trebuie
să fie conforme cu manualele de operare ale IMS, adoptate
de Comisie, fără a aduce atingere art. II paragraful 26(h)
din CTBT. În cursul acestor consultări Guvernul României
va informa Comisia asupra punctelor de intrare și de ieșire
prin care echipa Comisiei și echipamentele vor intra și vor
ieși de pe teritoriul României.
ARTICOLUL 5

În cursul consultărilor menționate la art. 4, agentul
executiv al Guvernului României va anunța șeful echipei
Comisiei în legătură cu informațiile necesare pentru ca
România să elibereze documentele care să permită echipei
Comisiei să intre și să rămână pe teritoriul României în
scopul desfășurării activităților conforme cu manualele de
operare relevante ale IMS, adoptate de Comisie, fără a
aduce atingere prevederilor art. II paragraful 26(h) din
CTBT și anexei sau anexelor la prezentul acord. Comisia
va pune aceste informații la dispoziția agentului executiv al
Guvernului României, cât mai curând posibil, după
încheierea acestor consultări. În conformitate cu legile și cu
reglementările relevante din România, echipa Comisiei va
putea intra și rămâne pe teritoriul României pe perioada de
timp necesară desfășurării acestor activități. La solicitarea
membrilor echipei Comisiei, Guvernul României va acorda
vize de intrare sau le va reînnoi, după caz, cât mai rapid
posibil.
ARTICOLUL 6

Activitățile echipei Comisiei, potrivit prevederilor
prezentului acord, vor fi organizate în cooperare cu
autoritățile competente din România, pentru a putea fi
asigurată, în cel mai înalt grad posibil, îndeplinirea la timp
și în mod eficient a sarcinilor, cu cât mai puține
inconveniente pentru România și fără a perturba
funcționarea oricărei instalații sau activități în zona în care
echipa Comisiei își va desfășura activitățile.
ARTICOLUL 7

Guvernul României va acorda membrilor echipei
Comisiei aflați pe teritoriul României protecția și facilitățile
pe care le va considera necesare pentru asigurarea
securității și confortului fiecărui membru al echipei Comisiei.
Prevederile Convenției Națiunilor Unite privind privilegiile și
imunitățile, adoptată la New York la 13 februarie 1946, la
care România a aderat la 5 iulie 1956, se vor aplica

3

mutatis mutandis, pe teritoriul României, activităților
Comisiei, oficialilor și experților săi, pentru aplicarea
prevederilor prezentului acord.
ARTICOLUL 8

Guvernul României va depune toate eforturile rezonabile
pentru a asigura cooperarea autorităților locale în
desfășurarea activităților întreprinse de echipa Comisiei.
Comisia va întreprinde toate demersurile rezonabile,
necesare informării agentului executiv al Guvernului
României în legătură cu progresele înregistrate sau cu
derularea testării, funcționării provizorii și a activităților de
întreținere, după caz, pe teritoriul României.
ARTICOLUL 9

Guvernul României și Comisia vor pregăti din timp o
listă cu echipamentele care vor fi aduse în România de
către echipa Comisiei. Guvernul României va avea dreptul,
potrivit consultărilor specificate în art. 4, să inspecteze
echipamentele aduse în România de echipa Comisiei,
pentru a se asigura că aceste echipamente sunt necesare
și adecvate desfășurării activităților echipei Comisiei.
Guvernul României va efectua această inspecție ori de
câte ori consideră necesar, cu excepția cazului în care
șeful echipei Comisiei decide altfel. Șeful echipei va fi
informat în mod corespunzător când o asemenea inspecție
se realizează în absența sa. Componentele echipamentelor
care necesită măsuri speciale de manipulare sau de
depozitare din punct de vedere al măsurilor de securitate
vor fi specificate în acest sens de către șeful echipei și
comunicate agentului executiv înainte de sosirea echipei
Comisiei la punctul de intrare. Guvernul României va
asigura echipei Comisiei condițiile necesare depozitării
echipamentelor în condiții de siguranță. În scopul prevenirii
întârzierilor nejustificate în transportul echipamentelor,
Guvernul României va acorda sprijin echipei Comisiei
pentru respectarea reglementărilor și normelor interne în
vigoare privind importul unor astfel de echipamente în
România și, după caz, exportul unor asemenea
echipamente din România.
ARTICOLUL 10

Echipamentele și alte bunuri aparținând Comisiei, aduse
în România pentru aplicarea prevederilor prezentului acord,
vor fi scutite de taxe vamale. Agentul executiv va înlesni
obținerea de aprobări vamale pentru orice astfel de
echipamente sau bunuri. Transferul de proprietate asupra
oricărui echipament se efectuează cu titlu gratuit și va fi
scutit de taxe vamale și T.V.A. Titlul de proprietate asupra
oricărui echipament transferat României de către Comisie,
în vederea instalării lui permanente în cadrul instalațiilor de
monitorizare de pe teritoriul României, în conformitate cu
prevederile prezentului acord, va reveni Guvernului
României după certificarea stației.
ARTICOLUL 11

În conformitate cu prevederile prezentului acord, Comisia
va desfășura în România numai activități nonprofit. În
scopul aplicării prezentului acord și a CTBT, Comisia și
bunurile sale vor fi scutite de la plata tuturor impozitelor
directe. Guvernul României va întreprinde măsurile
administrative necesare pentru înapoierea sau restituirea, în
conformitate cu legile și reglementările naționale, a oricăror
impozite indirecte care sunt incluse în prețul plătit de către
Comisie pentru achiziții și pentru contractarea de servicii în
conformitate cu prevederile prezentului acord.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 884/28.IX.2004
ARTICOLUL 12

(i) Orice date și rapoarte oficiale întocmite de una
dintre părți, referitoare la activitățile întreprinse în
conformitate cu prevederile prezentului acord, vor
fi puse la dispoziția celeilalte părți.
(ii) Confidențialitatea privind aplicarea prezentului
acord va fi asigurată în conformitate cu CTBT și
cu deciziile relevante ale Comisiei, precum și cu
legislația română, fără a aduce atingere
obligațiilor părților de a respecta prevederile cu
privire la confidențialitate, prevăzute în CTBT.
ARTICOLUL 13

În scopurile prezentului acord, activitățile postcertificare
pentru o instalație IMS vor începe în momentul îndeplinirii
următoarelor două cerințe:
(i) certificarea instalației IMS de către Comisie în
conformitate cu manualele și procedurile de
certificare relevante;
(ii) adoptarea bugetului, incluzând înțelegerile
financiare detaliate, dacă acestea există, pentru
exploatarea și întreținerea instalației IMS de
către Comisie.
ARTICOLUL 14

Pentru activitățile postcertificare:
(i) instalațiile vor fi, de asemenea, testate,
exploatate provizoriu, după caz, și întreținute de
către Guvernul României în conformitate cu
procedurile și înțelegerile convenite între părți.
Pentru ca Centrul Internațional de Date (IDC) să
primească date de calitate, cu un înalt grad de
fiabilitate, aceste proceduri vor fi conforme cu
manualele de operare ale IMS, adoptate de
către Comisie, cu respectarea prevederilor art. II
paragraful 26(h) din CTBT.
(ii) Guvernul României va asigura toate serviciile
corespunzătoare, în conformitate cu manualele
de operare ale IMS, adoptate de către Comisie,
cu respectarea prevederilor art. II paragraful 26(h)
din CTBT, pentru testarea, exploatarea
provizorie, după caz, și întreținerea instalațiilor
de pe teritoriul României, în conformitate cu
legile și cu reglementările relevante din România,
cheltuielile fiind alocate în conformitate cu art. IV
paragrafele 19—21 din CTBT și cu hotărârile
bugetare relevante ale Comisiei.
(iii) Guvernul României va asigura, la cerere,
frecvențele corespunzătoare solicitate pentru
comunicații, în conformitate cu legile și cu
reglementările naționale și cu planul național de
utilizare a frecvențelor.
(iv) Guvernul României va transmite la IDC datele
înregistrate sau furnizate de oricare instalație de
monitorizare de pe teritoriul României, utilizând
formatele și protocoalele care vor fi specificate
în manualul de operare al instalației. Asemenea
transmisii de date vor fi efectuate de la instalația
de pe teritoriul României către IDC, utilizându-se
cele mai directe și mai ieftine mijloace
disponibile. Toate comunicațiile de date de la
instalația de monitorizare sau de la Centrul
Național de Date către Comisie vor fi scutite de
orice fel de taxe stabilite de Guvern sau de altă
autoritate competentă din România, cu excepția
taxelor direct legate de costul furnizării de
servicii, care nu vor depăși nivelul minim acordat
instituțiilor guvernamentale din România.

(v) Guvernul României va asigura protecția fizică a
instalațiilor și echipamentelor aparținând instalațiilor
de pe teritoriul României, inclusiv liniile de date,
echipamentele din teren și senzorii, costurile
aferente fiind alocate în conformitate cu art. IV
paragrafele 19—21 din CTBT, precum și cu
hotărârile bugetare relevante ale Comisiei.
(vi) Guvernul României va lua măsurile necesare
calibrării instalațiilor de pe teritoriul României în
conformitate cu manualele de operare ale IMS,
adoptate de Comisie, cu respectarea art. II
paragraful 26(h) din CTBT.
(vii) Guvernul României va notifica Comisiei în
legătură cu problemele apărute, informând IDC
asupra naturii problemei și făcând o estimare a
timpului necesar pentru remedierea situației.
Guvernul României va notifica, de asemenea,
Comisiei în legătură cu apariția disfuncționalităților
care afectează calitatea datelor provenite de la
instalațiile de monitorizare de pe teritoriul
României.
(viii) Comisia va consulta Guvernul României în
legătură cu procedurile prin care Comisia va
avea acces la o instalație de monitorizare de pe
teritoriul României pentru verificarea echipamentelor
și a legăturilor de comunicații numai în scopul
prezentului acord, cât și pentru modificarea în
caz de nevoie a echipamentelor, dar și la alte
proceduri operaționale, cu excepția cazurilor în
care Guvernul României își asumă responsabilitatea
de a opera aceste modificări. Comisia va avea
acces la instalație în conformitate cu aceste
proceduri.
ARTICOLUL 15

Guvernul României va asigura transmiterea cu
promptitudine de către personalul instalației de monitorizare
de pe teritoriul României a răspunsurilor la solicitările
Comisiei cu privire la testarea și funcționarea provizorie,
după caz, a instalației și a echipamentelor aferente
acesteia sau la transmisia de date către IDC. Aceste
răspunsuri vor fi elaborate în formatul specificat în
manualul de operare al instalației.
ARTICOLUL 16

Cheltuielile pentru activitățile legate de aplicarea
prezentului acord vor fi stabilite în conformitate cu deciziile
bugetare relevante adoptate de Comisie. În particular,
cheltuielile asociate cu testarea, operarea provizorie, după
caz, întreținerea instalațiilor de monitorizare, inclusiv
asigurarea protecției fizice, după caz, aplicarea procedurilor
de validare a datelor, de transmitere a mostrelor, dacă
este cazul, și de transmitere a datelor de la stația
respectivă către IDC vor fi suportate în conformitate cu
art. IV paragrafele 19—21 din CTBT, precum și cu deciziile
bugetare relevante adoptate de către Comisie.
ARTICOLUL 17

După încheierea fiecărei activități menționate în anexă
sau anexe, Comisia va furniza României asistența tehnică
corespunzătoare, pe care Comisia o consideră necesară
pentru buna funcționare a instalațiilor de pe teritoriul
României, ca parte a IMS. Comisia va asigura, de
asemenea, asistență tehnică și sprijin în perioada de
funcționare provizorie, după caz, și de întreținere a
instalațiilor de monitorizare de pe teritoriul României și a
mijloacelor de comunicații corespunzătoare, în cazul în care
România solicită o astfel de asistență și în limitele
bugetului aprobat.

PDF compression, OCR, web-optimization with CVISION's PdfCompressor

5

MONITORUL OFICIAL AL ROMÂNIEI, PARTEA I, Nr. 884/28.IX.2004
ARTICOLUL 18

În cazul apariției unui diferend între părți în legătură cu
interpretarea și aplicarea prezentului acord, părțile se vor
consulta în vederea rezolvării operative a diferendului.

neconcordanțe între prevederile anexei și textul acordului,
va prevala textul acordului.
ARTICOLUL 21

Anexa la prezentul acord sau anexele care urmează să
fie negociate conform art. 1 din acord constituie parte
integrantă a acordului și orice referire la acest acord
include referirea și la anexă sau anexe. În cazul unei

Prezentul acord va intra în vigoare pentru ambele părți
la data la care partea română va comunica Comisiei că au
fost îndeplinite procedurile legale interne pentru intrarea sa
în vigoare. Acest acord va rămâne în vigoare până la
încheierea unui nou acord între Guvernul României și
Organizația Tratatului de interzicere totală a experiențelor
nucleare.
Semnat la Viena la 13 iunie 2003, în două exemplare
originale, în limbile română și engleză, ambele texte fiind
egal autentice. În cazul apariției unor divergențe de
interpretare, textul în limba engleză va prevala.

Pentru Guvernul României,
Lucian Biro,
secretar de stat,
președintele Comisiei Naționale
pentru Controlul Activităților Nucleare

Pentru Comisia Pregătitoare
a Organizației Tratatului de interzicere totală
a experiențelor nucleare,
Wolfgang Hoffmann,
secretar executiv al PTS, PrepCom CTBTO

ARTICOLUL 19

Modificarea prezentului acord se va realiza cu acordul
părților. Prin înțelegere reciprocă, părțile pot încheia
acorduri suplimentare în caz de nevoie.
ARTICOLUL 20

ANEXĂ
la acord

Pentru instalația de monitorizare internațională menționată mai jos pot fi solicitate oricare
dintre sau toate activitățile următoare:
Inventar
Evaluarea amplasamentului
Instalare
Modernizare
Testare și evaluare
Certificare
Activități postcertificare
1. Muntele Roșu
MLR
Stația seismică AS81
Tip 3-C

PREȘEDINTELE ROMÂNIEI

DECRET
privind promulgarea Legii pentru ratificarea Acordului dintre Guvernul României
și Comisia Pregătitoare a Organizației Tratatului de interzicere totală a experiențelor nucleare
privind desfășurarea activităților referitoare la instalațiile de monitorizare internațională
în aplicarea Tratatului de interzicere totală a experiențelor nucleare, inclusiv a activităților
ulterioare certificării, semnat la Viena la 13 iunie 2003
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru ratificarea
Acordului dintre Guvernul României și Comisia
Pregătitoare a Organizației Tratatului de interzicere
totală a experiențelor nucleare privind desfășurarea
activităților referitoare la instalațiile de monitorizare

internațională în aplicarea Tratatului de interzicere totală
a experiențelor nucleare, inclusiv
a activităților
ulterioare certificării, semnat la Viena la 13 iunie 2003,
și se dispune publicarea acestei legi în Monitorul Oficial
al României, Partea I.

PREȘEDINTELE ROMÂNIEI

ION ILIESCU
București, 16 septembrie 2004.
Nr. 709.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 884/28.IX.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind organizarea și funcționarea Comitetului Național pentru Situații de Urgență
În temeiul art. 108 din Constituție, republicată, și al art. 8 alin. (3) din Ordonanța de urgență a Guvernului
nr. 21/2004 privind Sistemul Național de Management al Situațiilor de Urgență,
Guvernul României adoptă prezenta hotărâre.
CAPITOLUL I
Organizare și funcționare
Art. 1. — (1) Comitetul Național pentru Situații de
Urgență, denumit în continuare Comitet Național, se
constituie și funcționează, potrivit legii, ca organism
interministerial de management, sub conducerea nemijlocită
a ministrului administrației și internelor și în coordonarea
primului-ministru, în cadrul Sistemului Național de
Management al Situațiilor de Urgență.
(2) Comitetul Național se compune din:
a) președinte: ministrul administrației și internelor;
b) vicepreședinte: un secretar de stat din Ministerul
Administrației și Internelor;
c) membri: un secretar de stat de la fiecare minister
sau un adjunct al conducătorului fiecărei instituții publice
centrale prevăzute în anexa nr. 1 și inspectorul general al
Inspectoratului General pentru Situații de Urgență;
d) consultanți: câte 1—2 experți și/sau specialiști din
fiecare minister și instituție publică centrală prevăzute în
anexa nr. 1.
(3) Componența nominală a Comitetului Național se
aprobă prin ordin al ministrului administrației și internelor,
pe baza propunerilor făcute de miniștrii și conducătorii
instituțiilor publice centrale prevăzute în anexa nr. 1, în
termen de 15 zile de la data publicării prezentei hotărâri în
Monitorul Oficial al României, Partea I.
(4) În cazul reorganizării ministerelor și instituțiilor
prevăzute în anexa nr. 1 ori eliberării din funcția de
secretar de stat a reprezentantului în Comitetul Național,
conducătorii acestora vor nominaliza un nou reprezentant în
termenul prevăzut la alin. (3), calculat, după caz, de la
data reorganizării sau de la data la care funcția de
secretar de stat a devenit vacantă.
(5) Secretariatul tehnic permanent al Comitetului Național
funcționează ca un compartiment specializat în cadrul
Centrului Operațional Național din Inspectoratul General
pentru Situații de Urgență, denumit în continuare
Inspectoratul General.
Art. 2. — (1) Comitetul Național asigură îndeplinirea
atribuțiilor principale prevăzute la art. 20 din Ordonanța de
urgență a Guvernului nr. 21/2004 privind Sistemul Național
de Management al Situațiilor de Urgență, precum și a
atribuțiilor și sarcinilor stabilite prin alte dispoziții legale în
vigoare.
(2) Comitetul Național asigură îndeplinirea atribuțiilor
specifice pe linia realizării în România a obiectivelor
strategiei internaționale de reducere a dezastrelor.
(3) Persoanele desemnate în Comitetul Național au
următoarele atribuții principale:
a) președintele: convoacă întrunirea Comitetului Național,
stabilește ordinea de zi și conduce ședințele acestuia;

aprobă prin ordin planurile, regulamentele și măsurile
adoptate; semnează avizele, acordurile, împuternicirile,
protocoalele de colaborare și proiectele de acte normative;
îl informează operativ pe primul-ministru și prezintă în
ședințele de Guvern hotărârile și propunerile Comitetului
Național;
b) vicepreședintele: îndeplinește obligațiile de membru
prevăzute la lit. c) și, în absența președintelui, exercită
atribuțiile acestuia;
c) membrii: participă la ședințele Comitetului Național;
prezintă informări și puncte de vedere ale ministerelor sau
instituțiilor publice centrale pe care le reprezintă; informează
operativ miniștrii sau conducătorii instituțiilor respective
asupra problemelor dezbătute, concluziilor rezultate,
hotărârilor și măsurilor adoptate și urmăresc aplicarea
acestora în domeniile de competență; mențin legătura
permanentă cu centrele operative corespondente;
d) consultanții: participă la ședințele Comitetului Național;
consiliază membrii acestuia asupra problemelor operative,
tehnice și de specialitate; asigură documentarea tehnică de
specialitate pentru tipurile de riscuri gestionate și sprijină
Secretariatul tehnic permanent în elaborarea documentelor
de lucru pentru Comitetul Național; mențin legătura
permanentă cu centrele operative corespondente, după
declararea stării de alertă și până la încetarea acesteia.
Art. 3. — (1) Secretariatul tehnic permanent are
următoarele atribuții principale:
a) gestionează documentele Comitetului Național;
b) asigură convocarea Comitetului Național și transmiterea
ordinii de zi;
c) primește și pregătește materialele pentru ședințele
Comitetului Național și asigură prezentarea acestora
președintelui și membrilor Comitetului Național;
d) elaborează lucrările și execută operațiunile de
secretariat pe timpul ședințelor Comitetului Național;
e) asigură redactarea hotărârilor adoptate de Comitetul
Național, precum și a proiectelor de ordine, pe care le
prezintă spre aprobare;
f) asigură difuzarea la componentele Sistemului Național
de Management al Situațiilor de Urgență și la alte autorități
interesate a documentelor emise de Comitetul Național;
g) întocmește informări periodice privind situația
operativă sau stadiul îndeplinirii hotărârilor adoptate de
Comitetul Național, care se transmit de către Centrul
Operațional Național membrilor Comitetului Național și altor
autorități interesate;
h) conlucrează cu secretariatele tehnice permanente,
organizate și asigurate de centrele operaționale și centrele
operative pentru situații de urgență, precum și cu structurile
abilitate în managementul situațiilor excepționale;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 884/28.IX.2004
i) conlucrează cu unitățile și cu compartimentele
Ministerului Administrației și Internelor implicate în emiterea
ordinelor ministrului;
j) întocmește proiectele comunicatelor de presă ale
Comitetului Național și colaborează, în acest sens, cu
structurile de profil din Ministerul Administrației și Internelor;
k) urmărește realizarea suportului logistic al locului de
desfășurare a ședințelor Comitetului Național;
l) îndeplinește alte atribuții prevăzute în Regulamentul
de organizare și funcționare al Inspectoratului General sau
alte sarcini stabilite de Comitetul Național ori de
președintele acestuia;
m) preia și gestionează datele și informațiile transmise
în cazul unor dezastre și asigură înștiințarea membrilor
Comitetului Național și a consultanților;
n) asigură legătura cu punctele de contact din structurile
cu atribuții în domeniul urgențelor civile din cadrul
Organizației Națiunilor Unite, Organizației pentru Securitate
și Cooperare în Europa și Organizației Tratatului Atlanticului
de Nord.
(2) Pentru îndeplinirea atribuțiilor consultă specialiști și
din alte domenii de activitate.
Art. 4. — (1) Comitetul Național se întrunește în ședințe
semestriale și ori de câte ori situația o impune, în prezența
a cel puțin două treimi din numărul membrilor săi.
(2) Ședințele Comitetului Național sunt prezidate de
președinte sau, după caz, de primul-ministru.
(3) Hotărârile Comitetului Național se adoptă, de regulă,
prin consens. Hotărârile referitoare la atribuțiile prevăzute la
art. 20 lit. c)—e) și k) din Ordonanța de urgență a
Guvernului nr. 21/2004 se adoptă cu votul majorității simple
a membrilor prezenți la ședință.
(4) Secretariatul tehnic permanent este coordonat de
șeful Centrului Operațional Național.
(5) La ședințele Comitetului Național participă, la
invitația președintelui acestuia, reprezentanți ai altor
ministere și instituții publice centrale, nenominalizate în
anexa nr. 1, ai patronatelor sau ai unor agenții, precum și
ai unor organizații neguvernamentale care îndeplinesc
funcții de sprijin în prevenirea și gestionarea situațiilor de
urgență.
(6) Consultanții și invitații nu au drept de vot. În cazuri
justificate, consultanții pot exprima votul membrilor absenți,
dacă au fost mandatați în acest sens de către
conducătorul ministerului sau instituției din care aceștia fac
parte.
CAPITOLUL II
Asigurarea materială și financiară
Art. 5. — (1) Ședințele Comitetului Național se
desfășoară în spații special amenajate și echipate prin grija
Ministerului Administrației și Internelor, la Centrul
Operațional Național din Inspectoratul General.
(2) Sala de ședințe este echipată și dotată cu mobilier,
aparatură și echipamente de comunicații și informatică și
cu echipamente de comunicații speciale și de cooperare,
precum și cu birotica necesară, corespunzător componenței
Comitetului Național și atribuțiilor acestuia.
(3) Aparatura și echipamentele de comunicații și
informatică prevăzute la alin. (2) se conectează cu centrele
operaționale și cu centrele operative, precum și cu
echipamentele prevăzute la cabinetul primului-ministru.
(4) Mijloacele de comunicații și de informatică prevăzute
la alin. (2) și (3) fac parte din sistemul de comunicații, de
prelucrare automată și stocare a datelor necesare

7

funcționării Sistemului Național de Management al Situațiilor
de Urgență și se asigură potrivit legii.
(5) Comitetul național dispune de o sală multimedia
proprie, destinată conferințelor de presă.
Art. 6. — (1) Lista cuprinzând dotările principale
necesare pentru activitatea Comitetului Național este
prevăzută în anexa nr. 2.
(2) Dotările cu mijloace tehnico-materiale necesare
desfășurării activităților Comitetului Național se includ în
normele și programele de înzestrare ale Inspectoratului
General.
(3) Dotările prevăzute pentru spațiile de lucru ale
Comitetului Național și pentru sala multimedia, precum și
mijloacele de transport pentru personalul propriu se asigură
de Ministerul Administrației și Internelor prin unitățile de
profil, potrivit legii.
(4) Mijloacele de transport pentru deplasarea în teren a
membrilor și consultanților Comitetului Național din celelalte
instituții nominalizate în anexa nr. 1 se asigură de către
ministerele și instituțiile publice pe care aceștia le
reprezintă.
(5) Materialele consumabile prevăzute la pct. 16 din
anexa nr. 2 se asigură în funcție de necesități.
Art. 7. — Finanțarea cheltuielilor materiale și servicii și
a cheltuielilor de capital ale Comitetului Național se asigură
de la bugetul de stat prin bugetul Ministerului Administrației
și Internelor, precum și din alte surse interne și externe,
potrivit legii.
CAPITOLUL III
Dispoziții finale
Art. 8. — (1) În vederea reglementării modului de
îndeplinire a unor atribuții prevăzute de lege, Comitetul
Național adoptă metodologii și proceduri, care se aprobă
prin ordin al ministrului administrației și internelor.
(2) În scopul fundamentării unor hotărâri sau măsuri
privind prevenirea și gestionarea situațiilor de urgență,
Comitetul Național constituie grupuri de suport tehnicoștiințific formate din experți, specialiști, cercetători sau
cadre didactice, după caz. Remunerarea acestora și
achitarea cheltuielilor necesare funcționării grupurilor se fac
în conformitate cu prevederile legale în vigoare.
(3) Comitetul Național inițiază efectuarea de studii și
cercetări în domeniul prevenirii și gestionării situațiilor de
urgență.
Art. 9. — (1) Constituirea Comitetului Național se face
în termen de 30 de zile de la data intrării în vigoare a
prezentei hotărâri.
(2) Fluxul informațional-decizional al Sistemului Național
de Management al Situațiilor de Urgență este prevăzut în
anexa nr. 3.
Art. 10. — (1) Comitetul Național, prin Inspectoratul
General, preia atribuțiile, personalul, dotările și documentele
Comisiei Guvernamentale de Apărare Împotriva Dezastrelor
și ale Secretariatului tehnic permanent al acesteia.
(2) Posturile Secretariatului tehnic permanent al Comisiei
Guvernamentale de Apărare Împotriva Dezastrelor se
preiau în structura organizatorică a Inspectoratului General,
pentru Centrul Operațional Național, iar personalul acestuia
se transferă în interesul serviciului la noua structură.
(3) Mijloacele tehnice și de comunicații, precum și
documentele comisiei prevăzute la alin. (1) se predau
Inspectoratului General, conform prevederilor legale.
Art. 11. — Anexele nr. 1—3 fac parte integrantă din
prezenta hotărâre.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 884/28.IX.2004

Art. 12. — (1) Prezenta hotărâre intră în vigoare la
30 de zile de la data publicării în Monitorul Oficial al
României, Partea I.
(2) La data intrării în vigoare a prezentei hotărâri se
abrogă Hotărârea Guvernului nr. 209/1997 privind

aprobarea Regulamentului de organizare și funcționare a
Comisiei Guvernamentale de Apărare împotriva Dezastrelor,
publicată în Monitorul Oficial al României, Partea I, nr. 103
din 28 mai 1997, cu modificările ulterioare.

PRIM-MINISTRU

ADRIAN NĂSTASE
Contrasemnează:
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
p. Ministrul apărării naționale,
Sorin Encuțescu,
secretar de stat
p. Ministrul afacerilor externe,
Bogdan Lucian Aurescu,
secretar de stat

Ministrul agriculturii, pădurilor și dezvoltării rurale,
Petre Daea
Ministrul sănătății,
Ovidiu Brînzan
Ministrul comunicațiilor și tehnologiei informației,
Silvia Adriana Țicău
Ministrul economiei și comerțului,
Dan Ioan Popescu
Ministrul mediului și gospodăririi apelor,
Speranța Maria Ianculescu
Ministrul finanțelor publice,
Mihai Nicolae Tănăsescu

București, 9 septembrie 2004.
Nr. 1.489.
ANEXA Nr. 1

MINISTERELE ȘI INSTITUȚIILE PUBLICE CENTRALE
reprezentate în Comitetul Național pentru Situații de Urgență
1.
2.
3.
4.
5.
6.
7.
8.
9.
10.
11.

Ministerul Administrației și Internelor
Ministerul Apărării Naționale
Ministerul Afacerilor Externe
Ministerul Transporturilor, Construcțiilor și Turismului
Ministerul Economiei și Comerțului
Ministerul Agriculturii, Pădurilor și Dezvoltării Rurale
Ministerul Mediului și Gospodăririi Apelor
Ministerul Sănătății
Ministerul Comunicațiilor și Tehnologiei Informației
Ministerul Educației și Cercetării
Ministerul Finanțelor Publice

12. Serviciul Român de Informații
13. Serviciul de Telecomunicații Speciale
14. Serviciul de Protecție și Pază
15. Oficiul Central de Stat pentru Probleme Speciale
16. Inspectoratul General pentru Situații de Urgență
17. Administrația Națională a Rezervelor de Stat
18. Autoritatea Națională Sanitară Veterinară și pentru
Siguranța Alimentelor
19. Agenția Nucleară
20. Comisia Națională pentru Controlul Activității Nucleare.
ANEXA Nr. 2

L I S T A*)
cuprinzând dotările principale ale Centrului Operațional Național, pentru susținerea activităților Comitetului Național
pentru Situații de Urgență
1. Mobilier: birouri, scaune, dulapuri, mese de consiliu
2. Mijloace de comunicații: rețele de comunicații
destinate situațiilor de urgență; telefoane fixe și mobile;
faxuri; radiotelefoane analogice și digitale fixe, mobile și
portabile; modem Internet; echipament videoconferință;
mijloace de comunicații prin satelit
3. Mijloace electronice de securizare a accesului și de
supraveghere exterioară a locului de dispunere
4. Aparate radio
5. Aparate TV color
6. Mijloace informatice: laptop-uri; stații de lucru;
servere; imprimante; software
7. Hărți și planuri topografice și cadastrale; hărți digitale;
hărți ale lumii, Europei, României, județelor țării și
municipiului București

8. Mijloace individuale de protecție, de orientare,
iluminat, de prim ajutor și de apărare împotriva incendiilor
9. Instalații pentru aer condiționat și sisteme de
filtroventilație
10. Materiale pentru amenajarea spațiilor de odihnă a
personalului și servitul hranei
11. Autospeciale pentru conducerea acțiunilor de
intervenție
12. Autospeciale pentru punctul de comandă operativ
avansat (punct de comandă mobil)
13. Acte normative specifice și literatură de specialitate
14. Planuri și programe specifice
15. Aparatură de multiplicat documente
16. Rechizite și consumabile pentru tehnoredactare,
multiplicare, îndosariere, arhivare.

*) În funcție de necesități, lista se completează cu alte categorii de dotări utile îndeplinirii atribuțiilor specifice, în raport cu extinderea
competențelor, prin hotărâre a Guvernului.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 884/28.IX.2004

9
ANEXA Nr. 3*)

SCHEMA
fluxului informațional-decizional al Sistemului Național de Management al Situațiilor de Urgență

*) Anexa nr. 3 este reprodusă în facsimil.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 884/28.IX.2004
GUVERNUL ROMÂNIEI

HOTĂRÂRE
pentru aprobarea Regulamentului de organizare
și funcționare și a organigramei Inspectoratului General pentru Situații de Urgență
În temeiul art. 108 din Constituție, republicată, al art. 13 din Ordonanța Guvernului nr. 88/2001 privind înființarea,
organizarea și funcționarea serviciilor publice comunitare pentru situații de urgență, aprobată cu modificări prin Legea
nr. 363/2002, cu modificările și completările ulterioare, și al art. 31 alin. (1) din Ordonanța de urgență a Guvernului
nr. 21/2004 privind Sistemul Național de Management al Situațiilor de Urgență,
Guvernul României adoptă prezenta hotărâre.
Art. 1. — Se aprobă Regulamentul de organizare și
funcționare al Inspectoratului General pentru Situații de
Urgență, prevăzut în anexa nr. 1.
Art. 2. — Se aprobă organigrama și numărul maxim de
posturi ale Inspectoratului General pentru Situații de
Urgență, prevăzute în anexa nr. 2, și lista cuprinzând
principalele dotări ale Centrului Operațional Național din

cadrul Inspectoratului General pentru Situații de Urgență,
prevăzută în anexa nr. 3.
Art. 3. — Data limită a intrării în funcțiune a
Inspectoratului General pentru Situații de Urgență se
stabilește la 1 ianuarie 2005.
Art. 4. — Anexele nr. 1, 2 și 3 fac parte integrantă din
prezenta hotărâre.

PRIM-MINISTRU

ADRIAN NĂSTASE
Contrasemnează:
Ministru de stat,
ministrul administrației și internelor,
Marian Florian Săniuță
Ministrul delegat
pentru administrația publică,
Gheorghe Emacu
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu
București, 9 septembrie 2004.
Nr. 1.490.
ANEXA Nr. 1

REGULAMENT
de organizare și funcționare al Inspectoratului General pentru Situații de Urgență
CAPITOLUL I
Dispoziții generale
Art. 1. — Inspectoratul General pentru Situații de
Urgență, denumit în continuare Inspectoratul General, este
organ de specialitate al administrației publice centrale, cu
personalitate juridică, în subordinea Ministerului
Administrației și Internelor, având sediul în București.
Art. 2. — Inspectoratul General asigură, la nivel
național, punerea în aplicare într-o concepție unitară a
legislației în vigoare în domeniile apărării vieții, bunurilor și
a mediului împotriva incendiilor și dezastrelor, precum și al
realizării măsurilor de protecție civilă și gestionarea
situațiilor de urgență.
Art. 3. — (1) Inspectoratul General participă, în
domeniile de competență, la îndeplinirea funcțiilor de
strategie, reglementare, control, administrare și reprezentare,
ce revin, potrivit legii, Ministerului Administrației și
Internelor.
(2) Inspectoratul General emite, în calitate de autoritate
de reglementare în domeniu, metodologii, norme,

regulamente și proceduri care se publică în Monitorul
Oficial al României, Partea I.
(3) Inspectoratul General asigură coordonarea și
controlul de specialitate al serviciilor publice comunitare
pentru situații de urgență, profesioniste și voluntare.
Art. 4. — (1) Inspectoratul General este componentă a
Sistemului Național de Management al Situațiilor de
Urgență, denumit în continuare Sistem Național, și face
parte din forțele de protecție ale Sistemului de Securitate
și Apărare Națională.
(2) Inspectoratul General organizează și asigură
funcționarea Secretariatului tehnic permanent al Comitetului
Național pentru Situații de Urgență, ca structură distinctă în
cadrul Centrului Operațional Național.
Art. 5. — Inspectoratul General este organul de control
abilitat, potrivit legii, pentru supravegherea pieței
produselor/familiilor de produse cu rol în satisfacerea
cerinței de securitate la incendiu, precum și pentru
respectarea normelor și instrucțiunilor privind adăposturile de
protecție civilă.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 884/28.IX.2004
Art. 6. — (1) Inspectoratul General asigură planificarea,
organizarea și realizarea activităților specifice, în
concordanță cu cerințele dreptului umanitar internațional.
(2) La nivel național, Inspectoratul General coordonează
instituțiile participante la managementul situațiilor de
urgență, în concordanță cu principiile existente pe plan
internațional, specifice O.N.U., N.A.T.O., U.E. și altor
organisme la care România este parte.
(3) Ca punct național de contact, Inspectoratul General
asigură relațiile cu organismele și organizațiile internaționale
guvernamentale și neguvernamentale cu responsabilități în
domeniul situațiilor de urgență.
Art. 7. — (1) Inspectoratul General are în subordine
serviciile de urgență profesioniste, organizate ca
inspectorate pentru situații de urgență județene și al
municipiului București, cu personalitate juridică.
(2) În subordinea directă a Inspectoratului General mai
funcționează instituții de învățământ, de pregătire, de studii
și cercetare științifică, de comunicații și informatică, grupuri
de prevenire și intervenție, subunități specializate, baze,
ateliere și depozite de asigurare tehnică, logistică și de
reparații, Muzeul Național al Pompierilor și alte structuri
necesare îndeplinirii atribuțiilor prevăzute de lege.
Art. 8. — Inspectoratul General asigură planificarea și
mobilizarea resurselor proprii la instituirea măsurilor
excepționale prevăzute de lege, precum și la declararea
stărilor de mobilizare și de război.
Art. 9. — Pentru formarea și încadrarea personalului
necesar inspectoratelor și celorlalte structuri subordonate,
care înlocuiește eșalonat militarii în termen, Inspectoratul
General elaborează planuri și programe de învățământ,
precum și Planul de profesionalizare.
CAPITOLUL II
Atribuții
Art. 10. — Atribuțiile principale ale Inspectoratului
General sunt cele prevăzute în Ordonanța de urgență a
Guvernului nr. 21/2004 privind Sistemul Național de
Management al Situațiilor de Urgență, în Ordonanța
Guvernului nr. 88/2001 privind înființarea, organizarea și
funcționarea serviciilor publice comunitare pentru situații de
urgență, aprobată cu modificări prin Legea nr. 363/2002, cu
modificările și completările ulterioare, și în legislația privind
protecția civilă și apărarea împotriva incendiilor.
Art. 11. — Inspectoratul General îndeplinește, în
domeniile de competență prevăzute la art. 2, următoarele
atribuții generale:
a) elaborează strategii, programe și planuri în domeniile
de activitate, pe care le supune aprobării organelor abilitate,
și le avizează pe cele elaborate de ministere și de alte
instituții publice centrale;
b) elaborează studii, prognoze și analize statistice
privind tipurile de risc, natura și frecvența situațiilor de
urgență produse și propune măsuri în baza concluziilor
rezultate din acestea;
c) elaborează norme generale, pe care le supune spre
aprobare ministrului administrației și internelor;
d) elaborează și emite metodologii, norme, normative,
regulamente, instrucțiuni, standarde operaționale și
proceduri și le avizează pe cele emise de ministere și de
alte instituții publice centrale;
e) elaborează criteriile de performanță privind structura
organizatorică și dotarea serviciilor de urgență
profesioniste, respectiv voluntare, precum și criterii de
performanță privind structura și normele minimale de dotare

11

a serviciilor private pentru situații de urgență, pe care le
supune spre aprobare ministrului administrației și internelor;
f) participă la atestarea tehnico-profesională a
verificatorilor de proiecte, a responsabililor tehnici și a
experților în activitatea de construcții, precum și la
eliberarea agrementelor tehnice ale noilor produse și
procedee în acest domeniu;
g) emite, potrivit legii, reglementări tehnice pe care
trebuie să le îndeplinească mijloacele de apărare împotriva
incendiilor și cele din domeniile protecției civile, utilizate pe
teritoriul României;
h) asigură, la nivel central, coordonarea tehnică de
specialitate a activităților de prevenire a incendiilor și a
dezastrelor;
i) acordă asistență tehnică de specialitate autorităților
centrale și locale privind gestionarea situațiilor de urgență;
j) elaborează, din punctul de vedere al riscurilor
gestionate, criteriile de clasificare a localităților și agenților
economici, care se aprobă prin hotărâre a Guvernului;
k) autorizează laboratoarele și poligoanele de încercări
la foc și cele de distrugere a muniției neexplodate;
l) emite avizele și autorizațiile prevăzute de lege, în
domeniile de competență;
m) asigură coordonarea tehnică și de specialitate a
centrelor operaționale și a centrelor operative și asigură
menținerea permanentă a fluxului informațional cu acestea;
n) coordonează derularea programelor naționale de
pregătire în domeniul apărării împotriva dezastrelor și
urmărește la nivel național aplicarea strategiilor și
programelor internaționale, europene și regionale pentru
prevenirea catastrofelor și reducerea dezastrelor;
o) organizează și conduce activitățile de apărare a vieții,
bunurilor și mediului în situații de urgență;
p) îndrumă, controlează și coordonează, după caz,
inspectoratele pentru situații de urgență, instituțiile și
unitățile din subordine, serviciile de urgență voluntare,
precum și serviciile de urgență private;
q) elaborează statele de organizare, tabelele și normele
de înzestrare ale structurilor subordonate;
r) asigură informarea operativă a ministrului
administrației și internelor, a ministrului delegat pentru
administrația publică și a instituțiilor abilitate asupra stărilor
potențial generatoare de situații de urgență sau asupra
producerii situațiilor de urgență în teritoriu, printr-un sistem
informațional propriu;
s) organizează și conduce aplicații și exerciții pentru
verificarea viabilității planificării intervenției și resurselor;
t) propune ministrului administrației și internelor
participarea cu forțe și mijloace la înlăturarea efectelor
situațiilor de urgență în afara teritoriului țării, potrivit
tratatelor, acordurilor și înțelegerilor internaționale la care
România este parte;
u) organizează și controlează formarea, evaluarea și
certificarea competenței profesionale a persoanelor și
cadrelor tehnice cu atribuții în domeniul apărării împotriva
incendiilor și protecției civile;
v) organizează și controlează atestarea persoanelor
fizice și juridice pentru prestarea lucrărilor de termoprotecție
și ignifugare, precum și a celor de verificare, întreținere și
reparare a mijloacelor destinate apărării împotriva
incendiilor și protecției civile;
w) constituie și gestionează baza de date cu privire la
situațiile de urgență, pune la dispoziție instituțiilor interesate
datele și informațiile solicitate pentru soluționarea situațiilor
de urgență și coordonează activitățile de studii și cercetare
științifică;

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 884/28.IX.2004

x) efectuează activități specifice de desemnare a
organismelor pentru evaluarea conformității produselor și
privind stabilirea introducerii pe piață a produselor pentru
construcții cu rol în siguranță la incendiu;
y) avizează regulamentele privind gestionarea situațiilor
de urgență specifice tipurilor de risc, elaborate de
comitetele ministeriale, și le prezintă spre semnare
ministrului administrației și internelor;
z) cooperează cu celelalte organe ale statului abilitate
în managementul stărilor de urgență și de asediu sau al
crizelor, precum și cu organizațiile internaționale de profil,
pe baza convențiilor la care statul român este parte, și
urmărește respectarea acestor convenții în domeniul
situațiilor de urgență.
Art. 12. — Atribuțiile specifice fiecărei structuri din
cadrul Inspectoratului General și ale personalului se
stabilesc, în termen de 30 de zile de la aprobarea
prezentului regulament, de către șefii acestora și se aprobă
conform competențelor.
Art. 13. — Inspectoratul General, potrivit competențelor
stabilite, execută și alte atribuții operative, tehnice și
administrative, în domeniile:
a) analizei, evaluării și sintezei referitoare la situațiile de
urgență;
b) intervenției și asistenței umanitare naționale și
internaționale;
c) medicinei de urgență a dezastrelor, al asistenței
religioase și psihologice;
d) managementului organizatoric și planificării resurselor;
e) managementului logistic;
f) formării și pregătirii continue a personalului;
g) strategiilor și tacticilor specifice;
h) elaborării și punerii în aplicare a planului național de
evacuare;
i) comunicațiilor și informaticii;
j) integrării europene și relațiilor internaționale;
k) activității de control a structurilor subordonate și a
personalului acestora;
l) activității juridice și de contencios;
m) activității de protecție a muncii, privind tehnica
securității intervențiilor, cele de prevenire și stingere a
incendiilor și de protecție a mediului;
n) activității financiar-contabile;
o) managementului resurselor umane;
p) activității de secretariat și al documentelor clasificate;
q) editării publicațiilor și lucrărilor de specialitate,
regulamentelor, instrucțiunilor și manualelor specifice;
r) informării și relațiilor publice.
CAPITOLUL III
Organizare și funcționare
Art. 14. — (1) Conducerea Inspectoratului General se
exercită de către inspectorul general, numit prin decizie a
primului-ministru, la propunerea ministrului administrației și
internelor, contrasemnată de ministrul delegat pentru
administrația publică.
(2) Inspectorul general are calitatea de ordonator
secundar de credite.
(3) În exercitarea atribuțiilor ce îi revin inspectorul
general emite ordine.
Art. 15. — (1) În exercitarea atribuțiilor sale inspectorul
general este ajutat de un prim-adjunct și un adjunct, numiți
prin ordin al ministrului administrației și internelor.

(2) Prim-adjunctul inspectorului general coordonează
nemijlocit Centrul Operațional Național.
(3) Adjunctul inspectorului general este șeful inspecției
de prevenire.
(4) În absența inspectorului general, conducerea
Inspectoratului General se exercită de către prim-adjunctul
acestuia sau de altă persoană desemnată în acest scop.
Art. 16. — În cadrul Inspectoratului General
funcționează structuri și compartimente specializate la
dimensionarea cărora se au în vedere următoarele:
a) rolul și funcțiile Inspectoratului General în cadrul
Ministerului Administrației și Internelor și în Sistemul
Național;
b) volumul, complexitatea și specificul misiunilor și
atribuțiilor legale ce trebuie îndeplinite;
c) tipurile de risc, frecvența și amploarea situațiilor de
urgență, precum și vulnerabilitățile teritoriului național;
d) caracterul operativ, tehnic sau administrativ al
atribuțiilor și activităților pe care le desfășoară;
e) nivelul de pregătire necesar și nevoile de specializare
ale personalului;
f) gradul de înzestrare cu mijloace tehnice specifice și
performanțele acestora;
g) specificul programului de lucru al personalului:
normal, în schimburi sau în ture.
Art. 17. — (1) În cadrul Inspectoratului General se
constituie și funcționează ca structuri specializate, pe
domenii de competență:
a) Centrul Operațional Național, care îndeplinește
permanent funcțiile de monitorizare, evaluare, înștiințare,
avertizare, prealarmare, alarmare, alertare, coordonare și
conducere operațională, la nivel național, a situațiilor de
urgență;
b) inspecția de prevenire, care asigură îndeplinirea
funcțiilor de reglementare, avizare, îndrumare, informare
publică și control;
c) structura de management logistic, care organizează,
controlează și realizează măsurile specifice de asigurare
tehnico-materială, de administrare a patrimoniului și de altă
natură pentru îndeplinirea atribuțiilor;
d) structura financiar-contabilă, care asigură gestionarea
fondurilor publice alocate, aferente Inspectoratului General;
e) alte compartimente adecvate îndeplinirii misiunilor
specifice.
(2) Inspectoratul General este organizat pe direcții,
servicii, birouri și/sau compartimente.
(3) Statul de organizare (statul de funcțiuni) al
Inspectoratului General se aprobă prin ordin al ministrului
administrației și internelor.
Art. 18. — (1) Centrul Operațional Național, denumit în
continuare Centrul Operațional, organizează și asigură
Secretariatul tehnic permanent al Comitetului Național
pentru Situații de Urgență, denumit în continuare Comitetul
Național.
(2) Centrul Operațional se încadrează cu personal
specializat pe tipuri de riscuri, precum și cu specialiști în
comunicații, informatică și în alte domenii de activitate,
conform cerințelor operative.
(3) Activitatea Centrului Operațional se desfășoară
permanent. Personalul execută serviciul în ture, pe
schimburi sau cu program normal.
Art. 19. — Centrul Operațional are următoarele atribuții
principale:
a) desfășoară activități de analiză, evaluare și sinteză
referitoare la situațiile de urgență;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 884/28.IX.2004
b) asigură înregistrarea tipurilor de risc și a factorilor
determinanți ai acestora și întocmește situația generală a
riscurilor la nivel național;
c) monitorizează evoluția situațiilor de urgență și
informează operativ, când este cazul, președintele
Comitetului Național și celelalte organisme abilitate să
întreprindă măsuri cu caracter preventiv ori de intervenție;
d) elaborează concepția generală privind planificarea,
pregătirea, organizarea și desfășurarea acțiunilor de
răspuns, precum și concepția specifică de acțiune în situații
de urgență, conform reglementărilor interne, emise în baza
răspunderilor privind tipurile de risc gestionate și funcțiile
de sprijin îndeplinite;
e) face propuneri Comitetului Național privind activitatea
preventivă și de intervenție în situații de urgență;
f) urmărește aplicarea prevederilor regulamentelor privind
gestionarea situațiilor de urgență și ale planurilor de
intervenție/cooperare specifice tipurilor de riscuri;
g) asigură transmiterea operativă a deciziilor, dispozițiilor
și ordinelor și urmărește menținerea legăturilor de
comunicații cu centrele operaționale, centrele operative cu
funcționare permanentă, cu alte organisme implicate în
gestionarea situațiilor de urgență, precum și cu forțele
proprii aflate în îndeplinirea misiunilor;
h) centralizează, la nivel național și/sau zonal/regional,
după caz, solicitările privind necesarul de resurse pentru
îndeplinirea funcțiilor de sprijin, premergător și în timpul
situațiilor de urgență, și le înaintează organismelor abilitate
să le soluționeze;
i) asigură transmiterea/retransmiterea mesajelor de
atenționare, alarmare și avertizare primite de la instituțiile
specializate către serviciile de urgență din subordine și
administrația publică, după caz;
j) gestionează, la nivel național, baza de date referitoare
la situațiile de urgență date în competență;
k) desfășoară activități în domeniile asistenței
internaționale umanitare, medicinei de urgență a dezastrelor
și asistenței psihologice;
l) îndeplinește alte atribuții conform reglementărilor
interne.
Art. 20. — (1) Pentru îndeplinirea unor atribuții
complexe, misiuni sau sarcini operative, la nivelul
Inspectoratului General se pot constitui comisii, consilii,
comitete, grupuri de lucru și/sau grupe operative.
(2) Componența și atribuțiile organismelor prevăzute la
alin. (1) se stabilesc prin ordin al inspectorului general, iar
despre aceasta se consemnează în ordinul de zi pe
unitate.
Art. 21. — (1) În cadrul Inspectoratului General
funcționează consiliul de conducere, ca organ consultativ al
inspectorului general.
(2) Componența și regulamentul de funcționare ale
consiliului de conducere al Inspectoratului General se
aprobă prin ordin al inspectorului general.
Art. 22. — (1) Numărul maxim de posturi pentru
Inspectoratul General pentru Situații de Urgență este de
340 de posturi.
(2) Numărul de posturi prevăzut la alin. (1) se asigură
cu încadrarea în numărul maxim de posturi aprobat
Ministerului Administrației și Internelor și unităților din
subordinea sa.

13

CAPITOLUL IV
Personalul, drepturile și îndatoririle acestuia
pentru îndeplinirea atribuțiilor specifice
Art. 23. — (1) La data înființării Inspectoratului General,
personalul actual din cadrul Inspectoratului General al
Corpului Pompierilor Militari, al Comandamentului Protecției
Civile și al unităților subordonate acestora se
mută/transferă în interesul serviciului în cadrul structurilor
Inspectoratului General și al instituțiilor și unităților
subordonate acestuia.
(2) Până la data finalizării procesului de demilitarizare,
stabilită potrivit legii, personalul militar mutat/transferat în
interesul serviciului, în condițiile alin. (1), beneficiază de
drepturile și îi revin obligațiile specifice, prevăzute de
legislația în vigoare aplicabilă personalului militar din
sistemul ordinii publice.
(3) Personalul devenit disponibil în urma înființării
Inspectoratului General și a reorganizării instituțiilor și
unităților subordonate acestuia se poate transfera la
serviciile de urgență profesioniste.
(4) Personalul disponibilizat în urma înființării
Inspectoratului General și a structurilor subordonate
acestuia beneficiază de drepturile, ajutoarele și facilitățile
prevăzute de lege.
Art. 24. — (1) În timpul îndeplinirii serviciului, personalul
Inspectoratului General și cel al structurilor subordonate
este învestit cu exercițiul autorității publice.
(2) În raport cu atribuțiile specifice, personalul are
următoarele drepturi și îndatoriri specifice:
a) să efectueze inspecții și controale privind modul de
respectare și aplicare a prevederilor legale;
b) să elibereze/anuleze avize și autorizații, potrivit
competențelor prevăzute de lege;
c) să organizeze și să conducă exerciții, aplicații și alte
activități de pregătire la instituții publice și agenți
economici;
d) să solicite de la persoanele fizice și juridice datele,
informațiile și documentele necesare îndeplinirii atribuțiilor
legale;
e) să stabilească restricții sau să interzică orice
operațiuni sau lucrări, în scopul prevenirii unor situații de
urgență;
f) să sesizeze organele competente, în condițiile
prevăzute de lege, despre infracțiunile constatate în
exercitarea atribuțiilor de serviciu;
g) să constate și să sancționeze contravențiile potrivit
competenței prevăzute de lege;
h) să dispună, potrivit legii, sistarea lucrărilor de
construcții sau oprirea funcționării ori utilizării construcțiilor
sau amenajărilor;
i) să participe la coordonarea și conducerea intervențiilor
în situații de urgență;
j) să dispună restrângerea utilizării clădirilor incendiate,
avariate ori amenințate, inclusiv evacuarea persoanelor și
animalelor din acestea, precum și a folosirii terenurilor din
vecinătatea imobilelor respective;
k) să dispună, potrivit legii, suspendarea ori încetarea
activității instituțiilor și/sau agenților economici, demolarea
totală ori parțială a construcțiilor afectate grav, precum și a
celor vecine, dacă există pericol de agravare a
consecințelor unor situații de urgență;
l) să utilizeze gratuit apa, în condițiile legii, indiferent de
sursa din care provine;

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 884/28.IX.2004

m) să se deplaseze cu autospecialele și mijloacele
tehnice din dotare la locul intervenției, pe drumuri care nu
sunt deschise circulației publice ori pe terenuri, indiferent
de forma de proprietate, dacă cerințele de operativitate și
de lucru impun aceasta;
n) să solicite organelor abilitate oprirea ori limitarea
traficului public în zona desfășurării operațiunilor de
intervenție;
o) să aibă acces, în îndeplinirea misiunilor specifice, în
orice incintă a instituțiilor și agenților economici;
p) să intre în locuințele persoanelor fizice, în
îndeplinirea misiunilor specifice, la solicitarea sau cu
consimțământul acestora, în condițiile prevăzute de lege. În
cazul în care se impune înlăturarea unor factori de risc
care prin iminența amenințării lor pot declanșa o situație de
urgență, consimțământul nu este necesar;
q) să solicite sprijinul autorităților publice, mijloacelor de
informare în masă și al cetățenilor pentru luarea măsurilor
urgente în vederea prevenirii, limitării sau înlăturării unor
pericole iminente provocate de situații de urgență;
r) să stabilească, împreună cu organele abilitate de lege,
cauzele probabile ale producerii situațiilor de urgență și să
participe, în condițiile legii, la identificarea și stabilirea
factorilor de risc și împrejurărilor care au generat unele
situații de urgență.
(3) În exercitarea drepturilor și obligațiilor specifice
prevăzute la alin. (2), personalul desemnat își face
cunoscută calitatea, după caz, prin legitimația de serviciu
sau de control și ordinul de serviciu/misiune.
Art. 25. — Personalul din Inspectoratul General și
structurile subordonate provine din instituțiile proprii de
învățământ și din alte instituții cu profil adecvat, acreditate
potrivit legii, precum și din cadrul unor instituții specializate
din țară și din străinătate.
CAPITOLUL V
Asigurarea materială
Art. 26. — Înzestrarea cu mijloacele și materialele
necesare îndeplinirii atribuțiilor se stabilește prin norme și
tabele de înzestrare aprobate de ministrul administrației și
internelor.
Art. 27. — Dotările pentru centrul operațional se asigură
de Inspectoratul General și de Ministerul Administrației și
Internelor, potrivit competențelor. Lista cu dotările principale
ale Centrului Operațional Național al Inspectoratului General
pentru Situații de Urgență este prevăzută în anexa nr. 3.
CAPITOLUL VI
Dispoziții finale
Art. 28. — Regulile și procedurile privind planificarea,
organizarea, pregătirea și desfășurarea activităților de
prevenire și de intervenție se stabilesc prin regulamente
elaborate de Inspectoratul General și aprobate prin ordin al
ministrului administrației și internelor.
Art. 29. — (1) Centrul de studii, experimentări și
specializare pentru prevenirea și stingerea incendiilor se
reorganizează ca Centrul Național pentru Securitate la
Incendiu și Protecție Civilă.
(2) Atribuțiile Centrului Național pentru Securitate la
Incendiu și Protecție Civilă se aprobă prin hotărâre a
Guvernului.
Art. 30. — Școala de Aplicație pentru Protecția Civilă se
reorganizează ca Centrul Național de Pregătire pentru
Managementul Situațiilor de Urgență, având în subordine

centre zonale, destinate perfecționării pregătirii cadrelor
proprii, a înalților funcționari publici și a funcționarilor publici
cu atribuții de conducere din Sistemul Național.
Art. 31. — Facultatea de Pompieri și Școala Militară de
Subofițeri Pompieri își extind activitatea potrivit legii
învățământului, având în vedere cerințele de formare,
perfecționare și specializare a personalului din Inspectoratul
General și din structurile subordonate acestuia.
Art. 32. — Baza pentru logistică, Baza de reparații,
Centrul de comunicații și informatică și Muzeul Național al
Pompierilor își extind activitățile corespunzător domeniilor
de competență ale Inspectoratului General.
Art. 33. — Unitatea specială de intervenție în situații de
urgență, pregătită pentru misiuni specifice interne și
internaționale, și Unitatea specială de securitate civilă la
obiective de importanță deosebită, din subordinea
Inspectoratului General, se constituie prin reorganizarea
structurilor existente.
Art. 34. — Depozitele-stoc de mobilizare își adaptează
activitatea potrivit domeniilor de competență ale
Inspectoratului General.
Art. 35. — Regulamentele de organizare și funcționare
ale instituțiilor și unităților prevăzute la art. 29—34, cu
excepția Regulamentului de organizare și funcționare a
Facultății de Pompieri, prevăzută la art. 31, se elaborează
de Inspectoratul General și se aprobă prin ordin al
ministrului administrației și internelor, contrasemnat de
ministrul delegat pentru administrația publică.
Art. 36. — Inspectoratul General elaborează structuracadru pentru întocmirea regulamentelor privind gestionarea
situațiilor de urgență specifice tipurilor de risc, a planului
de analiză și acoperire a riscurilor și a altor planuri specifice.
Art. 37. — Sigla și însemnul heraldic ale Inspectoratului
General și structurilor din subordine se stabilesc în
conformitate cu prevederile legale în vigoare, avându-se în
vedere specificul misiunilor și tradițiile pompierilor militari și
protecției civile.
Art. 38. — (1) Regulamentul privind organizarea,
pregătirea și activitatea formațiilor de cadeți, organizate în
baza legislației privind protecția civilă și apărarea împotriva
incendiilor, se elaborează de Inspectoratul General și se
aprobă de ministrul administrației și internelor.
(2) Regulamentele privind organizarea, pregătirea,
activitatea și concursurile cercurilor tehnico-aplicative de
elevi îPrietenii Pompierilor“ și îCu viața mea apăr viața“ se
emit de ministerul de resort, cu avizul Inspectoratului
General.
Art. 39. — (1) Ziua pompierilor din România este
13 septembrie, iar Ziua protecției civile din România este
28 februarie.
(2) Autoritățile administrației publice centrale și locale,
agenții economici și instituțiile acordă sprijin material și
financiar în organizarea și desfășurarea concursurilor
profesionale, a ceremoniilor și a altor acțiuni specifice
ocazionate de aceste evenimente.
(3) Regulamentul concursurilor profesionale se
elaborează de Inspectoratul General.
(4) Planificarea etapelor zonale ale concursurilor se
aprobă de inspectorul general, iar a finalei naționale, de
către ministrul administrației și internelor, la propunerea
inspectorului general.
Art. 40. — Inspectoratele, formațiile de cadeți, cercurile
aplicative de protecție civilă, precum și cercurile îPrietenii
Pompierilor“ participă, cu echipe reprezentative, la
concursuri profesionale și sportive internaționale.

PDF compression, OCR, web-optimization with CVISION's PdfCompressor

*) Anexa nr. 2 este reprodusă în facsimil.

Numărul maxim de posturi aprobat
pentru aparatul propriu al Inspectoratului
General pentru Situații de Urgență
este de 340

ANEXA Nr. 2*)

MONITORUL OFICIAL AL ROMÂNIEI, PARTEA I, Nr. 884/28.IX.2004
15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 884/28.IX.2004
ANEXA Nr. 3

L I S T A*)
cu dotările principale ale Centrului Operațional Național al Inspectoratului General pentru Situații de Urgență
1. Mobilier: birouri, scaune, dulapuri, mese de consiliu
2. Materiale pentru amenajarea spațiilor de odihnă a
personalului, prepararea și servitul hranei
3. Aparate radio
4. Aparate TV color
5. Mijloace de comunicații: telefoane fixe și mobile;
faxuri; radiotelefoane analogice și digitale fixe, mobile și
portabile; modem Internet; echipament videoconferință;
dispecerat; mijloace de comunicații pe unde scurte; mijloace
de comunicații prin satelit
6. Mijloace electronice de securizare a accesului și de
supraveghere exterioară a locului de dispunere
7. Mijloace informatice: laptop-uri; stații de lucru;
servere; imprimante; software

8. Hărți digitale, hărți ale Europei, României și județelor,
planul municipiului București
9. Mijloace individuale de protecție, iluminat, de prim
ajutor și de apărare împotriva incendiilor
10. Instalații pentru aer condiționat și sisteme de
filtroventilație
11. Autospeciale pentru conducerea acțiunilor de
intervenție
12. Acte normative specifice și literatură de specialitate
13. Planuri și programe specifice
14. Aparatură de multiplicat documente
15. Rechizite și consumabile pentru tehnoredactare și
multiplicare.

*) În funcție de necesități, lista se completează și cu alte categorii de dotări materiale utile îndeplinirii atribuțiilor specifice, în raport cu
extinderea competențelor, prin hotărâre a Guvernului.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 884/28.IX.2004 conține 16 pagini.

Prețul de vânzare 17.000 lei

ISSN 1453—4495

PDF compression, OCR, web-optimization with CVISION's PdfCompressor

