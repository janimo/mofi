Anul 172 (XVI) — Nr. 915

PARTEA

I

LEGI, DECRETE, HOTĂRÂRI ȘI ALTE ACTE

Joi, 7 octombrie 2004

SUMAR

Nr.

Pagina
ORDONANȚE ȘI HOTĂRÂRI
ALE GUVERNULUI ROMÂNIEI

73. — Ordonanță de urgență privind instituirea
subvențiilor individuale de sprijin pentru cazare
pentru studenții care locuiesc în alte spații decât
căminele instituțiilor de învățământ superior de stat
1.600. — Hotărâre privind suplimentarea bugetului
Parchetului Național Anticorupție pe anul 2004 din
Fondul de rezervă bugetară la dispoziția
Guvernului pe anul 2004 ........................................

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

2

654/1.452. — Ordin al ministrului de stat, ministrul
economiei și comerțului, și al ministrului finanțelor
publice privind aplicarea unor măsuri financiare
pentru agenții economici de sub autoritatea
Ministerului Economiei și Comerțului .....................

3–4

ACTE ALE ÎNALTEI CURȚI DE CASAȚIE
ȘI JUSTIȚIE
3

Ordinul nr. 208 din 27 septembrie 2004 ..........................

5–8

2

MONITORUL OFICIAL AL ROMÂNIEI, PARTEA I, Nr. 915/7.X.2004

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind instituirea subvențiilor individuale de sprijin pentru cazare pentru studenții
care locuiesc în alte spații decât căminele instituțiilor de învățământ superior de stat
Având în vedere caracterul de urgență determinat de începerea noului an universitar,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Studenții din învățământul universitar de stat,
cursuri de zi, pe locuri finanțate de la bugetul de stat, care
locuiesc în alte spații decât căminele instituțiilor de
învățământ superior de stat, pot primi lunar o subvenție
individuală de sprijin pentru cazare în vederea acoperirii
parțiale a cheltuielilor pentru cazare.
Art. 2. — Pot beneficia de subvenție individuală de
sprijin pentru cazare studenții prevăzuți la art. (1), care
îndeplinesc următoarele condiții:
a) nu au domiciliul sau reședința în localitatea în care
se află instituția de învățământ superior la care studiază;
b) provin din familii cu venituri brute lunare pe membru
de familie care nu depășesc salariul minim brut pe
economie;
c) au vârsta de până la 29 de ani;
d) optează pentru subvenție și nu au primit sau nu au
solicitat un loc de cazare în căminele studențești ale
instituției de învățământ superior în care frecventează
cursurile.
Art. 3. — (1) Instituțiile de învățământ superior de stat
stabilesc lista beneficiarilor de subvenție individuală de
sprijin pentru cazare, pe baza listelor de studenți eligibili,
în funcție de bugetul alocat în acest scop instituției de
învățământ superior.
(2) Ordinea în lista studenților eligibili pentru subvenții
de cazare se determină în funcție de criterii sociale și de
performanță academică, pe baza punctajului aprobat de
senatul universitar, pentru studenții care au obținut numărul
de credite transferabile care permite trecerea în anul de
studii următor.
(3) Lista studenților eligibili se stabilește anual, în
ordinea descrescândă a criteriilor de eligibilitate.
Art. 4. — (1) Subvenția individuală de sprijin pentru
cazare se acordă anual de la bugetul de stat prin bugetul
Ministerului Educației și Cercetării.

(2) Ministerul Educației și Cercetării alocă instituțiilor de
învățământ superior de stat sumele necesare acordării
subvenției, prin contractul complementar de finanțare, în
funcție de deficitul de locuri de cazare al instituției de
învățământ superior, de numărul de solicitanți și de
cuantumul lunar al subvenției individuale de sprijin pentru
cazare.
(3) Instituțiile de învățământ superior de stat efectuează
lunar plata subvenției individuale de sprijin pentru cazare
către beneficiarii acesteia.
Art. 5. — (1) În vederea obținerii subvenției individuale
de sprijin pentru cazare, studenții vor prezenta la
secretariatele facultăților acte care să confirme veniturile
proprii ale acestora și ale persoanelor în îngrijirea cărora
se află.
(2) Studentul își angajează răspunderea personală cu
privire la corectitudinea declarațiilor de venit și a celorlalte
documente prezentate.
(3) Prezentarea de către un student a unor declarații de
venit false, cu scopul de a beneficia de prevederile
prezentei ordonanțe de urgență, constituie infracțiune și se
pedepsește conform legii.
Art. 6. — (1) Studenții pot beneficia de subvenția
individuală de sprijin pentru cazare pe durata legală a
studiilor, dacă sunt îndeplinite anual condițiile în care
aceasta le-a fost acordată.
(2) Subvenția individuală de sprijin pentru cazare nu se
acordă pe perioadele de vacanță.
Art. 7. — Ministerul Educației și Cercetării aprobă anual,
prin ordin al ministrului educației și cercetării, cuantumul
subvenției individuale de sprijin pentru cazare, care nu
poate depăși valoarea mediei anuale a subvenției acordate
pe persoană studenților cazați în căminele instituțiilor de
învățământ superior de stat, cu încadrarea în bugetul
alocat.

PRIM-MINISTRU

ADRIAN NĂSTASE
Contrasemnează:
p. Ministrul educației și cercetării,
Radu Damian,
secretar de stat
p. Ministrul finanțelor publice,
Gheorghe Gherghina,
secretar de stat

București, 30 septembrie 2004.
Nr. 73.

MONITORUL OFICIAL AL ROMÂNIEI, PARTEA I, Nr. 915/7.X.2004

3

GUVERNUL ROMÂNIEI

HOTĂRÂRE
privind suplimentarea bugetului Parchetului Național Anticorupție pe anul 2004
din Fondul de rezervă bugetară la dispoziția Guvernului pe anul 2004
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, precum și al art. 25 lit. a) din Legea bugetului de stat pe anul 2004
nr. 507/2003, cu modificările și completările ulterioare,
Guvernul României

adoptă prezenta hotărâre.

Art. 1. — Se aprobă suplimentarea bugetului Parchetului
Național Anticorupție pe anul 2004 din Fondul de rezervă
bugetară la dispoziția Guvernului, prevăzut în bugetul de
stat pe anul 2004, cu suma de 16.113.000 mii lei la
capitolul bugetar 51.01. îAutorități publice“, din care
15.498.050 mii lei la titlul îCheltuieli materiale și servicii“,
pentru decontarea lucrărilor de amenajare și consolidare a
sediului Parchetului Național Anticorupție și a clădirii
destinate arestului preventiv, și 614.950 mii lei la titlul

îTransferuri“, articolul 40.15 îPlăți compensatorii“, pentru
acordarea plăților compensatorii unui cadru militar care
beneficiază de aceste drepturi la trecerea în rezervă.
Art. 2. — Se autorizează Ministerul Finanțelor Publice
să introducă la propunerea ordonatorului principal de
credite modificările corespunzătoare în structura bugetului
de stat și în volumul și structura bugetului Parchetului
Național Anticorupție pe anul 2004.

PRIM-MINISTRU

ADRIAN NĂSTASE
Contrasemnează:
p. Ministrul justiției,
Claudiu Ștefan Seucan,
secretar de stat
p. Ministrul finanțelor publice,
Gheorghe Gherghina,
secretar de stat
București, 30 septembrie 2004.
Nr. 1.600.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI ȘI COMERȚULUI
Nr. 654 din 10 septembrie 2004

MINISTERUL FINANȚELOR PUBLICE
Nr. 1.452 din 28 septembrie 2004

ORDIN
privind aplicarea unor măsuri financiare pentru agenții economici
de sub autoritatea Ministerului Economiei și Comerțului
În temeiul art. 22 din Legea bugetului de stat pe anul 2004 nr. 507/2003,
în conformitate cu prevederile art. 2 alin. (2) din Hotărârea Guvernului nr. 484/2004 privind aprobarea Listei
agenților economici care beneficiază de schema de ajutor de stat prevăzută de art. 22 din Legea bugetului de stat pe
anul 2004 nr. 507/2003, precum și a plafoanelor până la care se acordă ajutorul de stat,
în temeiul art. 5 alin. (6) din Hotărârea Guvernului nr. 738/2003 privind organizarea și funcționarea Ministerului
Economiei și Comerțului, cu modificările și completările ulterioare, și al art. 10 alin. (6) din Hotărârea Guvernului
nr. 1.574/2003 privind organizarea și funcționarea Ministerului Finanțelor Publice și a Agenției Naționale de Administrare
Fiscală, cu modificările și completările ulterioare,
ministrul de stat, ministrul economiei și comerțului, și ministrul finanțelor publice emit următorul ordin:
Art. 1. — (1) Obligațiile agenților economici din sectorul
minier, datorate și neachitate bugetului de stat, bugetului
asigurărilor sociale de stat, bugetului Fondului național unic
de asigurări sociale de sănătate și bugetului asigurărilor

pentru șomaj, care se scutesc la plată pentru perioada
ianuarie — iulie 2004, inclusiv accesoriile aferente acestora,
cu excepția obligațiilor datorate din reținerile la sursă, în
conformitate cu prevederile art. 22 din Legea bugetului de

4

MONITORUL OFICIAL AL ROMÂNIEI, PARTEA I, Nr. 915/7.X.2004

stat pe anul 2004 nr. 507/2003, sunt cele prevăzute în
anexa nr. 1.
(2) Obligațiile agenților economici din sectorul minier
către bugetul de stat, bugetul asigurărilor sociale de stat,
bugetul Fondului național unic de asigurări sociale de
sănătate și bugetul asigurărilor pentru șomaj, care se
scutesc la plată pentru perioada ianuarie—august 2004,
inclusiv accesoriile aferente acestora, cu excepția obligațiilor
datorate din reținerile la sursă, în conformitate cu
prevederile art. 22 din Legea bugetului de stat pe anul
2004 nr. 507/2003, sunt cele prevăzute în anexa nr. 2.

Aceste obligații se vor regulariza pe baza realizărilor
cumulate pe primele 8 luni ale anului 2004.
(3) Scutirea la plată a obligațiilor prevăzute la alin. (1)
și (2) se aplică începând cu data publicării acestora în
Monitorul Oficial al României, Partea I, iar după această
dată nu se mai calculează dobânzi și penalități de
întârziere.
Art. 2. — Anexele nr. 1 și 2 fac parte integrantă din
prezentul ordin.
Art. 3. — Prezentul ordin se publică în Monitorul Oficial
al României, Partea I.

Ministru de stat, ministrul economiei și comerțului,
Dan Ioan Popescu

Ministrul finanțelor publice,
Mihai Nicolae Tănăsescu

ANEXA Nr. 1

— miliarde lei —
Nr.
crt.

Valoarea ajutorului de stat
pentru perioada ianuarie—iulie 2004

Unitatea

1.
2.
3.
4.
5.
6.
7.
8.
9.
10.
11.

Compania
Societatea
Compania
Societatea
Societatea
Societatea
Compania
Societatea
Societatea
Societatea
Compania

12.

Națională a Huilei — S.A. Petroșani
Națională a Cărbunelui — S.A. Ploiești
Națională a Cuprului, Aurului și Fierului îMinvest“ — S.A.
Națională a Lignitului îOltenia“ — S.A.
Comercială îMoldomin“ — S.A. Moldova Nouă
Comercială Minieră îBanat“ — S.A. Anina
Națională a Metalelor Prețioase și Neferoase îRemin“ — S.A. Baia Mare
Comercială îBăița“ — S.A. Ștei
Comercială îCupru Min“ — S.A. Abrud
Comercială îMinbucovina“ — S.A. Vatra Dornei
Națională a Uraniului — S.A. București

T O T A L:

909,0
227,1
198,2
960,6
49,8
36,3
198,3
14,5
31,7
28,6
40,9
2.694,9

ANEXA Nr. 2

— miliarde lei —
Nr.
crt.

1.
2.
3.
4.
5.
6.
7.

Unitatea

8.
9.
10.
11.

Compania Națională a Huilei — S.A. Petroșani
Societatea Națională a Cărbunelui — S.A. Ploiești
Compania Națională a Cuprului, Aurului și Fierului îMinvest“ — S.A.
Societatea Națională a Lignitului îOltenia“ — S.A.
Societatea Comercială îMoldomin“ — S.A. Moldova Nouă
Societatea Comercială Minieră îBanat“ — S.A. Anina
Compania Națională a Metalelor Prețioase și Neferoase
îRemin“ — S.A. Baia Mare
Societatea Comercială îBăița“ — S.A. Ștei
Societatea Comercială îCupru Min“ — S.A. Abrud
Societatea Comercială îMinbucovina“ — S.A. Vatra Dornei
Compania Națională a Uraniului — S.A. București

12.

T O T A L:

Valoarea ajutorului
de stat pentru perioada
ianuarie—iulie 2004

Valoarea ajutorului
de stat pentru perioada
ianuarie—august 2004, preliminat

909,0
227,1
198,2
960,6
49,8
36,3

1.058,0
242,4
218,6
1.092,6
57,2
41,7

198,3
14,5
31,7
28,6
40,9

229,9
16,6
36,3
32,8
40,9

2.694,9

3.066,9

MONITORUL OFICIAL AL ROMÂNIEI, PARTEA I, Nr. 915/7.X.2004

5

ACTE ALE ÎNALTEI CURȚI DE CASAȚIE ȘI JUSTIȚIE
ÎNALTA CURTE DE CASAȚIE ȘI JUSTIȚIE

O R D I N U L Nr. 208
din 27 septembrie 2004
În temeiul art. 114 alin. (5) din Legea nr. 304/2004 privind organizarea judiciară,
președintele Înaltei Curți de Casație și Justiție emite următorul ordin:
Articol unic. — Se aprobă Regulamentul privind
organizarea și desfășurarea concursului pentru ocuparea
funcției de manager economic și a celorlalte posturi vacante

de personal din cadrul Departamentului economico-financiar
și administrativ al Înaltei Curți de Casație și Justiție,
prevăzut în anexa care face parte din prezentul ordin.

Președintele Înaltei Curți de Casație și Justiție,
prof. univ. dr. Nicolae Popa
ANEXĂ

REGULAMENT
privind organizarea și desfășurarea concursului pentru ocuparea funcției de manager economic
și a celorlalte posturi vacante de personal din cadrul Departamentului economico-financiar și administrativ
al Înaltei Curți de Casație și Justiție
CAPITOLUL I
Dispoziții generale
Art. 1. — Înalta Curte de Casație și Justiție are în
structura sa un departament economico-financiar și
administrativ, condus de un manager economic, numit pe
bază de concurs de președintele Înaltei Curți de Casație și
Justiție, în condițiile legii.
Art. 2. — Personalul din cadrul Departamentului
economico-financiar și administrativ este încadrat de
președintele Înaltei Curți de Casație și Justiție, pe bază de
concurs sau probă practică.
CAPITOLUL II
Concursul pentru ocuparea funcției de manager
economic și a celorlalte funcții publice vacante din cadrul
Departamentului economico-financiar și administrativ
Art. 3. — (1) Concursul pentru ocuparea funcțiilor
publice vacante din cadrul Departamentului economicofinanciar și administrativ se organizează de Înalta Curte de
Casație și Justiție, cu avizul Agenției Naționale a
Funcționarilor Publici.
(2) Data și condițiile de desfășurare a concursului se
publică, prin grija Înaltei Curți de Casație și Justiție, în
Monitorul Oficial al României, Partea a III-a, cu cel puțin
30 de zile înainte de data desfășurării concursului.
Condițiile de participare și condițiile de desfășurare a
concursului, bibliografia și alte date necesare desfășurării
acestuia se afișează la sediul Înaltei Curți de Casație și
Justiție și se publică pe pagina de Internet a acesteia.

(3) Comisia de concurs se constituie prin ordin al
președintelui Înaltei Curți de Casație și Justiție și este
formată din 5 membri, desemnați cu respectarea
următoarelor condiții:
a) cel puțin 3 membri sunt funcționari publici din cadrul
Înaltei Curți de Casație și Justiție, dintre care unul deține o
funcție publică echivalentă cu funcțiile publice pentru care
se organizează concursul;
b) un membru este reprezentant al Agenției Naționale a
Funcționarilor Publici, care deține o funcție publică
echivalentă cu cea pentru care se organizează concursul.
(4) Comisia de soluționare a contestațiilor este formată
din 5 membri, desemnați cu respectarea alin. (3).
(5) Secretariatul comisiei de concurs și secretariatul
comisiei de soluționare a contestațiilor se asigură de către
Compartimentul de resurse umane al Înaltei Curți de
Casație și Justiție.
Art. 4. — (1) La concursul pentru ocuparea funcției
vacante de manager economic se pot înscrie persoanele
care îndeplinesc următoarele condiții:
a) au cetățenia română și domiciliul în România;
b) au capacitate deplină de exercițiu;
c) sunt apte, din punct de vedere medical, pentru
exercitarea funcției;
d) au studii economice superioare;
e) au o vechime în specialitate de minimum 5 ani;
f) nu au fost condamnate pentru săvârșirea unei
infracțiuni contra umanității, contra statului sau contra
autorității, de serviciu sau în legătură cu serviciul, care
împiedică înfăptuirea justiției, de fals ori a unor fapte de
corupție sau a unei infracțiuni săvârșite cu intenție, care

6

MONITORUL OFICIAL AL ROMÂNIEI, PARTEA I, Nr. 915/7.X.2004

le-ar face incompatibile cu exercitarea funcției publice, cu
excepția situației în care a intervenit reabilitarea;
g) nu au fost destituite dintr-o funcție publică în ultimii
7 ani;
h) nu au desfășurat activitate de poliție politică, astfel
cum este definită aceasta prin lege.
(2) La concursul pentru ocuparea funcțiilor publice
vacante din cadrul Departamentului economico-financiar și
administrativ se pot înscrie persoanele care îndeplinesc
condițiile prevăzute de Legea nr. 188/1999 privind Statutul
funcționarilor publici, republicată.
Art. 5. — (1) Concursul constă în 3 etape, după cum
urmează:
a) selectarea dosarelor de înscriere;
b) proba scrisă;
c) interviul.
(2) Probele de concurs prevăzute la alin. (1) lit. b) și c)
se notează cu puncte de la 1 la 100.
Art. 6. — (1) În vederea participării la concurs, în
termen de 20 de zile de la data publicării anunțului,
candidații depun la secretariatul comisiei de concurs
dosarul de concurs, care va conține în mod obligatoriu:
a) copia actului de identitate;
b) formularul de înscriere;
c) copiile diplomelor de studii și ale altor acte care
atestă efectuarea unor specializări;
d) copia carnetului de muncă sau, după caz, o
adeverință care să ateste vechimea în muncă și, respectiv,
în specialitate;
e) curriculum vitae;
f) cazierul judiciar;
g) adeverința care să ateste starea de sănătate
corespunzătoare;
h) copia fișei de evaluare a perfomanțelor profesionale
individuale sau, după caz, recomandarea de la ultimul loc
de muncă;
i) declarația pe propria răspundere sau adeverința care
să ateste că nu au desfășurat activități de poliție politică.
(2) Copiile de pe actele prevăzute la alin. (1) se
prezintă însoțite de documentele originale, care se certifică
pentru conformitate cu originalul de către secretariatul
comisiei de concurs, sau în copii legalizate.
(3) Formularul de înscriere la concurs se pune la
dispoziție candidaților prin secretariatul comisiei de concurs
din cadrul Înaltei Curți de Casație și Justiție.
Art. 7. — (1) În termen de maximum 5 zile lucrătoare
de la data expirării termenului prevăzut la art. 6 alin. (1),
comisia de concurs are obligația de a selecta dosarele de
concurs pe baza îndeplinirii condițiilor de participare la
concurs.
(2) Rezultatele selectării dosarelor de înscriere la
concurs se afișează, cu mențiunea îadmis“ sau îrespins“,
la sediul Înaltei Curți de Casație și Justiție, în termenul
prevăzut la alin. (1).

(3) Pot susține probele prevăzute la art. 5 alin. (1)
lit. b) și c) candidații ale căror dosare de înscriere au fost
selectate de către comisia de concurs.
Art. 8. — (1) Proba scrisă constă în redactarea unei
lucrări sau în rezolvarea unor teste grilă.
(2) Subiectele pentru proba scrisă se stabilesc pe baza
bibliografiei de concurs, astfel încât să reflecte capacitatea
de analiză și sinteză a candidaților, în concordanță cu
nivelul și specificul funcțiilor publice pentru care se
organizează concursul. Pentru ocuparea aceleiași funcții
publice, subiectele vor fi identice în cadrul aceluiași
concurs.
(3) Seturile de subiecte se semnează de toți membrii
comisiei de concurs și se închid în plicuri sigilate purtând
ștampila Înaltei Curți de Casație și Justiție.
(4) Durata probei scrise se stabilește de comisia de
concurs în funcție de gradul de dificultate și complexitate al
subiectelor, dar nu poate depăși 3 ore.
Art. 9. — (1) Intrarea candidaților în sălile de concurs
se va face pe baza listelor întocmite pentru fiecare sală și
a actului de identitate.
(2) Candidații care nu se vor afla în sală în momentul
deschiderii plicului cu subiecte pierd dreptul de a mai
susține proba scrisă.
(3) Înainte de a se dicta subiectele, candidații înscriu
numele și prenumele pe colțul foii ce urmează a fi lipit,
după care se aplică ștampila instanței.
(4) Plicul cu subiectele de concurs va fi desfăcut de un
candidat care va semna și procesul-verbal încheiat în ziua
susținerii probei scrise.
(5) Pe toată durata desfășurării probei scrise, în sălile
de concurs au acces numai membrii comisiei de concurs și
ai comisiei de supraveghere.
(6) În vederea elaborării lucrării scrise, candidații vor
primi coli de hârtie având sigiliul instanței. Se va putea
folosi numai cerneală de culoare albastră sau pix cu pastă
de culoare albastră. La cerere, se pot pune la dispoziție în
mod suplimentar coli de hârtie, iar dacă este necesar,
cerneală sau pixuri.
(7) La expirarea timpului prevăzut pentru susținerea
probei scrise, candidații vor preda lucrarea, sub semnătură,
comisiei de supaveghere.
(8) Pe toată durata desfășurării probei scrise este
interzisă părăsirea sălii de concurs de către candidați. În
cazuri excepționale, părăsirea temporară a sălii de concurs
se va putea face numai cu însoțitor.
(9) Orice fraudă sau încercare de fraudă dovedită se
sancționează cu eliminarea din concurs. În aceste cazuri,
delegații care supraveghează lucrările sesizează de îndată
comisia de concurs, care întocmește un proces-verbal
despre constatările făcute și măsurile luate, iar lucrarea se
anulează cu mențiunea îfraudă“.
Art. 10. — (1) Interviul se susține, de regulă, în cel
mult 5 zile lucrătoare de la data susținerii probei scrise.

MONITORUL OFICIAL AL ROMÂNIEI, PARTEA I, Nr. 915/7.X.2004
Promovarea probei scrise este obligatorie pentru susținerea
interviului.
(2) Fiecare membru al comisiei de concurs poate
adresa întrebări candidatului.
Art. 11. — (1) Promovarea probelor prevăzute la art. 5
alin. (1) lit. b) și c) se face ca urmare a obținerii
punctajului minim de 50 de puncte pentru fiecare dintre
acestea. Punctajul final necesar pentru promovarea
concursului este de minimum 100 de puncte și se obține
prin cumularea punctajului obținut la fiecare dintre probele
prevăzute la art. 5 alin. (1) lit. b) și c).
(2) Sunt declarați admiși candidații care au promovat
cele două probe prevăzute la art. 5 alin. (1) lit. b) și c).
Art. 12. — (1) La finalizarea fiecărei probe a
concursului se întocmește câte un proces-verbal.
(2) La finalizarea concursului se întocmește un procesverbal care să conțină modul de desfășurare a concursului
și rezultatele obținute de candidați, semnat de membrii
comisiei de concurs.
Art. 13. — (1) După afișarea rezultatelor obținute la
proba scrisă, candidații nemulțumiți pot face contestație, în
termen de 48 de ore de la data afișării punctajelor pentru
proba scrisă, la sediul Înaltei Curți de Casație și Justiție,
sub sancțiunea decăderii din acest drept.
(2) Nu se admit contestații cu privire la notele obținute
la interviu.
Art. 14. — Comunicarea rezultatelor la contestațiile
depuse se face prin afișare la sediul Înaltei Curți de
Casație și Justiție, imediat după soluționarea contestațiilor.
Art. 15. — Candidații declarați admiși sunt numiți, în
condițiile legii, pe baza punctajului final obținut, în funcțiile
publice pentru care au candidat, prin ordin al președintelui
Înaltei Curți de Casație și Justiție.
CAPITOLUL III
Concursul pentru ocuparea posturilor vacante de
personal contractual din cadrul Departamentului
economico-financiar și administrativ
Art. 16. — Poate fi angajată cu contract individual de
muncă, în cadrul Departamentului economico-financiar și
administrativ al Înaltei Curți de Casație și Justiție, persoana
care îndeplinește următoarele condiții:
a) este cetățean român cu domiciliul în România și are
capacitate deplină de exercițiu;
b) are studii în conformitate cu cerințele postului;
c) nu are antecedente penale și se bucură de o bună
reputație;
d) este apt, din punct de vedere medical, pentru
exercitarea funcției;
e) a promovat concursul sau, după caz, proba practică,
organizat/organizată potrivit prezentului regulament.
Art. 17. — (1) Candidații vor prezenta, pentru înscrierea
la concurs sau la proba practică, următoarele acte:
a) copie de pe actul de identitate;

7

b) copie de pe actul doveditor al studiilor urmate;
c) certificat de cazier judiciar;
d) curriculum vitae;
e) copie de pe carnetul de muncă, dacă este cazul;
f) adeverință care să ateste starea de sănătate
corespunzătoare.
(2) Copiile de pe actele prevăzute la alin. (1) se
prezintă însoțite de documentele originale, care se certifică
pentru conformitate cu originalul de către secretariatul
comisiei de concurs, sau în copie legalizată.
(3) Candidații vor depune și o recomandare privind
profilul profesional și moral de la ultimul loc de muncă,
dacă este cazul.
Art. 18. — Concursul constă în susținerea unei probe
scrise de verificare a cunoștințelor teoretice, precum și a
unui interviu.
Art. 19. — (1) Data și locul susținerii concursului,
tematica, numărul posturilor vacante și termenul pentru
depunerea actelor de înscriere la concurs se aduc la
cunoștință celor interesați prin afișare la sediul Înaltei Curți
de Casație și Justiție și prin publicare pe pagina de
Internet a acesteia, cu cel puțin 30 de zile înainte de data
fixată.
(2) Cererile pentru înscrierea la concurs se adresează
președintelui Înaltei Curți de Casație și Justiție și se depun
la sediul instanței cu cel puțin 10 zile înainte de data
concursului.
Art. 20. — În funcție de specificul posturilor scoase la
concurs și de numărul candidaților, președintele Înaltei Curți
de Casație și Justiție stabilește comisia de concurs și
comisia de soluționare a contestațiilor.
Art. 21. — (1) Timpul destinat pentru elaborarea lucrării
scrise este de două ore din momentul comunicării
subiectelor.
(2) Prevederile art. 9 se aplică în mod corespunzător.
Art. 22. — (1) Corectarea lucrărilor scrise de verificare
a cunoștințelor teoretice se face pe baza unui barem
stabilit de membrii comisiei de concurs.
(2) Lucrarea scrisă va fi notată cu note de la 1 la 10,
de către fiecare membru al comisiei de concurs.
(3) Nota finală a lucrării scrise va fi media artimetică a
notelor acordate de către fiecare membru al comisiei de
concurs.
Art. 23. — Pentru a fi declarați admiși la proba scrisă
de verificare a cunoștințelor teoretice, candidații trebuie să
obțină cel puțin nota 5.
Art. 24. — (1) Candidații nemulțumiți de notele acordate
pot depune contestație în termen de 48 de ore de la data
afișării rezultatelor.
(2) Comunicarea rezultatelor la contestațiile depuse se
face prin afișare la sediul Înaltei Curți de Casație și
Justiție, imediat după soluționarea contestațiilor.
Art. 25. — Personalul care desfășoară activități
administrative, de gospodărire, de întreținere-reparații, de

8

MONITORUL OFICIAL AL ROMÂNIEI, PARTEA I, Nr. 915/7.X.2004

deservire și de serviciu este angajat pe bază de probă
practică și interviu.
Art. 26. — (1) În urma susținerii probei practice,
candidatul va fi declarat admis sau respins.
(2) Criteriile de evaluare a candidaților la proba practică
se stabilesc în funcție de natura posturilor vacante scoase
la concurs.
(3) Nu se admit contestații cu privire la rezultatele
obținute la proba practică.
Art. 27. — (1) Candidații declarați admiși la proba de
verificare a cunoștințelor teoretice sau la proba practică vor
susține un interviu.
(2) Interviul se notează cu note de la 1 la 10 de către
fiecare membru al comisiei de concurs.
(3) Nu se admit contestații cu privire la notele obținute
la interviu.
Art. 28. — Media generală (nota) de promovare a
concursului este de cel puțin 7.

Art. 29. — (1) Repartizarea candidaților admiși la
concurs se face în ordinea descrescătoare a mediilor
generale (notelor) obținute, în funcție de posturile vacante
existente.
(2) La medii (note) egale, comisia de concurs va stabili
candidatul declarat admis în raport cu nivelul studiilor de
bază sau suplimentare absolvite și, în subsidiar, în raport
cu vechimea în muncă.
CAPITOLUL IV
Dispoziții finale
Art. 30. — Lucrările scrise și procesele-verbale privind
rezultatele concursului se anexează la dosarele personale
ale candidaților declarați admiși.
Art. 31. — Dosarele, lucrările scrise și procesele-verbale
referitoare la ceilalți candidați, precum și alte lucrări privind
concursul se arhivează și se păstrează potrivit
nomenclatoarelor arhivistice.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 915/7.X.2004 conține 8 pagini.

Prețul de vânzare 9.500 lei

ISSN 1453—4495

