Anul 172 (XVI) — Nr. 1.146

PARTEA

I

LEGI, DECRETE, HOTĂRÂRI ȘI ALTE ACTE

Vineri, 3 decembrie 2004

SUMAR

Nr.

Pagina

HOTĂRÂRI ALE GUVERNULUI ROMÂNIEI
2.104. — Hotărâre pentru aprobarea Metodologiei privind
criteriile de dimensionare a numărului de funcții
din aparatul serviciilor publice comunitare de
evidență a persoanelor, constituirea patrimoniului
și managementul resurselor umane, financiare și
materiale.....................................................................

2–3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
994. — Ordin al ministrului sănătății privind aprobarea
Normelor de supraveghere și control al infecțiilor
nosocomiale în unitățile sanitare ............................

4

Nr.
1.354/743. — Ordin al ministrului finanțelor publice și al
ministrului de stat, ministrul economiei și
comerțului,
privind
aprobarea
Normelor
metodologice pentru aplicarea prevederilor
Ordonanței de urgență a Guvernului nr. 45/2001
privind producția de apă grea în perioada 2001—2006
la Regia Autonomă pentru Activități Nucleare și
acumularea acesteia de către Administrația
Națională a Rezervelor de Stat, cu modificările și
completările ulterioare .............................................

Pagina

4–16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.146/3.XII.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Metodologiei privind criteriile de dimensionare a numărului de funcții
din aparatul serviciilor publice comunitare de evidență a persoanelor, constituirea patrimoniului
și managementul resurselor umane, financiare și materiale
În temeiul art. 108 din Constituția României, republicată, și al art. 10 din Ordonanța Guvernului nr. 84/2001
privind înființarea, organizarea și funcționarea serviciilor publice comunitare de evidență a persoanelor, aprobată cu
modificări și completări prin Legea nr. 372/2002, cu modificările și completările ulterioare,
Guvernul României

adoptă prezenta hotărâre.

Articol unic. — Se aprobă Metodologia privind criteriile
de dimensionare a numărului de funcții din aparatul
serviciilor publice comunitare de evidență a persoanelor,

constituirea patrimoniului și managementul resurselor
umane, financiare și materiale, prevăzută în anexa care
face parte integrantă din prezenta hotărâre.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul administrației și internelor,
Toma Zaharia,
secretar de stat
Ministrul delegat pentru administrația publică,
Gheorghe Emacu
Ministrul muncii, solidarității sociale și familiei,
Dan Mircea Popescu
p. Ministrul finanțelor publice,
Maria Manolescu,
secretar de stat
București, 24 noiembrie 2004.
Nr. 2.104.
ANEXĂ

METODOLOGIA
privind criteriile de dimensionare a numărului de funcții din aparatul serviciilor publice comunitare de evidență
a persoanelor, constituirea patrimoniului și managementul resurselor umane, financiare și materiale
Art. 1. — (1) În subordinea fiecărui consiliu local al
comunelor, orașelor, municipiilor, precum și a consiliilor
locale ale sectoarelor municipiului București se organizează
câte un serviciu public comunitar local de evidență a
persoanelor.
(2) În subordinea fiecărui consiliu județean se
organizează câte un serviciu public comunitar județean de
evidență a persoanelor, iar în subordinea Consiliului
General al Municipiului București se organizează Serviciul
public comunitar de evidență a persoanelor al municipiului
București.
Art. 2. — Fiecare serviciu public comunitar județean de
evidență a persoanelor, precum și Serviciul public comunitar
de evidență a persoanelor al municipiului București pot
avea în structură servicii, birouri sau, după caz,
compartimente de stare civilă, de evidență a persoanelor,
de informatică, precum și alte compartimente necesare
îndeplinirii competențelor prevăzute de lege, stabilite prin
hotărâre a consiliului județean, respectiv a Consiliului
General al Municipiului București, cu respectarea
prevederilor art. XVI din titlul III al cărții a II-a din Legea
nr. 161/2003 privind unele măsuri pentru asigurarea
transparenței în exercitarea demnităților publice, a funcțiilor
publice și în mediul de afaceri, prevenirea și sancționarea
corupției, cu modificările și completările ulterioare.
Art. 3. — Statul de funcții, numărul de posturi și
regulamentul de funcționare ale fiecărui serviciu public

comunitar județean de evidență a persoanelor, precum și
ale Serviciului public comunitar de evidență a persoanelor
al municipiului București se stabilesc prin hotărâre a
consiliului județean, respectiv a Consiliului General al
Municipiului București, cu avizul Inspectoratului Național
pentru Evidența Persoanelor.
Art. 4. — (1) Structura organizatorică, statul de funcții,
numărul de posturi și regulamentul de organizare și
funcționare ale serviciilor publice comunitare locale de
evidență a persoanelor se stabilesc prin hotărâre a
consiliilor locale, cu avizul Inspectoratului Național pentru
Evidența Persoanelor.
(2) Numărul de posturi aferent fiecărui serviciu public
comunitar local de evidență a persoanelor se stabilește în
condițiile alin. (1), în funcție de numărul populației din
unitatea administrativ-teritorială deservită, după cum
urmează:
a) cel puțin 35 de posturi pentru o populație de peste
300.000 de locuitori;
b) cel puțin 30 de posturi pentru o populație între
250.001 și 300.000 de locuitori;
c) cel puțin 25 de posturi pentru o populație între
200.001 și 250.000 de locuitori;
d) cel puțin 20 de posturi pentru o populație între
100.001 și 200.000 de locuitori;
e) cel puțin 15 posturi pentru o populație între 50.001 și
100.000 de locuitori.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.146/3.XII.2004
(3) Dacă numărul populației din unitatea administrativteritorială respectivă este mai mic de 50.000 de locuitori,
numărul posturilor serviciilor publice comunitare locale de
evidență a persoanelor se stabilește după criteriul îun post
la 10.000 de locuitori“, dar nu mai puțin de 3 posturi
pentru fiecare serviciu public comunitar local de evidență a
persoanelor.
(4) La nivelul serviciilor publice comunitare locale de
evidență a persoanelor ale sectoarelor municipiului
București, dimensionarea numărului de posturi se va face
după criteriul îun post la 6.000 de locuitori“, la care se
adaugă posturile necesare pentru constituirea compartimentelor
de informatică.
Art. 5. — (1) Posturile necesare funcționării serviciilor
publice comunitare județene de evidență a persoanelor se
asigură din posturile aprobate potrivit statelor de funcții ale
birourilor de evidență a populației din cadrul serviciilor
județene de evidență informatizată a persoanelor și din
cele aflate în cadrul compartimentelor de stare civilă din
aparatul propriu al consiliilor județene.
(2) Posturile necesare funcționării serviciilor publice
comunitare locale de evidență a persoanelor se asigură din
posturile aprobate potrivit statelor de funcții ale birourilor
sau formațiunilor locale de evidență informatizată a
persoanelor și din cele aflate în cadrul oficiilor de stare
civilă ale consiliilor locale.
(3) Posturile necesare funcționării Serviciului public
comunitar de evidență a persoanelor al municipiului
București se asigură din posturile aprobate potrivit statelor
de funcții ale Sectorului de evidență a populației din cadrul
Serviciului Independent de Evidență Informatizată a
Persoanelor al Municipiului București și din cele aflate în
compartimentul de stare civilă din aparatul propriu al
Consiliului General al Municipiului București.
(4) Numărul posturilor prevăzute la alin. (1)—(3),
precum și al celor necesare funcționării serviciilor publice
comunitare înființate în condițiile legii, în unitățile
administrativ-teritoriale în care nu au funcționat formațiuni
teritoriale de evidență a persoanelor, poate fi suplimentat
sau, după caz, stabilit prin hotărâre a consiliilor locale,
județene ori a Consiliului General al Municipiului București,
cu aplicarea corespunzătoare a prevederilor art. 4 alin. (2).
Art. 6. — Personalul serviciilor publice comunitare de
evidență a persoanelor este format din polițiști detașați în
condițiile legii, funcționari publici și personal contractual.
Art. 7. — (1) Polițiștii detașați în condițiile legii la
serviciile publice comunitare de evidență a persoanelor se
numesc pe funcții similare celor avute la structurile
teritoriale de evidență informatizată a persoanelor, în
măsura în care există asemenea funcții în statele de
organizare ale acestor servicii.
(2) Drepturile cuvenite polițiștilor prevăzuți la alin. (1) se
asigură din bugetele locale ale unităților administrativteritoriale în subordinea cărora sunt organizate serviciile
publice comunitare de evidență a persoanelor la care au
fost detașați, precum și din bugetul Ministerului
Administrației și Internelor, în condițiile legii.
Art. 8. — (1) Personalul serviciilor publice comunitare
de evidență a persoanelor, încadrat pe posturile prevăzute
la art. 5 alin. (1)—(3), beneficiază de stabilitate în funcție,
iar în cazul personalului contractual și al funcționarilor
publici, aceștia își păstrează toate drepturile dobândite
anterior.
(2) Gestionarea activității de resurse umane pentru
polițiștii detașați la serviciile publice comunitare de evidență
a persoanelor se face de către structura de specialitate din
Inspectoratul Național pentru Evidența Persoanelor.
Art. 9. — (1) Numirea și eliberarea din funcție a șefilor
serviciilor publice comunitare județene de evidență a
persoanelor și al Serviciului public comunitar de evidență a
persoanelor al municipiului București se fac de către

3

consiliile județene, respectiv Consiliul General al
Municipiului București, cu avizul Inspectoratului Național
pentru Evidența Persoanelor, în condițiile legii.
(2) Numirea și eliberarea din funcție a șefilor serviciilor
publice comunitare locale de evidență a persoanelor se fac
de către consiliile locale, cu avizul Inspectoratului Național
pentru Evidența Persoanelor, în condițiile legii.
Art. 10. — (1) Funcțiile vacante din cadrul serviciilor
publice comunitare de evidență a persoanelor se ocupă în
condițiile legii.
(2) Criteriile privind selecționarea personalului și
organizarea concursurilor sau a examenelor pentru
ocuparea funcțiilor prevăzute în statele de funcții ale
serviciilor publice comunitare de evidență a persoanelor se
stabilesc în mod unitar la nivelul întregii țări, în condițiile
legii, după cum urmează:
a) de către Inspectoratul Național pentru Evidența
Persoanelor, în cazul polițiștilor și personalului contractual;
b) de către Inspectoratul Național pentru Evidența
Persoanelor, împreună cu Agenția Națională a Funcționarilor
Publici, în cazul funcționarilor publici.
Art. 11. — (1) Preluarea de către consiliile locale,
județene, respectiv de către Consiliul General al
Municipiului București, de la Ministerul Administrației și
Internelor a activității structurilor teritoriale ale Direcției de
evidență a populației, respectiv a personalului și fondurilor
financiare pentru asigurarea cheltuielilor curente și de
capital aferente acestei activități, prevăzute pentru anul
2005, inclusiv a cheltuielilor de personal pentru polițiștii
detașați la serviciile publice comunitare locale, județene,
respectiv la Serviciul public comunitar de evidență a
persoanelor al municipiului București, se face prin protocol
încheiat între părțile implicate, până la data de
31 decembrie 2004.
(2) Bunurile mobile și imobile care au fost destinate
activităților de evidență a persoanelor și transmise, în
condițiile legii, din proprietatea publică sau privată a statului
și din administrarea Ministerului Administrației și Internelor
în proprietatea publică a unităților administrativ-teritoriale și
în administrarea consiliilor locale se exploatează numai de
către serviciile publice comunitare pentru evidența
persoanelor, potrivit destinației lor.
(3) Necesarul minim de dotări cu materiale și alte
bunuri destinate desfășurării activității serviciilor publice
comunitare de evidență a persoanelor se stabilește în mod
unitar la nivelul țării, prin normative elaborate de
Inspectoratul Național pentru Evidența Persoanelor.
(4) Schimbarea destinației bunurilor prevăzute la
alin. (2) de către consiliile locale se poate face, cu avizul
Inspectoratului Național pentru Evidența Persoanelor, numai
dacă se asigură în continuare condițiile necesare bunei
funcționări a serviciilor publice comunitare de evidență a
persoanelor, cu îndeplinirea normativelor privind necesarul
minim de dotări prevăzut la alin. (3).
(5) Dotarea serviciilor publice comunitare de evidență a
persoanelor, constituite în condițiile legii, se stabilește de
consiliile locale, cu avizul Inspectoratului Național pentru
Evidența Persoanelor referitor la îndeplinirea normativelor
privind necesarul minim de dotări prevăzut la alin. (3).
Art. 12. — Activitatea de management financiar al
serviciilor publice comunitare de evidență a persoanelor se
desfășoară prin structurile specializate ale consiliilor
unităților
administrativ-teritoriale, sub coordonarea
Inspectoratului Național pentru Evidența Persoanelor, care
stabilește în mod unitar la nivelul țării normativele de
cheltuieli minime necesare pentru întreținerea dotărilor
acestor servicii.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.146/3.XII.2004

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind aprobarea Normelor de supraveghere și control al infecțiilor nosocomiale
în unitățile sanitare
Având în vedere prevederile Legii nr. 100/1998 privind asistența de sănătate publică, cu modificările și
completările ulterioare,
văzând Referatul Direcției generale sănătate publică și inspecția sanitară de stat nr. O.B. 9.009/2004,
în temeiul dispozițiilor Hotărârii Guvernului nr. 743/2003 privind organizarea și funcționarea Ministerului Sănătății,
cu modificările și completările ulterioare,
ministrul sănătății emite următorul ordin:
Art. 1. — Se aprobă Normele de supraveghere și
control al infecțiilor nosocomiale în unitățile sanitare,
prevăzute în anexele nr. I—V*) care fac parte integrantă
din prezentul ordin.
Art. 2. — La data intrării în vigoare a prezentelor norme
se abrogă Ordinul ministrului sănătății nr. 984/1994 privind

Normele de organizare a supravegherii, prevenirea
și controlul infecțiilor nosocomiale.
Art. 3. — Prezentul ordin va fi publicat în Monitorul
Oficial al României, Partea I.

Ministrul sănătății,
Ovidiu Brînzan
București, 10 august 2004.
Nr. 994.
*) Anexele nr. I—V se publică ulterior în Monitorul Oficial al României, Partea I, nr. 1.146 bis în afara abonamentului și se pot achiziționa
de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

MINISTERUL FINANȚELOR PUBLICE
Nr. 1.354 din 13 septembrie 2004

MINISTERUL ECONOMIEI ȘI COMERȚULUI
Nr. 743 din 4 noiembrie 2004

ORDIN
privind aprobarea Normelor metodologice pentru aplicarea prevederilor Ordonanței de urgență
a Guvernului nr. 45/2001 privind producția de apă grea în perioada 2001—2006
la Regia Autonomă pentru Activități Nucleare și acumularea acesteia de către Administrația
Națională a Rezervelor de Stat, cu modificările și completările ulterioare
În temeiul prevederilor art. 10 alin. (6) din Hotărârea Guvernului nr. 1.574/2003 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările și completările ulterioare, și,
respectiv, ale art. 5 alin. (6) din Hotărârea Guvernului nr. 738/2003 privind organizarea și funcționarea Ministerului
Economiei și Comerțului, cu modificările și completările ulterioare, și având în vedere dispozițiile art. 5 din Ordonanța de
urgență a Guvernului nr. 45/2001 privind producția de apă grea în perioada 2001—2006 la Regia Autonomă pentru
Activități Nucleare și acumularea acesteia de către Administrația Națională a Rezervelor de Stat, cu modificările și
completările ulterioare,
ministrul finanțelor publice și ministrul de stat, ministrul economiei și comerțului, emit următorul ordin:
Art. 1. — Se aprobă Normele metodologice pentru
aplicarea prevederilor Ordonanței de urgență a Guvernului
nr. 45/2001 privind producția de apă grea în perioada
2001—2006 la Regia Autonomă pentru Activități Nucleare și
acumularea acesteia de către Administrația Națională a

Rezervelor de Stat, cu modificările și completările ulterioare,
cuprinse în anexa care face parte integrantă din prezentul
ordin.
Art. 2. — Prezentul ordin se publică în Monitorul Oficial
al României, Partea I.

Ministrul finanțelor publice,
Mihai Nicolae Tănăsescu

p. Ministrul de stat, ministrul economiei și comerțului,
Andrei Grigorescu,
secretar de stat

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.146/3.XII.2004

5
ANEXĂ

NORME METODOLOGICE
pentru aplicarea prevederilor Ordonanței de urgență a Guvernului nr. 45/2001 privind producția de apă grea
în perioada 2001—2006 la Regia Autonomă pentru Activități Nucleare și acumularea acesteia
de către Administrația Națională a Rezervelor de Stat, cu modificările și completările ulterioare
CAPITOLUL 1
Dispoziții generale
Art. 1. — (1) Regia Autonomă pentru Activități Nucleare,
denumită în continuare regie, va produce și va livra, în
perioada 2004—2006, o cantitate de 400 tone de apă
grea, care se acumulează de către Administrația Națională
a Rezervelor de Stat, ca stoc de rezervă de stat, în
vederea punerii în funcțiune a Unității nr. 2 de la Centrala
Nuclearoelectrică Cernavodă și pentru completarea
necesarului tehnologic pe durata de viață a unităților 1 și 2
de la Centrala Nuclearoelectrică Cernavodă.
(2) Acumularea de apă grea pe perioada 2004—2006
de către Administrația Națională a Rezervelor de Stat se
face prin compensare cu obligațiile de plată datorate de
regie către bugetul de stat și către furnizorii de materii
prime și materiale, prestatorii de servicii și executanții de
lucrări ai regiei, denumiți în continuare furnizori, precum și
cu obligațiile de plată ale acestor furnizori față de bugetul
de stat.
(3) Dacă furnizorii nu înregistrează obligații de plată
către bugetul de stat, dar au obligații de plată rezultate din
relații contractuale cu anumiți agenți economici, se
compensează obligațiile de plată datorate bugetului de stat
de către agenții economici respectivi.
(4) Obligațiile de plată către bugetul de stat ale
furnizorilor se vor compensa până la concurența valorii
integrale a facturilor furnizorilor, acceptate la plată de către
regie, iar obligațiile de plată către bugetul de stat ale
agenților economici prevăzuți la alin. (3) se vor compensa
la nivelul obligațiilor acestora față de bugetul de stat, fără
a depăși valoarea integrală a facturilor agenților economici
acceptate la plată de către furnizori.
(5) Procedura de compensare prevăzută de prezentele
norme metodologice nu cuprinde obligațiile bugetare
înregistrate de regie, de furnizori și agenții economici
prevăzuți la alin. (3), datorate bugetului asigurărilor sociale
de stat, bugetului Fondului național unic de asigurări
sociale de sănătate și bugetului asigurărilor pentru șomaj.
Art. 2. — Taxa pe valoarea adăugată deductibilă din
facturile fiscale ale Regiei Autonome pentru Activități
Nucleare va fi înregistrată în evidențele Administrației
Naționale a Rezervelor de Stat ca neexigibilă, până la
scoaterea din rezerva de stat a cantităților de apă grea
acumulate în condițiile legii.
Art. 3. — Răspunderea pentru producerea și acumularea
cantității de apă grea în limita valorică aprobată revine:
a) regiei, pentru producerea și livrarea cantității de apă
grea cu încadrarea în limitele valorice anuale aprobate și
pentru realitatea sumelor cuprinse în facturile emise;
b) Ministerului Economiei și Comerțului, pentru
confirmarea încadrării în limitele valorice anuale aprobate a
sumelor cuprinse în facturile emise de regie, de furnizorii
regiei și de agenții economici;
c) Administrației Naționale a Rezervelor de Stat, pentru
încheierea contractelor de vânzare-cumpărare cu regia,
recepționarea cantității de apă grea și încadrarea în limitele
valorice anuale aprobate.
Art. 4. — (1) Compensarea se face în anul 2004 până
la data de 24 decembrie, la nivelul obligațiilor datorate
bugetului de stat atât de regie, cât și de furnizori și de

agenții economici prevăzuți la art. 1 alin. (3), după caz, în
limita plafonului maxim aprobat pentru anul 2004 prin
hotărâre a Guvernului.
(2) Pentru anii 2005 și 2006 plafonul valoric maxim în
limita căruia se va face compensarea va fi aprobat pentru
fiecare an prin hotărâre a Guvernului.
CAPITOLUL 2
Compensarea obligațiilor de plată datorate
bugetului de stat
Art. 5. — (1) Pentru compensarea obligațiilor de plată
proprii datorate bugetului de stat de regie, aceasta va
întocmi procesul-verbal de compensare conform modelului
prevăzut în anexa nr. 1 la prezentele norme metodologice,
în 5 exemplare, completând la pct. 1.1 contravaloarea apei
grele produse care urmează să fie livrată.
(2) Cele 5 exemplare ale procesului-verbal vor fi
înaintate Direcției Generale a Finanțelor Publice a Județului
Mehedinți pentru înscrierea la pct. 2.1 a obligațiilor de plată
proprii datorate de regie bugetului de stat.
(3) După efectuarea operațiunii prevăzute la alin. (2),
regia va înscrie la pct. 3.1 din procesul-verbal
contravaloarea facturilor emise pentru cantitatea de apă
grea livrată, care nu poate să fie mai mare decât obligațiile
de plată datorate bugetului de stat, înscrise în procesulverbal la pct. 2.1.
(4) Procesul-verbal întocmit în 5 exemplare va fi
transmis de către regie Ministerului Economiei și Comerțului
și Administrației Naționale a Rezervelor de Stat, care vor
confirma, pe propria răspundere, încadrarea sumelor
înscrise de regie la pct. 1.1 și 3.1 din procesul-verbal, atât
în limita valorică a plafonului maxim aprobat pentru fiecare
an, cât și în limita obligațiilor de plată datorate bugetului
de stat de către regie, menționate la pct. 2.1 din procesulverbal.
(5) Cele 5 exemplare ale procesului-verbal confirmat
potrivit alin. (4) sunt transmise de regie Direcției Generale
a Finanțelor Publice a Județului Mehedinți pentru aprobarea
compensării obligațiilor datorate bugetului de stat de către
aceasta.
(6) După aprobarea procesului-verbal de compensare,
Direcția Generală a Finanțelor Publice a Județului Mehedinți
reține două exemplare, unul pentru operarea în evidența pe
plătitori a stingerii obligațiilor de plată datorate bugetului de
stat de către regie și unul pentru preluarea și prelucrarea
datelor în cadrul Serviciului buget, iar celelalte exemplare
se transmit:
a) regiei, pentru operarea în evidența contabilă a
stingerii obligațiilor de plată către bugetul de stat;
b) Ministerului Economiei și Comerțului, pentru
evidențierea încadrării în limita plafonului maxim aprobat
pentru acumularea de apă grea prin compensare;
c) Administrației Naționale a Rezervelor de Stat, pentru
operare în evidența contabilă.
Art. 6. — (1) Pentru compensarea obligațiilor de plată
datorate bugetului de stat de către sucursalele sale, regia
va întocmi procesul-verbal de compensare conform
modelului prezentat în anexa nr. 1, în 7 exemplare,
completând la pct. 1.1 contravaloarea apei grele produse
care urmează să fie livrată.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.146/3.XII.2004

(2) Cele 7 exemplare ale procesului-verbal vor fi
transmise de regie organului fiscal în evidența căruia se
află înregistrată sucursala regiei care are obligații de plată
față de bugetul de stat neachitate, provenite din impozitul
pe veniturile din salarii, pentru înscrierea acestora la
pct. 7.1.
(3) După efectuarea procedurii prevăzute la alin. (2),
regia transmite cele 7 exemplare ale procesului-verbal
Direcției Generale a Finanțelor Publice a Județului
Mehedinți pentru înscrierea la pct. 2.1 a obligațiilor de
plată proprii datorate de regie la bugetul de stat.
(4) După efectuarea operațiunii prevăzute la alin. (3),
regia va înscrie la pct. 3.1 din procesul-verbal
contravaloarea facturilor emise pentru cantitatea de apă
grea livrată, care nu poate să fie mai mare decât obligațiile
de plată datorate bugetului de stat, înscrise în procesulverbal la pct. 2.1 și 7.1.
(5) Prevederile art. 5 alin. (4) se aplică în mod
corespunzător.
(6) Regia transmite exemplarele procesului-verbal
confirmat organului fiscal teritorial în evidența căruia se află
înregistrată sucursala regiei, pentru aprobarea compensării
prevăzute la pct. 7.2 din procesul-verbal. Organul fiscal
reține un exemplar pentru operarea în evidența pe plătitori
a stingerii obligațiilor de plată către bugetul de stat ale
sucursalei și un exemplar îl transmite sucursalei pentru
operarea în evidența contabilă a stingerii obligațiilor către
bugetul de stat, iar pe celelalte 5 exemplare le transmite
Direcției Generale a Finanțelor Publice a Județului
Mehedinți pentru aprobarea compensării obligațiilor datorate
bugetului de stat de către regie, prevăzută la pct. 6.1 din
procesul-verbal.
(7) Prevederile art. 5 alin. (6) se aplică în mod
corespunzător.
Art. 7. — (1) Pentru compensarea obligațiilor de plată
datorate bugetului de stat de către furnizorii cu
personalitate juridică ai regiei, aceasta întocmește procesulverbal de compensare conform modelului prevăzut în anexa
nr. 2 la prezentele norme metodologice, în 6 exemplare.
(2) Regia înscrie la pct. 1.1 din procesul-verbal
contravaloarea apei grele ce urmează să fie livrată și la
pct. 1.2 din procesul-verbal menționează obligațiile de plată
datorate furnizorului și transmite toate exemplarele
procesului-verbal acestui furnizor pentru confirmarea
obligațiilor de plată. După confirmarea obligațiilor de plată
față de el, furnizorul transmite exemplarele procesuluiverbal organului fiscal teritorial în evidența căruia este
înregistrat.
(3) Organul fiscal prevăzut la alin. (2) va înscrie la
pct. 4.1 din procesul-verbal obligațiile de plată datorate
bugetului de stat de către furnizor și transmite regiei toate
exemplarele.
(4) Regia va înscrie la pct. 5.1 din procesul-verbal
contravaloarea facturilor emise pentru cantitatea de apă
grea livrată, după care transmite toate exemplarele
procesului-verbal Ministerului Economiei și Comerțului și
Administrației Naționale a Rezervelor de Stat, pentru a fi
confirmate.
(5) Procesul-verbal de compensare se transmite apoi,
prin grija regiei, organului fiscal teritorial în evidența căruia
se află înregistrat furnizorul, pentru aprobarea compensării
prevăzute la pct. 8.1 în același cuantum cu cel al valorii
menționate la pct. 1.2 din procesul-verbal.
(6) După aprobarea compensării, organul fiscal teritorial
în evidența căruia se află înregistrat furnizorul va reține un
exemplar din procesul-verbal pentru operarea în evidența

pe plătitori a stingerii obligațiilor de plată bugetare datorate
de furnizor, iar pe celelalte 5 exemplare le transmite:
a) regiei;
b) Ministerului Economiei și Comerțului;
c) Administrației Naționale a Rezervelor de Stat;
d) furnizorului, pentru înregistrarea în evidența contabilă
a operațiunii de compensare;
e) Direcției Generale a Finanțelor Publice a Județului
Mehedinți, pentru preluarea și prelucrarea datelor în cadrul
Serviciului buget.
Art. 8. — (1) În cazul în care furnizorul este o
sucursală sau un sediu secundar fără personalitate juridică,
regia întocmește procesul-verbal conform modelului
prezentat în anexa nr. 2, în 8 exemplare, și înscrie la
pct. 1.1 din acesta contravaloarea apei grele care urmează
să fie livrată, iar la pct. 1.2, obligațiile de plată datorate
furnizorului și apoi transmite toate exemplarele procesuluiverbal acestuia, pentru confirmarea obligațiilor de plată.
(2) După confirmarea obligațiilor de plată, furnizorul
transmite cele 8 exemplare ale procesului-verbal la organul
fiscal teritorial în evidența căruia acesta se află înregistrat,
pentru înscrierea la pct. 4.1 a obligațiilor de plată față de
bugetul de stat.
(3) În cazul în care suma datorată furnizorului de către
regie este mai mare decât obligațiile de plată față de
bugetul de stat ale furnizorului, diferența înscrisă la pct. 9
din procesul-verbal va fi utilizată pentru stingerea obligațiilor
de plată datorate bugetului de stat de persoana juridică în
componența căreia se află furnizorul. În acest caz organul
fiscal prevăzut la alin. (2) va transmite exemplarele
procesului-verbal organului fiscal teritorial în evidența căruia
se află persoana juridică în a cărei componență este
furnizorul, pentru înscrierea la pct. 10.1 a obligațiilor
datorate bugetului de stat de către persoana juridică.
(4) În continuare se aplică în mod corespunzător
prevederile art. 6 alin. (4)—(7).
Art. 9. — (1) Pentru compensarea obligațiilor de plată
față de bugetul de stat ale agenților economici față de
care furnizorii regiei au datorii rezultate din relații
contractuale, regia va întocmi procesul-verbal de
compensare conform modelului prezentat în anexa nr. 2, în
7 exemplare.
(2) Compensarea prevăzută la alin. (1) se efectuează în
limita sumelor datorate de regie furnizorilor și a sumelor
datorate de către furnizori agenților economici.
(3) Prevederile art. 7 alin. (2)—(6) se aplică în mod
corespunzător.
(4) Atunci când în procedura de compensare a
obligațiilor datorate bugetului de stat de către agenții
economici vor intra și obligații cu reținere la sursă, data
limită de prezentare de către aceștia a procesului-verbal de
compensare organelor fiscale teritoriale va fi data scadenței
de plată a acestor obligații. Prezentarea procesului-verbal
de compensare organelor fiscale respective trebuie să fie
precedată sau însoțită de depunerea declarațiilor fiscale
lunare, din care să rezulte cuantumul acestor obligații
datorat bugetului de stat.
Art. 10. — În cazul în care agentul economic este o
sucursală sau un sediu secundar fără personalitate juridică,
regia întocmește procesul-verbal conform modelului
prezentat în anexa nr. 2, în 9 exemplare, aplicând în mod
corespunzător prevederile art. 8 alin. (1)—(4).

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.146/3.XII.2004
CAPITOLUL 3
Reflectarea în contabilitate a operațiunilor de compensare
Art. 11. — (1) În contabilitatea Administrației Naționale a
Rezervelor de Stat operațiunile de compensare a obligațiilor
de plată datorate regiei, conform prevederilor Ordonanței
de urgență a Guvernului nr. 45/2001 privind producția de
apă grea în perioada 2001—2006 la Regia Autonomă
pentru Activități Nucleare și acumularea acesteia de către
Administrația Națională a Rezervelor de Stat, cu
modificările și completările ulterioare, se reflectă în creditul
contului 701 îFinanțarea în baza unor acte normative
speciale“, analitic 701.10 îFinanțarea în baza Ordonanței
de urgență a Guvernului nr. 45/2001 privind producția de
apă grea în perioada 2001—2006 la Regia Autonomă
pentru Activități Nucleare și acumularea acesteia de către
Administrația Națională a Rezervelor de Stat, cu
modificările și completările ulterioare“.
(2) În creditul acestui cont se înregistrează sumele
datorate și neachitate regiei, care intră în acțiunea de
stingere a unor obligații bugetare, potrivit Ordonanței de
urgență a Guvernului nr. 45/2001, cu modificările și
completările ulterioare.
(3) Pe baza procesului-verbal de compensare a
obligațiilor de plată datorate regiei, potrivit prevederilor
Ordonanței de urgență a Guvernului nr. 45/2001, cu
modificările și completările ulterioare, aprobat de organele
în drept, primit de la organul fiscal teritorial, se efectuează
înregistrarea:
234 îFurnizori“ —
analitic: Regia
Autonomă pentru
Activități Nucleare

=

701 îFinanțarea în baza
unor acte normative speciale“ —
analitic:
701.10 îFinanțarea în baza
Ordonanței de urgență
a Guvernului nr. 45/2001 privind
producția de apă grea în
perioada 2001—2006 la Regia
Autonomă pentru Activități
Nucleare și acumularea acesteia
de către Administrația Națională
a Rezervelor de Stat, cu
modificările și completările
ulterioare“

cu sumele compensate prevăzute la pct. 6.1 și 7.2 din
procesul-verbal prevăzut în anexa nr. 1, respectiv la
pct. 8.1 și 10.2 din procesul-verbal prevăzut în anexa
nr. 2, după caz.
(4) Administrația Națională a Rezervelor de Stat
întocmește Contul de execuție privind cheltuielile bugetare
efectuate prin compensare, conform modelului prevăzut în
anexa nr. 3 la prezentele norme metodologice, pe baza
sumelor evidențiate în cadrul contului 701 îFinanțarea în
baza unor acte normative speciale“ — analitic: 701.10
îFinanțarea în baza Ordonanței de urgență a Guvernului
nr. 45/2001 privind producția de apă grea în perioada
2001—2006 la Regia Autonomă pentru Activități Nucleare
și acumularea acesteia de către Administrația Națională a
Rezervelor de Stat, cu modificările și completările
ulterioare“.
(5) Contul de execuție respectiv se prezintă ca anexă
distinctă la situațiile financiare trimestriale și anuale pentru
instituțiile publice.
(6) Sumele compensate nu se cuprind în îContul de
execuție al bugetului instituției publice“ — anexa nr. 10 și
îDetalierea cheltuielilor“ — anexa nr. 14 la situațiile
financiare pentru instituțiile publice.

7

Art. 12. — Înregistrarea în contabilitatea regiei, a
furnizorilor și a agenților economici a operațiunilor de
compensare prevăzute de prezentele norme metodologice
se efectuează în conformitate cu reglementările contabile
aplicabile.
CAPITOLUL 4
Dispoziții finale
Art. 13. — (1) Procedura de compensare a obligațiilor
de plată datorate bugetului de stat, cuprinsă în prezentele
norme metodologice, are aplicabilitate începând cu data
intrării în vigoare a Ordonanței de urgență a Guvernului
nr. 45/2001, cu modificările și completările ulterioare, și
până la sfârșitul anului 2006, conform prevederilor acestei
ordonanțe de urgență.
(2) Aprobarea compensării obligațiilor de plată bugetare
se încheie până la data de 24 decembrie a fiecărui an
cuprins în perioada prevăzută de Ordonanța de urgență a
Guvernului nr. 45/2001, cu modificările și completările
ulterioare.
(3) În operațiunea de compensare intră numai livrările
de apă grea, livrările de materii prime și materiale,
prestările de servicii și executările de lucrări către regie și
de către agenții economici furnizorilor, facturate înainte de
data de 24 decembrie a fiecărui an cuprins în perioada
prevăzută de ordonanța de urgență sus-menționată, pentru
încadrarea în prevederile alin. (2).
Art. 14. — Sumele de plată datorate agenților economici
de către furnizorii regiei sunt confirmate de agenții
economici respectivi pe propria răspundere, sub pedeapsa
prevăzută de Codul penal pentru fals în declarații, fiind
verificate totodată și de regie pe baza facturilor din care
rezultă obligațiile de plată ale furnizorilor față de agenții
economici.
Art. 15. — (1) Procesul-verbal de compensare a
obligațiilor de plată reprezintă documentul justificativ de
înregistrare a operațiunilor de compensare în evidența
analitică pe plătitori — persoane juridice, precum și în
evidența contabilă a regiei, furnizorilor și a agenților
economici implicați în procedura de compensare cuprinsă
în prezentele norme metodologice.
(2) Data compensării obligațiilor de plată datorate
bugetului de stat de către regie, furnizori și agenți
economici este data la care conducătorul organului fiscal
competent a aprobat operațiunea de compensare
menționată la pct. 6.1 și 7.2 din procesul-verbal de
compensare întocmit conform modelului prezentat în anexa
nr. 1, precum și la pct. 8.1 și 10.2 din procesul-verbal de
compensare întocmit conform modelului prezentat în anexa
nr. 2, după caz.
Art. 16. — Direcția Generală a Finanțelor Publice a
Județului Mehedinți, prin Serviciul buget, va prelua și va
prelucra datele din procesele-verbale de compensare a
obligațiilor de plată datorate către bugetul de stat de regie,
precum și de furnizorii regiei sau de agenții economici,
după caz, și va transmite informațiile respective Ministerului
Finanțelor Publice — Direcția generală a tehnologiei
informației, cel mai târziu până la data de 10 ianuarie a
anului următor efectuării compensării, în conformitate cu
instrucțiunile transmise de această direcție.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.146/3.XII.2004
ANEXA Nr. 1*)
la normele metodologice

(model)

*) Anexa nr. 1 este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.146/3.XII.2004

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 1.146/3.XII.2004

PDF compression, OCR, web-optimization with CVISION's PdfCompressor

11

MONITORUL OFICIAL AL ROMÂNIEI, PARTEA I, Nr. 1.146/3.XII.2004
ANEXA Nr. 2**)
la normele metodologice

(model)

**) Anexa nr. 2 este reprodusă în facsimil.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 1.146/3.XII.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.146/3.XII.2004

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 1.146/3.XII.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.146/3.XII.2004

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 1.146/3.XII.2004
ANEXA Nr. 31)
la normele metodologice

(model)

1) Anexa nr. 3 este reprodusă în facsimil.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.146/3.XII.2004 conține 16 pagini.

Prețul de vânzare 18.500 lei

ISSN 1453—4495

PDF compression, OCR, web-optimization with CVISION's PdfCompressor

