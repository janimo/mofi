Anul 172 (XVI) — Nr. 1.135

PARTEA

I

Miercuri, 1 decembrie 2004

LEGI, DECRETE, HOTĂRÂRI ȘI ALTE ACTE

SUMAR

Nr.

527.

985.

531.

989.

Pagina
LEGI ȘI DECRETE
— Lege pentru aprobarea Ordonanței de urgență
a Guvernului nr. 73/2004 privind instituirea
subvențiilor individuale de sprijin pentru cazare
pentru studenții care locuiesc în alte spații decât
căminele instituțiilor de învățământ superior de stat
— Decret privind promulgarea Legii pentru
aprobarea Ordonanței de urgență a Guvernului
nr. 73/2004 privind instituirea subvențiilor
individuale de sprijin pentru cazare pentru studenții
care locuiesc în alte spații decât căminele
instituțiilor de învățământ superior de stat ............
´
— Lege privind aprobarea Ordonanței de urgență
a Guvernului nr. 76/2004 pentru ratificarea
Protocolului adițional la Scrisoarea de înțelegere
privind controlul drogurilor și aplicarea legii,
semnată la București la 3 iulie 2001 între
Guvernul României și Guvernul Statelor Unite ale
Americii, semnat la București la 17 septembrie
2004 ..........................................................................
— Decret pentru promulgarea Legii privind
aprobarea Ordonanței de urgență a Guvernului
nr. 76/2004 pentru ratificarea Protocolului adițional
la Scrisoarea de înțelegere privind controlul
drogurilor și aplicarea legii, semnată la București
la 3 iulie 2001 între Guvernul României și
Guvernul Statelor Unite ale Americii, semnat la
București la 17 septembrie 2004 ...........................
´

Nr.

Pagina

533.

— Lege pentru modificarea și completarea
Ordonanței Guvernului nr. 51/1997 privind operațiunile
de leasing și societățile de leasing .......................

3–4

991.

— Decret privind promulgarea Legii pentru
modificarea și completarea Ordonanței Guvernului
nr. 51/1997 privind operațiunile de leasing și
societățile de leasing ...............................................

4

2

´
534.
2
992.

— Lege privind aprobarea Ordonanței de urgență
a Guvernului nr. 59/2004 pentru modificarea Legii
nr. 19/2000 privind sistemul public de pensii și
alte drepturi de asigurări sociale ...........................

5

— Decret pentru promulgarea Legii privind
aprobarea Ordonanței de urgență a Guvernului
nr. 59/2004 pentru modificarea Legii nr. 19/2000
privind sistemul public de pensii și alte drepturi de
asigurări sociale .......................................................

5

DECIZII ALE CURȚII CONSTITUȚIONALE
3

Decizia nr. 508 din 18 noiembrie 2004 referitoare la
excepția de neconstituționalitate a dispozițiilor
art. 2781 din Codul de procedură penală .............

6–7

HOTĂRÂRI ALE GUVERNULUI ROMÂNIEI

3

1.995. — Hotărâre privind trecerea unui imobil din
domeniul privat al statului și din administrarea
Curții de Conturi în domeniul public al statului și
în administrarea Ministerului Justiției — Tribunalul
Vrancea ....................................................................

8

2

MONITORUL OFICIAL AL ROMÂNIEI, PARTEA I, Nr. 1.135/1.XII.2004

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului nr. 73/2004 privind instituirea subvențiilor
individuale de sprijin pentru cazare pentru studenții care locuiesc în alte spații
decât căminele instituțiilor de învățământ superior de stat
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 73 din 30 septembrie 2004 privind instituirea
subvențiilor individuale de sprijin pentru cazare pentru

studenții care locuiesc în alte spații decât căminele instituțiilor
de învățământ superior de stat, publicată în Monitorul Oficial
al României, Partea I, nr. 915 din 7 octombrie 2004.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 25 noiembrie 2004.
Nr. 527.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 73/2004 privind instituirea
subvențiilor individuale de sprijin pentru cazare
pentru studenții care locuiesc în alte spații decât
căminele instituțiilor de învățământ superior de stat
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței de
urgență a Guvernului nr. 73/2004 privind instituirea subvențiilor individuale de
sprijin pentru cazare pentru studenții care locuiesc în alte spații decât
căminele instituțiilor de învățământ superior de stat și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 24 noiembrie 2004.
Nr. 985.
´

MONITORUL OFICIAL AL ROMÂNIEI, PARTEA I, Nr. 1.135/1.XII.2004

3

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 76/2004 pentru ratificarea
Protocolului adițional la Scrisoarea de înțelegere privind controlul drogurilor și aplicarea legii,
semnată la București la 3 iulie 2001 între Guvernul României și Guvernul Statelor Unite
ale Americii, semnat la București la 17 septembrie 2004
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 76 din 30 septembrie 2004 pentru ratificarea
Protocolului adițional la Scrisoarea de înțelegere privind
controlul drogurilor și aplicarea legii, semnată la București

la 3 iulie 2001 între Guvernul României și Guvernul
Statelor Unite ale Americii, semnat la București la
17 septembrie 2004, publicată în Monitorul Oficial al
României, Partea I, nr. 936 din 13 octombrie 2004.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 25 noiembrie 2004.
Nr. 531.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de urgență a Guvernului nr. 76/2004
pentru ratificarea Protocolului adițional la Scrisoarea de înțelegere privind controlul drogurilor
și aplicarea legii, semnată la București la 3 iulie 2001 între Guvernul României și Guvernul
Statelor Unite ale Americii, semnat la București la 17 septembrie 2004
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea
Ordonanței de urgență a Guvernului nr. 76/2004 pentru
ratificarea Protocolului adițional la Scrisoarea de înțelegere
privind controlul drogurilor și aplicarea legii, semnată la

București la 3 iulie 2001 între Guvernul României și
Guvernul Statelor Unite ale Americii, semnat la București la
17 septembrie 2004, și se dispune publicarea acestei legi
în Monitorul Oficial al României, Partea I.

PREȘEDINTELE ROMÂNIEI

ION ILIESCU
București, 24 noiembrie 2004.
Nr. 989.
´
PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Ordonanței Guvernului nr. 51/1997
privind operațiunile de leasing și societățile de leasing
Parlamentul României adoptă prezenta lege.
Articol unic. — Ordonanța Guvernului nr. 51/1997
privind operațiunile de leasing și societățile de leasing,
republicată în Monitorul Oficial al României, Partea I, nr. 9
din 12 ianuarie 2000, cu modificările ulterioare, se modifică
și se completează după cum urmează:

1. După alineatul (2) al articolului 1 se introduce
alineatul (3) cu următorul cuprins:
î(3) Prin derogare de la prevederile alin. (2), dreptul de
utilizare a programelor pentru calculator, ca drept
patrimonial de autor asupra programelor pentru calculator,
poate face obiectul operațiunilor de leasing, dacă titularul

4

MONITORUL OFICIAL AL ROMÂNIEI, PARTEA I, Nr. 1.135/1.XII.2004

dreptului de autor a autorizat această operațiune. În acest
caz locatorul/finanțatorul transmite către utilizator, pentru o
perioadă determinată, dreptul de utilizare a unui program
pentru calculator asupra căruia deține un drept definitiv de
utilizare. Transmiterea se realizează la solicitarea
utilizatorului, contra unei plăți periodice, denumită rată de
leasing, la sfârșitul perioadei de leasing locatorul/finanțatorul
obligându-se să respecte dreptul de opțiune al utilizatorului
de a dobândi dreptul definitiv de utilizare asupra
programului pentru calculator, de a prelungi contractul de
leasing ori de a înceta raporturile contractuale. Utilizatorul
poate opta pentru dobândirea dreptului definitiv de utilizare
asupra programului pentru calculator, înainte de sfârșitul
perioadei de leasing, dacă părțile convin astfel și dacă
utilizatorul achită toate obligațiile asumate prin contract.“
2. După litera d) a articolului 2 se introduce litera d1) cu
următorul cuprins:
îd 1 ) drept definitiv de utilizare a programului pentru
calculator — dreptul de utilizare asupra programului pentru
calculator, obținut pe o perioadă nedeterminată;“
3. După articolul 8 se introduce articolul 8 1 cu
următorul cuprins:
îArt. 8 1. — Contractele de leasing având ca obiect
dreptul de utilizare a programelor pentru calculator
constituie titlu executoriu, dacă utilizatorul nu renunță la
dreptul de utilizare, nu procedează la dezinstalarea
programului și la ștergerea copiilor de siguranță, precum și,
după caz, la restituirea suporturilor și documentației
aferente programului pentru calculator, în următoarele
situații:

a) la sfârșitul perioadei de leasing, dacă utilizatorul nu a
formulat opțiunea cumpărării bunului, respectiv opțiunea
dobândirii dreptului definitiv de utilizare a programului
pentru calculator sau a prelungirii contractului;
b) în cazul rezilierii contractului din vina exclusivă a
utilizatorului.“
4. La articolul 9, literele b) și c) vor avea următorul
cuprins:
îb) să încheie contract de vânzare-cumpărare cu
furnizorul desemnat de utilizator, în condițiile expres
formulate de către acesta, sau, după caz, să dobândească
dreptul definitiv de utilizare asupra programului pentru
calculator;
c) să încheie contract de leasing cu utilizatorul și să
transmită acestuia, în temeiul contractului de leasing, toate
drepturile derivând din contractul de vânzare-cumpărare, cu
excepția dreptului de dispoziție, iar în cazul programelor
pentru calculator, să transmită dreptul de utilizare asupra
programului pentru calculator către utilizator, fără a-și mai
putea exercita acest drept în perioada derulării contractului
de leasing;“
5. Articolul 17 va avea următorul cuprins:
îArt. 17. — Dacă în timpul derulării contractului de
leasing finanțatorul vinde bunul, respectiv cesionează
dreptul definitiv de utilizare asupra programului pentru
calculator, care face obiectul contractului de leasing, unui
alt finanțator, noul finanțator este legat de aceleași obligații
contractuale ca și vânzătorul, respectiv transmițătorul, care
rămâne garant al îndeplinirii obligațiilor față de utilizator.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 25 noiembrie 2004.
Nr. 533.
PREȘEDINTELE ROMÂNIEI

DECRET
privind promulgarea Legii pentru modificarea și completarea
Ordonanței Guvernului nr. 51/1997 privind operațiunile
de leasing și societățile de leasing
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și completarea
Ordonanței Guvernului nr. 51/1997 privind operațiunile de leasing și
societățile de leasing și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

ION ILIESCU
București, 24 noiembrie 2004.
Nr. 991.
´

5

MONITORUL OFICIAL AL ROMÂNIEI, PARTEA I, Nr. 1.135/1.XII.2004
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 59/2004 pentru modificarea
Legii nr. 19/2000 privind sistemul public de pensii și alte drepturi de asigurări sociale
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 59 din 26 august 2004 pentru modificarea

— La articolul unic punctul 2, articolul 81 va avea
următorul cuprins:

Legii nr. 19/2000 privind sistemul public de pensii și alte

îArt. 81. — Punctajul mediu anual calculat conform

drepturi de asigurări sociale, publicată în Monitorul Oficial

prevederilor art. 180 alin. (2), aferent pensiilor din sistemul

al României, Partea I, nr. 804 din 31 august 2004, cu

public, se poate majora prin măsuri adoptate prin hotărâri

următoarea modificare:

ale Guvernului.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 25 noiembrie 2004.
Nr. 534.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 59/2004 pentru modificarea
Legii nr. 19/2000 privind sistemul public de pensii
și alte drepturi de asigurări sociale
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 59/2004 pentru modificarea Legii nr. 19/2000
privind sistemul public de pensii și alte drepturi de asigurări sociale și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 24 noiembrie 2004.
Nr. 992.

6

MONITORUL OFICIAL AL ROMÂNIEI, PARTEA I, Nr. 1.135/1.XII.2004

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 508
din 18 noiembrie 2004

referitoare la excepția de neconstituționalitate a dispozițiilor art. 2781
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marilena Mincă
Doina Suliman

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate
a dispozițiilor art. 278 1 din Codul de procedură penală,
excepție ridicată, din oficiu, de Tribunalul Galați — Secția
penală în Dosarul nr. 221/P/2004.
La apelul nominal răspunde Ioan Băbușanu, care arată că
lasă soluționarea excepției de neconstituționalitate la
aprecierea instanței de contencios constituțional.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 9 martie 2004, pronunțată în Dosarul
nr. 221/P/2004, Tribunalul Galați — Secția penală a sesizat
Curtea Constituțională cu excepția de neconstituționalitate a
dispozițiilor art. 278 1 din Codul de procedură penală.
Excepția a fost ridicată, din oficiu, de instanța de judecată cu
prilejul soluționării plângerii împotriva unei rezoluții a
procurorului de netrimitere în judecată.
În motivarea excepției de neconstituționalitate instanța
susține, în esență, că art. 2781 din Codul de procedură
penală contravine prevederilor constituționale ale art. 21 care
consacră accesul liber la justiție. În acest sens arată că, în
cazul admiterii plângerii formulate împotriva rezoluțiilor sau a
ordonanțelor procurorului de netrimitere în judecată și a
existenței la dosar a unor probe suficiente pentru judecarea
cauzei, instanța va reține cauza spre judecată. Această
perspectivă l-ar putea determina pe cel față de care s-a
dispus scoaterea de sub urmărire penală să renunțe la a se
mai adresa justiției în virtutea art. 278 1 din Codul de
procedură penală, deoarece și-ar putea agrava situația prin
propria cale de atac, dobândind calitatea de inculpat.
Potrivit prevederilor art. 24 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului și Guvernului, pentru a-și
exprima punctele de vedere asupra excepției de
neconstituționalitate ridicate, iar în conformitate cu art. 181
din Legea nr. 35/1997, a fost solicitat punctul de vedere al
instituției Avocatul Poporului.
Președintele Camerei Deputaților consideră că textul de
lege criticat nu aduce atingere prevederilor constituționale
invocate. Astfel, arată că posibilitatea părții interesate de a
face plângere în fața instanței de judecată împotriva
rezoluțiilor sau a ordonanțelor procurorului îconstituie o
garanție suplimentară a dreptului de acces liber la justiție și
un mod de verificare și de control a acestor acte, ceea ce,

din punct de vedere procesual, este în concordanță cu
Constituția“. De asemenea, apreciază că îo altă interpretare
a dispozițiilor art. 2781 din Codul de procedură penală nu
reprezintă un atribut al Curții Constituționale, întrucât aceasta
se pronunță asupra problemelor de drept, nu asupra modului
de aplicare a legii“.
Guvernul apreciază că excepția de neconstituționalitate
nu este întemeiată. Argumentând acest punct de vedere,
arată că plângerea prevăzută de art. 2781 din Codul de
procedură penală reprezintă o cale de control judecătoresc
care se supune principiului de aplicare generală non
reformatio in pejus, îindiferent dacă acest principiu este sau
nu prevăzut în mod expres de lege“.
Avocatul Poporului apreciază că, atâta vreme cât textul
de lege criticat reglementează tocmai posibilitatea de a
sesiza instanța de judecată cu plângerea împotriva rezoluțiilor
sau a ordonanțelor procurorului de netrimitere în judecată,
argumentele invocate pentru a demonstra neconstituționalitatea
art. 2781 din Codul de procedură penală sunt neîntemeiate.
Președintele Senatului nu a comunicat punctul său de
vedere asupra excepției de neconstituționalitate ridicate.
C U R T E A,

examinând încheierea de sesizare, punctele de vedere ale
președintelui Camerei Deputaților, Guvernului și Avocatului
Poporului, raportul întocmit de judecătorul-raportor, susținerile
părții prezente, concluziile procurorului, dispozițiile legale
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992,
să soluționeze excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 2781 din Codul de procedură penală, dispoziții
ce au fost introduse prin art. I pct. 168 din Legea
nr. 281/2003 privind modificarea și completarea Codului de
procedură penală și a unor legi speciale, publicată în
Monitorul Oficial al României, Partea I, nr. 468 din 1 iulie
2003.
Acest text de lege are următoarea redactare: îDupă
respingerea plângerii făcute conform art. 275—278 împotriva
rezoluției de neîncepere a urmăririi penale sau a ordonanței ori,
după caz, a rezoluției de clasare, de scoatere de sub urmărire
penală sau de încetare a urmăririi penale, date de procuror,
persoana vătămată, precum și orice alte persoane ale căror
interese legitime sunt vătămate pot face plângere în termen de
20 de zile de la data comunicării de către procuror a modului de
rezolvare, potrivit art. 277 și 278, la instanța căreia i-ar reveni,
potrivit legii, competența să judece cauza în primă instanță.
În cazul în care prim-procurorul parchetului sau, după caz,
procurorul general al parchetului de pe lângă curtea de apel,
procurorul șef de secție al Parchetului de pe lângă Curtea
Supremă de Justiție ori procurorul ierarhic superior nu a
soluționat plângerea în termenul de 20 de zile prevăzut în
art. 277, termenul de 20 de zile prevăzut în alin. 1 curge de la
data expirării termenului de 20 de zile.
Dosarul va fi trimis de parchet instanței în termen de 5 zile de
la primirea adresei prin care se cere dosarul.

MONITORUL OFICIAL AL ROMÂNIEI, PARTEA I, Nr. 1.135/1.XII.2004
Persoana față de care s-a dispus neînceperea urmăririi
penale, scoaterea de sub urmărire sau încetarea urmăririi,
precum și persoana care a făcut plângerea se citează.
Neprezentarea acestor persoane legal citate nu împiedică
soluționarea cauzei. Când instanța consideră că este absolut
necesară prezența persoanei lipsă, poate lua măsuri pentru
prezentarea acesteia.
La judecarea plângerii prezența procurorului este obligatorie.
La termenul fixat pentru judecarea plângerii, instanța dă
cuvântul persoanei care a făcut plângerea, persoanei față de
care s-a dispus neînceperea urmăririi penale, scoaterea de sub
urmărire sau încetarea urmăririi și apoi procurorului.
Instanța, judecând plângerea, verifică rezoluția sau ordonanța
atacată, pe baza lucrărilor și a materialului din dosarul cauzei și a
oricăror înscrisuri noi prezentate.
Instanța pronunță una dintre următoarele soluții:
a) respinge plângerea, prin sentință, menținând soluția din
rezoluția sau ordonanța atacată;
b) admite plângerea, prin sentință, desființează rezoluția sau
ordonanța atacată și trimite cauza procurorului în vederea
începerii sau a redeschiderii urmăririi penale, după caz.
Dispozițiile art. 333 alin. 2 se aplică în mod corespunzător;
c) admite plângerea, prin încheiere, desființează rezoluția sau
ordonanța atacată și, când probele existente la dosar sunt
suficiente pentru judecarea cauzei, reține cauza spre judecare,
dispozițiile privind judecarea în primă instanță și căile de atac,
aplicându-se în mod corespunzător.
În cazul prevăzut la alin. 8 lit. c), actul de sesizare a instanței,
ca primă instanță, îl constituie plângerea persoanei la care se
referă alin. 1.
Hotărârea instanței pronunțată potrivit alin. 8 lit. a) și b) poate
fi atacată cu recurs de procuror, de persoana care a făcut
plângerea, de persoana față de care s-a dispus neînceperea
urmăririi penale, scoaterea de sub urmărire penală sau încetarea
urmăririi penale, precum și de orice persoane ale căror interese
legitime sunt vătămate.
În situația prevăzută în alin. 8 lit. a) persoana în privința
căreia instanța, prin hotărâre definitivă, a decis că nu este cazul
să se înceapă ori să se redeschidă urmărirea penală, nu mai
poate fi urmărită pentru aceeași faptă, afară de cazul când s-au
descoperit fapte sau împrejurări noi ce nu au fost cunoscute de
organul de urmărire penală și nu a intervenit unul dintre cazurile
prevăzute în art. 10.
Instanța este obligată să rezolve plângerea în termen de cel
mult 20 de zile de la primire și să comunice, de îndată și motivat,
persoanei care a făcut plângerea, modul în care aceasta a fost
rezolvată.“
În susținerea neconstituționalității acestui text de lege
autorul excepției invocă încălcarea prevederilor constituționale
ale art. 21 alin. (1) și (2), potrivit cărora: î(1) Orice persoană
se poate adresa justiției pentru apărarea drepturilor, a libertăților
și a intereselor sale legitime.
(2) Nici o lege nu poate îngrădi exercitarea acestui drept.“

7

Examinând excepția de neconstituționalitate, Curtea observă
că, în opinia instanței de judecată, textul de lege criticat
reprezintă, pentru cel față de care s-a dispus scoaterea de
sub urmărire penală, o piedică de a se adresa instanței, atât
timp cât există posibilitatea ca, prin propria cale de atac, să-și
agraveze situația, dobândind calitatea de inculpat.
Analizând dispozițiile legale criticate, Curtea reține că
acestea reprezintă un răspuns la necesitatea consacrării
legale exprese a dreptului persoanei de a se adresa
instanței de judecată competente, atunci când este
nemulțumită de soluția dată plângerii sale contra actelor
procurorului, aspect reținut, de altfel, și de Curtea
Constituțională în Decizia nr. 486/1997, publicată în Monitorul
Oficial al României, Partea I, nr. 105 din 6 martie 1998.
Astfel, legiuitorul a creat celui interesat posibilitatea de a
ataca actul procurorului de netrimitere în judecată, urmărind,
după caz, începerea sau redeschiderea urmăririi penale ori
desființarea actului procurorului și reținerea spre judecare a
cauzei. De asemenea, cel față de care s-a dispus scoaterea
de sub urmărire penală, dorind păstrarea soluției de
netrimitere în judecată, poate cere instanței schimbarea
temeiului acesteia. În această ultimă ipoteză, instanța nu
poate proceda la reținerea cauzei spre judecare, chiar dacă
probele existente la dosar ar fi suficiente pentru aceasta.
Astfel, plângerea prevăzută de art. 2781 reprezintă, într-un
sens larg, o cale de atac, care se supune principiului de
generală aplicabilitate în dreptul penal, non reformatio in pejus.
Într-adevăr, deși legea nu prevede în mod expres aplicarea
acestui principiu cu prilejul soluționării plângerii împotriva
actelor procurorului, rațiuni identice cu cele care determină
extinderea aplicabilității acestui principiu și în alte situații
decât cele prevăzute în art. 372, art. 3858 sau art. 4141
alin. 1 din Codul de procedură penală justifică luarea sa în
considerare și în cazul procedurii reglementate de art 2781.
Astfel, dacă se păstrează raționamentul textului de lege
criticat, soluția pronunțată cu prilejul soluționării plângerii
poate duce la agravarea situației celui care a sesizat-o.
Cunoscând acest lucru, persoana față de care s-a dispus
scoaterea de sub urmărire penală are motive rezonabile să
se abțină de la a se adresa instanței judecătorești pentru a
nu-și agrava propria situație. Așa fiind, accesul la justiție ar fi
obstrucționat dacă nu s-ar lua în considerare principiul non
reformatio in pejus.
Aceste argumente au în vedere și faptul că, în situația în
care instanța reține cauza spre judecare, actul de sesizare a
instanței îl constituie, potrivit dispozițiilor art. 2781 alin. 9 din
Codul de procedură penală, chiar plângerea persoanei
interesate. Consecința este aceea că, dacă nu se ia în
considerare principiul non reformatio in pejus, în situația în
care autorul plângerii este persoana față de care s-a dispus
scoaterea de sub urmărire penală, acțiunea penală ar fi
declanșată de însăși plângerea celui împotriva căruia se
îndreaptă procesul penal.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1, 2, 3,
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 din Codul de procedură penală, excepție ridicată,
din oficiu, de Tribunalul Galați — Secția penală în Dosarul nr. 221/P/2004.
Definitivă și general obligatorie.
Pronunțată în ședința publică din data de 18 noiembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Doina Suliman

8

MONITORUL OFICIAL AL ROMÂNIEI, PARTEA I, Nr. 1.135/1.XII.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind trecerea unui imobil din domeniul privat al statului și din administrarea Curții de Conturi
în domeniul public al statului și în administrarea Ministerului Justiției — Tribunalul Vrancea
În temeiul art. 108 din Constituția României, republicată, al art. 8 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil situat în
municipiul Focșani, Bd. Independenței nr. 19—21, județul
Vrancea, având datele de identificare prevăzute în anexa
care face parte integrantă din prezenta hotărâre, din
domeniul privat al statului și din administrarea Curții de

Conturi în domeniul public al statului și în administrarea
Ministerului Justiției — Tribunalul Vrancea.
Art. 2. — Predarea-preluarea imobilului prevăzut la
art. 1 se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

ADRIAN NĂSTASE
Contrasemnează:
Ministrul justiției,
Cristian Diaconescu
p. Președintele Curții de Conturi,
Mihai Popescu
p. Ministrul finanțelor publice,
Gheorghe Gherghina,
secretar de stat
București, 16 noiembrie 2004.
Nr. 1.995.
ANEXĂ
DATELE DE IDENTIFICARE

a imobilului care se transmite din domeniul privat al statului și din administrarea Curții de Conturi
în domeniul public al statului și în administrarea Ministerului Justiției — Tribunalul Vrancea
Locul unde este situat
imobilul care se transmite

Municipiul Focșani,
Bd. Independenței
nr. 19—21, județul
Vrancea

Persoana juridică de la care
se transmite imobilul

Curtea de Conturi —
Direcția de Control
Vrancea

Persoana juridică la care
se transmite imobilul

Ministerul Justiției —
Tribunalul Vrancea

Caracteristicile tehnice ale imobilului

Suprafața totală = 560,85 m2
Clădire compusă din: subsol,
parter, etaj
Suprafața terenului = 226,94 m2
19 birouri
1 sală de judecată
1 sală de consiliu
2 grupuri sanitare
4 holuri de acces

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.135/1.XII.2004 conține 8 pagini.

Prețul de vânzare 9.500 lei

ISSN 1453—4495

