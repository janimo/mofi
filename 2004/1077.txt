PARTEA

Anul 172 (XVI) — Nr. 1.077

I

LEGI, DECRETE, HOTĂRÂRI ȘI ALTE ACTE

Vineri, 19 noiembrie 2004

SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 389 din 30 septembrie 2004 referitoare la
excepția de neconstituționalitate a prevederilor
art. 18 și ale art. 20 alin. (4) și (5) din Ordonanța
Guvernului nr. 102/2000 privind statutul și regimul
refugiaților în România, cu modificările ulterioare ......

1–4

HOTĂRÂRI ALE GUVERNULUI ROMÂNIEI
1.891. — Hotărâre privind aprobarea stemelor unor
comune din județul Prahova ....................................

4–12

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
494. — Ordin al ministrului comunicațiilor și tehnologiei
informației privind termenul de valabilitate a unor
licențe de utilizare a frecvențelor radioelectrice .........

DECIZII

ALE

13

CURȚII

Nr.

Pagina

1.443. — Ordin al ministrului sănătății privind aprobarea
Normelor de aplicare a prevederilor Ordonanței de
urgență a Guvernului nr. 152/1999 privind
produsele medicamentoase de uz uman, aprobată
cu modificări și completări prin Legea
nr. 336/2002, cu modificările și completările
ulterioare, referitoare la exclusivitatea datelor ........

13–14

1.444. — Ordin al ministrului sănătății pentru aprobarea
Normelor referitoare la calitatea materiilor prime
din import utilizate la producerea medicamentelor
românești de uz uman .............................................

14–15

2.024. — Ordin al ministrului transporturilor, construcțiilor
și turismului privind furnizarea forței de muncă de
rezervă, în Portul Constanța, de către Agenția
pentru Ocuparea și Formarea Profesională a
Muncitorilor Portuari — Port Constanța ..................

15

CONSTITUȚIONALE

CURTEA CONSTITUȚIONALĂ

D E C I Z I A Nr. 389
din 30 septembrie 2004

referitoare la excepția de neconstituționalitate a prevederilor art. 18 și ale art. 20 alin. (4) și (5)
din Ordonanța Guvernului nr. 102/2000 privind statutul și regimul refugiaților în România,
cu modificările ulterioare
Ion Predescu
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Șerban Viorel Stănoiu
Florentina Baltă
Valentina Bărbățeanu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 18 și ale art. 20 alin. (4) și (5) din
Ordonanța Guvernului nr. 102/2000 privind statutul și
regimul refugiaților în România, aprobată cu modificări prin
Legea nr. 323/2001, excepție ridicată de Jin Junping în
Dosarul nr. 4.345/2004 al Judecătoriei Sectorului 5
București.
La apelul nominal se constată lipsa părților, față de care
procedura de citare a fost legal îndeplinită.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.077/19.XI.2004

Magistratul-asistent aduce la cunoștință Curții faptul că,
la data de 24 septembrie 2004, partea Oficiul Național
pentru Refugiați a depus note scrise prin care solicită
respingerea excepției de neconstituționalitate. În cadrul
acestora, Oficiul Național pentru Refugiați susține că
procedura accelerată de soluționare a cererilor pentru
acordarea statutului de refugiat a fost introdusă ca o
excepție de la procedura ordinară de soluționare a cererilor
de azil, în strânsă legătură cu conceptul de cerere evident
nefondată, reglementat de Rezoluția cu privire la cererile
evident nefondate, adoptată la Londra în 1992. Afirmă, de
asemenea, că termenul de 10 zile prevăzut de art. 20
alin. (4) din Ordonanța Guvernului nr. 102/2000 nu aduce
atingere dreptului la un proces echitabil și la soluționarea
cauzelor într-un termen rezonabil și înici nu limitează
dreptul instanței de a efectua o cercetare judecătorească
completă în vederea pronunțării unor hotărâri legale și
temeinice“. În ceea ce privește caracterul definitiv și
irevocabil al hotărârii pronunțate în primă instanță,
consideră că legiuitorul este îndrituit, în anumite situații
speciale, așa cum este și cea de față, să limiteze accesul
la dublul grad de jurisdicție, amintind, în acest sens, și
faptul că nici din interpretarea art. 6 pct. 1 și a art. 13 din
Convenția pentru apărarea drepturilor omului și a libertăților
fundamentale nu rezultă dreptul la dublul grad de jurisdicție
în materie civilă.
Cauza fiind în stare de judecată, președintele
completului acordă cuvântul reprezentantului Ministerului
Public, care apreciază că excepția de neconstituționalitate
este neîntemeiată și solicită respingerea acesteia. În acest
sens, arată că, prin numeroase decizii, ca de exemplu,
Decizia Curții Constituționale nr. 288 din 3 iulie 2003 și
Decizia nr. 389 din 16 octombrie 2003, Curtea a constatat
conformitatea textelor de lege criticate cu prevederile
Constituției. Consideră că în cauză nu au intervenit
elemente noi, de natură să determine schimbarea acestei
jurisprudențe.
C U R T E A,

având în vedere actele și lucrările dosarului, constată
următoarele:
Prin Încheierea din 24 mai 2004, pronunțată în Dosarul
nr. 4.345/2004, Judecătoria Sectorului 5 București a
sesizat Curtea Constituțională cu excepția de
neconstituționalitate a prevederilor art. 18 și ale art. 20
alin. (4) și (5) din Ordonanța Guvernului nr. 102/2000
privind statutul și regimul refugiaților în România,
aprobată cu modificări prin Legea nr. 323/2001. Excepția a
fost ridicată de Jin Junping într-o cauză civilă având ca
obiect plângerea formulată împotriva unei hotărâri a
Oficiului Național pentru Refugiați privind respingerea cererii
acestuia de acordare a statutului de refugiat.
În motivarea excepției, se susține că textele de lege
criticate contravin prevederilor art. 21 alin. (3) din
Constituție, republicată, care garantează dreptul la un
proces echitabil și la soluționarea cauzelor într-un termen
rezonabil. Întrucât plângerea împotriva hotărârii prin care
Oficiul Național pentru Refugiați respinge cererea de
acordare a statutului de refugiat se soluționează conform
unei proceduri accelerate, autorul excepției de
neconstituționalitate consideră că în acest fel îse încalcă în
mod flagrant dreptul judecătorului de a hotărî în mod
suveran asupra modului și timpului alocat cercetării
judecătorești“. De asemenea, pretinde că termenul de
10 zile, în care, potrivit art. 20 alin. (4) din Ordonanța
Guvernului nr. 102/2000, urmează să fie soluționată
plângerea, îeste departe de a fi unul rezonabil“, nedându-i
posibilitatea să-și pregătească apărarea și lipsindu-l, din
acest motiv, de dreptul la un proces echitabil. Lipsa
caracterului echitabil al procesului mai rezultă, în opinia

autorului, și din faptul că hotărârea instanței de fond este
definitivă și irevocabilă, nemaiputând fi cenzurată de o
instanță superioară.
Judecătoria Sectorului 5 București apreciază că
excepția de neconstituționalitate este neîntemeiată,
deoarece textul de lege criticat nu aduce atingere
principiului constituțional potrivit căruia părțile au dreptul la
un proces echitabil și la soluționarea cauzelor într-un
termen rezonabil. În acest sens, susține că termenul de
10 zile este un termen de recomandare, care înu poate
reține instanța în a efectua o cercetare judecătorească
completă“. De asemenea, consideră că nu este întemeiată
nici critica privind lipsirea petenților de dreptul la un recurs
efectiv, întrucât îtextul legal dă petentului posibilitatea de a
formula plângere în fața instanțelor judecătorești cu privire
la hotărârea pronunțată de Oficiul Național pentru Refugiați
și de a beneficia pe tot parcursul acestei proceduri de
toate garanțiile necesare asigurării unui proces echitabil“.
Totodată, arată că, din interpretarea art. 6 pct. 1 și a
art. 13 din Convenția pentru apărarea drepturilor omului și
a libertăților fundamentale, nu rezultă, nici expres, nici
implicit, dreptul la dublul grad de jurisdicție în materie
civilă, ci doar posibilitatea îde a supune judecății unei
instanțe naționale cazul violării unui drept consacrat de
Convenție“. În continuare, apreciază că, pe calea procedurii
reglementate de art. 18 din Ordonanța Guvernului
nr. 102/2000, îsolicitantului statutului de refugiat îi este
respectat dreptul la apărare, neexistând o restrângere a
exercițiului unor drepturi sau libertăți și nici o încălcare a
dreptului la un proces echitabil“.
Potrivit prevederilor art. 24 alin. (1) din Legea
nr. 47/1992, modificată și completată prin Legea
nr. 232/2004, încheierea de sesizare a fost comunicată
președinților celor două Camere ale Parlamentului,
Guvernului și instituției Avocatul Poporului, pentru a-și
exprima punctele de vedere asupra excepției de
neconstituționalitate ridicate.
Guvernul, prin punctul său de vedere comunicat la data
de 26 iunie 2004, cu Adresa nr. 5/6.535/A.N., consideră că
excepția de neconstituționalitate nu este întemeiată. În
acest sens, în ceea ce privește dispozițiile art. 18 din
Ordonanța Guvernului nr. 102/2000, care enumeră și
dezvoltă cazurile în care cererea pentru acordarea
statutului de refugiat este evident nefondată, apreciază că
acestea prevăd îexpres posibilitatea solicitantului de a fi
asistat de un avocat sau de un reprezentant al
organizațiilor neguvernamentale în domeniul drepturilor
omului, de a beneficia de un interpret, precum și de a
contesta hotărârea pronunțată în faza administrativă, în fața
unei instanțe judecătorești independente“, astfel că nu
înfrâng dispozițiile art. 21 alin. (3) din Constituție,
republicată. În legătură cu critica privind caracterul definitiv
și obligatoriu al hotărârii judecătorești prin care se
soluționează plângerea, arată că, în lumina dispozițiilor
art. 129 din Constituție, republicată, îlegiuitorul, în
considerarea unor situații speciale, așa cum este situația
refugiaților în afara țării de origine, este liber să stabilească
reguli speciale de procedură privind exercitarea căilor de
atac“. În sprijinul acestor aprecieri invocă jurisprudența
Curții Constituționale, respectiv Decizia nr. 389 din
16 octombrie 2003 și Decizia nr. 288 din 3 iulie 2003.
Avocatul Poporului a comunicat punctul său de vedere
cu Adresa nr. 517 din 29 iunie 2004, prin care consideră
că textele de lege criticate sunt constituționale, întrucât nu
încalcă prevederile art. 21 alin. (3) din Constituție,
republicată, îdat fiind că elementul esențial al acestei
proceduri este urgența“. Arată, de asemenea, că, îîn
sensul practicii Curții Europene a Drepturilor Omului,
conceptul de «proces echitabil» nu implică imperios
«existența mai multor grade de jurisdicție, a unor căi de
atac a hotărârilor judecătorești»“.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.077/19.XI.2004
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctul de vedere al
Guvernului și cel al Avocatului Poporului, raportul întocmit
de judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și ale art. 1 alin. (2), ale
art. 2, 3, 10 și 29 din Legea nr. 47/1992, republicată, să
soluționeze excepția de neconstituționalitate ridicată.
Obiectul excepției de neconstituționalitate îl constituie
prevederile art. 18 și ale art. 20 alin. (4) și (5) din
Ordonanța Guvernului nr. 102/2000 privind statutul și
regimul refugiaților în România, publicată în Monitorul
Oficial al României, Partea I, nr. 436 din 3 septembrie
2000, aprobată cu modificări prin Legea nr. 323/2001,
publicată în Monitorul Oficial al României, Partea I, nr. 342
din 27 iunie 2001. Ulterior, prevederile alin. (4) al art. 20
din ordonanța criticată au fost modificate prin dispozițiile
art. I pct. 17 din Ordonanța Guvernului nr. 43/2004,
publicată în Monitorul Oficial al României, Partea I, nr. 92
din 31 ianuarie 2004, aprobată prin Legea nr. 176/2004,
publicată în Monitorul Oficial al României, Partea I, nr. 467
din 25 mai 2004. În actuala reglementare, conținutul
acestor prevederi este următorul:
— Art. 18: î(1) Cererea pentru acordarea statutului de
refugiat este considerată evident nefondată dacă se constată:
a) lipsa de fundament a invocării unei temeri de persecuție
în țara de origine, în condițiile art. 2 alin. (1);
b) inducerea în eroare, în mod deliberat, a organelor cu
competențe în materie de refugiați ori recurgerea în mod
abuziv, cu rea-credință, la procedura de acordare a statutului
de refugiat.
(2) Lipsa de fundament a invocării unei temeri de persecuție
în țara de origine există în următoarele cazuri:
a) solicitantul nu invocă nici o temere de persecuție în
sensul art. 2 alin. (1);
b) solicitantul nu oferă date sau informații în sensul că ar fi
expus unei temeri de persecuție ori relatările sale nu conțin
detalii circumstanțiale sau personale;
c) cererea este evident lipsită de credibilitate, în sensul că
relatarea solicitantului este incoerentă, contradictorie sau
flagrant neadevărată față de situația din țara sa de origine;
d) solicitantul avea posibilitatea refugiului intern,
recunoscută și de Înaltul Comisariat al Națiunilor Unite pentru
Refugiați.
(3) Inducerea în eroare, în mod deliberat, a organelor cu
competențe în materie de refugiați ori recurgerea abuzivă la
procedura de acordare a statutului de refugiat există în toate
cazurile în care solicitantul, fără a oferi o explicație plauzibilă,
se află în una dintre următoarele situații:
a) a depus cererea sub o identitate falsă sau a prezentat
documente false ori falsificate, susținând că sunt autentice;
b) după depunerea cererii, în mod deliberat a prezentat
elemente false în legătură cu aceasta;
c) cu rea-credință a distrus, a deteriorat, a aruncat sau a
înstrăinat documentul pentru trecerea frontierei sau un
document relevant pentru cererea sa, fie pentru a-și stabili o
identitate falsă în scopul solicitării și acordării statutului de
refugiat, fie pentru a îngreuna soluționarea cererii sale;
d) în mod deliberat a ascuns faptul că a mai depus anterior
o cerere pentru acordarea statutului de refugiat în una sau mai
multe țări, în special atunci când s-a folosit de o identitate falsă;
e) a depus o cerere pentru acordarea statutului de refugiat,
cu scopul evident de a împiedica punerea iminentă în
executare a unei măsuri dispuse de autoritățile competente, de

3

scoatere din țară sau de expulzare, deși anterior dispunerii
unei astfel de măsuri a avut posibilitatea să depună o
asemenea cerere;
f) a încălcat în mod flagrant obligațiile prevăzute la art. 13;
g) a depus cererea pentru acordarea statutului de refugiat
după ce anterior unei examinări, care conține garanțiile
procedurale adecvate și în conformitate cu prevederile
Convenției privind statutul refugiaților, încheiată la Geneva la
28 iulie 1951, i s-a respins o astfel de cerere într-o țară terță
sigură.
(4) Motivele enumerate la alin. (1) nu pot să prevaleze
temerii bine întemeiate de persecuție conform art. 2 alin. (1).“
— Art. 20 alin. (4) și (5): î(4) Instanța soluționează
plângerea în termen de 10 zile și pronunță o hotărâre motivată,
prin care:
a) respinge plângerea pentru cel puțin unul dintre motivele
prevăzute la art. 18 alin. (1);
b) admite plângerea și dispune ca structura competentă a
Oficiului Național pentru Refugiați care a emis hotărârea să
analizeze cererea în procedură ordinară.
(5) Hotărârea instanței este definitivă și irevocabilă.“
În opinia autorului excepției, aceste prevederi contravin
art. 21 alin. (3) din Constituție, republicată, care statuează
că îPărțile au dreptul la un proces echitabil și la soluționarea
cauzelor într-un termen rezonabil.“ Din motivarea excepției,
rezultă că autorul acesteia își întemeiază criticile și pe
dispozițiile art. 124 alin. (3) teza întâi din Constituție,
republicată, privind Înfăptuirea justiției, conform cărora
îJudecătorii sunt independenți (...)“.
Examinând excepția de neconstituționalitate, Curtea
reține următoarele:
În legătură cu dispozițiile art. 18 din Ordonanța
Guvernului nr. 102/2000, autorul excepției nu formulează
nici un argument din care să rezulte neconstituționalitatea
acestora, toate motivele invocate privind dispozițiile art. 20
alin. (4) și (5) din ordonanță. De altfel, art. 18 enumeră și
detaliază situațiile în care cererea pentru acordarea
statutului de refugiat urmează să fie considerată evident
nefondată de către instanța de judecată.
Cu privire la prevederile art. 20 alin. (4) și (5) din
ordonanța criticată, Curtea Constituțională a constatat prin
numeroase decizii concordanța acestora cu textele și
principiile Constituției. Dintre acestea, menționăm, de
exemplu, Decizia nr. 288 din 3 iulie 2003, publicată în
Monitorul Oficial al României, Partea I, nr. 560 din
5 august 2003, și Decizia nr. 389 din 16 octombrie 2003,
publicată în Monitorul Oficial al României, Partea I, nr. 745
din 24 octombrie 2003. Astfel, prin Decizia nr. 389 din
16 octombrie 2003, Curtea a statuat că îtextele legale dau
petentului posibilitatea de a formula plângere în fața
instanțelor judecătorești cu privire la hotărârea pronunțată
de Oficiul Național pentru Refugiați și de a beneficia pe tot
parcursul acestei proceduri de toate garanțiile necesare
asigurării unui proces echitabil“. De asemenea, în
motivarea deciziilor menționate, Curtea a reținut că
stabilirea regulilor de desfășurare a procesului în fața
instanțelor judecătorești este de competența exclusivă a
legiuitorului, care poate institui, în considerarea unor situații
deosebite, reguli speciale de procedură, atât în ceea ce
privește termenele de soluționare a cererilor, cât și relativ
la posibilitatea exercitării căilor de atac împotriva hotărârilor
pronunțate.
Cele statuate prin deciziile menționate își mențin
valabilitatea și în prezenta cauză, chiar dacă, așa cum s-a
arătat, prevederile alin. (4) al art. 20 din Ordonanța
Guvernului nr. 102/2000 au fost modificate prin Ordonanța
Guvernului nr. 43/2004, întrucât și în redactarea anterioară
acest alineat conținea prevederea referitoare la soluționarea
de către instanța de judecată în termen de 10 zile a
plângerii împotriva hotărârii de respingere a cererii de

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.077/19.XI.2004

acordare a statutului de refugiat și pronunțarea unei
hotărâri motivate, aspect sub care, și în acest dosar, textul
de lege este criticat.
Cât privește susținerile referitoare la termenul de 10 zile
care, în opinia autorului excepției, îeste departe de a fi
unul rezonabil“, Curtea reține că stabilirea acestui termen
nu este de natură să impieteze asupra independenței
judecătorilor și nu reprezintă un impediment în deplina
exercitare a drepturilor de care pot beneficia străinii care
urmează procedura de acordare a unei forme de protecție
din partea statului român. Această protecție constă în
dreptul străinului de a fi asistat de un avocat sau de un
reprezentant al organizațiilor neguvernamentale în domeniul
drepturilor omului, de a beneficia de serviciile unui
interpret, precum și de toate celelalte garanții procesuale
care dau conținut conceptului de proces echitabil.
În legătură cu invocarea încălcării art. 21 alin. (3) din
Constituție, republicată, privind dreptul la proces echitabil,

constând în imposibilitatea de a ataca la o instanță
superioară hotărârea definitivă și irevocabilă a instanței de
judecată care soluționează plângerea, Curtea constată că
și această susținere este neîntemeiată. Nici textul
constituțional menționat și nici art. 6 pct. 1 din Convenția
pentru apărarea drepturilor omului și a libertăților
fundamentale, referitor la dreptul la un proces echitabil, nu
consacră expres sau implicit dreptul la dublul grad de
jurisdicție, drept ce este recunoscut doar în materie penală.
De asemenea, așa cum s-a statuat, de exemplu, prin
Decizia Curții Constituționale nr. 288 din 3 iulie 2003, nici
art. 13 din convenție, care se referă la dreptul la un
îrecurs efectiv“, nu are semnificația asigurării dreptului la
un dublu grad de jurisdicție, ci doar a posibilității de a
supune judecății unei instanțe naționale cazul violării unui
drept consacrat de convenție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 18 și ale art. 20 alin. (4) și (5) din Ordonanța
Guvernului nr. 102/2000 privind statutul și regimul refugiaților în România, excepție ridicată de Jin Junping în Dosarul
nr. 4.345/2004 al Judecătoriei Sectorului 5 București.
Definitivă și general obligatorie.
Pronunțată în ședința publică din data de 30 septembrie 2004.
PREȘEDINTE,

ION PREDESCU
Magistrat-asistent,
Valentina Bărbățeanu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea stemelor unor comune din județul Prahova
În temeiul art. 108 din Constituția României, republicată, și al art. 10 alin. 2 din Legea nr. 102/1992 privind stema
țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stemele comunelor
Albești-Paleologu, Aluniș, Berceni, Chiojdeanca, CocorăștiiMislii, Filipeștii de Târg, Măgurele și Tomșani, din județul
Prahova, prevăzute în anexele nr. 1.1—1.8.

(2) Descrierea elementelor stemelor și semnificațiile
acestora sunt prevăzute în anexele nr. 2.1—2.8.
(3) Anexele nr. 1.1—1.8 și 2.1—2.8 fac parte integrantă
din prezenta hotărâre.

PRIM-MINISTRU

ADRIAN NĂSTASE
Contrasemnează:
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
București, 4 noiembrie 2004.
Nr. 1.891.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.077/19.XI.2004

5
ANEXA Nr. 1.1

STEMA

comunei Albești-Paleologu, județul Prahova

ANEXA Nr. 2.1
DESCRIEREA ȘI SEMNIFICAȚIILE

elementelor însumate ale stemei comunei Albești-Paleologu, județul Prahova
Descrierea stemei:
Stema comunei Albești-Paleologu, potrivit anexei nr. 1.1,
se compune dintr-un scut triunghiular cu marginile rotunjite.
Pe fond de azur se află trei snopi de aur, plasați în pal,
dispuși doi cu unu.
În șef de argint se află un ciorchine de strugure, de
aur, flancat în ambele părți de câte o frunză de culoare
verde, cu vrej verde.

Scutul este trimbrat de o coroană murală de argint, cu
un turn crenelat.
Semnificațiile elementelor însumate:
Compoziția face referire la ocupația de bază a
locuitorilor, cultura plantelor și viticultura, precum și la faptul
că localitatea se afla pe drumul vinului.
Coroana murală cu un turn crenelat semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.077/19.XI.2004
ANEXA Nr. 1.2

STEMA

comunei Aluniș, județul Prahova

ANEXA Nr. 2.2
DESCRIEREA ȘI SEMNIFICAȚIILE

elementelor însumate ale stemei comunei Aluniș, județul Prahova
Descrierea stemei:
Stema comunei Aluniș, potrivit anexei nr. 1.2, se
compune dintr-un scut triunghiular cu marginile rotunjite.
Pe fond de azur se află trei crenguțe de alun înfrunzite,
cu câte trei frunze și trei alune, toate de argint, dispuse
doi cu unu.

Scutul este trimbrat de o coroană murală de argint, cu
un turn crenelat.
Semnificațiile elementelor însumate:
Compoziția face referire la denumirea localității.
Coroana murală cu un turn crenelat semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.077/19.XI.2004

7
ANEXA Nr. 1.3

STEMA

comunei Berceni, județul Prahova

ANEXA Nr. 2.3
DESCRIEREA ȘI SEMNIFICAȚIILE

elementelor însumate ale stemei comunei Berceni, județul Prahova
Descrierea stemei:
Stema comunei Berceni, potrivit anexei nr. 1.3, se
compune dintr-un scut triunghiular cu marginile rotunjite,
tăiat.
Pe fond roșu, în dreapta, se află un turn de cetate,
având un zid spre stânga, toate de aur; la baza turnului
se află un leu rampant orientat spre dreapta, ieșind din
zidul cetății, totul de aur.
În câmp de azur se află o sabie de argint, cu mânerul
în jos.

Scutul este trimbrat de o coroană murală de argint, cu
un turn crenelat.
Semnificațiile elementelor însumate:
Compoziția heraldică reprezintă tradiția istorică locală ce
se leagă de familia Kretzulescu, vechi boieri din Țara
Românească.
Coroana murală cu un turn crenelat semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.077/19.XI.2004
ANEXA Nr. 1.4

STEMA

comunei Chiojdeanca, județul Prahova

ANEXA Nr. 2.4
DESCRIEREA ȘI SEMNIFICAȚIILE

elementelor însumate ale stemei comunei Chiojdeanca, județul Prahova
Descrierea stemei:
Stema comunei Chiojdeanca, potrivit anexei nr. 1.4, se
compune dintr-un scut triunghiular cu marginile rotunjite.
În câmp albastru se află două crengi de aur, cu frunze
și fructe, în dreapta, de măr și în stânga, de prun; între
cele două crengi se află o casă tradițională țărănească, cu
zidărie de piatră și cerdac, totul în culori naturale.

Scutul este trimbrat de o coroană murală de argint, cu
un turn crenelat.
Semnificațiile elementelor însumate:
Crengile de măr și de prun fac referire la principala
bogăție a zonei — livezile, iar casa tradițională țărănească
amintește de obârșia localității.
Coroana murală cu un turn crenelat semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.077/19.XI.2004

9
ANEXA Nr. 1.5

STEMA

comunei Cocorăștii Mislii, județul Prahova

ANEXA Nr. 2.5
DESCRIEREA ȘI SEMNIFICAȚIILE

elementelor însumate ale stemei comunei Cocorăștii Mislii, județul Prahova
Descrierea stemei:
Stema comunei Cocorăștii Mislii, potrivit anexei nr. 1.5,
se compune dintr-un scut triunghiular cu marginile rotunjite.
Pe fond de azur se află un cocor de argint, ținând în
cioc o ramură de gorun cu frunze, de aur, iar în gheara
stângă, ridicată, un țipar de argint.

Scutul este trimbrat de o coroană murală de argint, cu
un turn crenelat.
Semnificațiile elementelor însumate:
Cocorul, ramura de gorun și țiparul fac trimitere la
denumirile satelor ce alcătuiesc comuna.
Coroana murală cu un turn crenelat semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 1.077/19.XI.2004
ANEXA Nr. 1.6

STEMA

comunei Filipeștii de Târg, județul Prahova

ANEXA Nr. 2.6
DESCRIEREA ȘI SEMNIFICAȚIILE

elementelor însumate ale stemei comunei Filipeștii de Târg, județul Prahova
Descrierea stemei:
Stema comunei Filipeștii de Târg, potrivit anexei nr. 1.6,
se compune dintr-un scut triunghiular cu marginile rotunjite.
Pe fond de azur se află un foișor de argint cu șase
niveluri, cu o poartă închisă, găurit, cu două ferestre
luminate în negru, balconat, având un acoperiș ascuțit, totul
pe o terasă neagră, străbătută de un brâu undat, în bandă
de argint.

Scutul este trimbrat de o coroană murală de argint, cu
un turn crenelat.
Semnificațiile elementelor însumate:
Foișorul datează din prima jumătate a secolului al XIX-lea
și a avut rolul de a supraveghea liniștea și ordinea publică.
Brâul undat reprezintă râul Prahova, care traversează
localitatea.
Coroana murală cu un turn crenelat semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.077/19.XI.2004

11
ANEXA Nr. 1.7

STEMA

comunei Măgurele, județul Prahova

ANEXA Nr. 2.7
DESCRIEREA ȘI SEMNIFICAȚIILE

elementelor însumate ale stemei comunei Măgurele, județul Prahova
Descrierea stemei:
Stema comunei Măgurele, potrivit anexei nr. 1.7, se
compune dintr-un scut triunghiular cu marginile rotunjite.
În câmpul de azur se află trei fibule de aur,
reprezentând chipul zeiței Bendis, plasate doi cu unu.
Scutul este trimbrat de o coroană murală de argint, cu
un turn crenelat.

Semnificațiile elementelor însumate:
Fibulele reprezintă cea mai importantă descoperire
arheologică din zonă, și anume, tezaurul de la Coada
Malului.
Coroana murală cu un turn crenelat semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 1.077/19.XI.2004
ANEXA Nr. 1.8

STEMA

comunei Tomșani, județul Prahova

ANEXA Nr. 2.8
DESCRIEREA ȘI SEMNIFICAȚIILE

elementelor însumate ale stemei comunei Tomșani, județul Prahova
Descrierea stemei:
Stema comunei Tomșani, potrivit anexei nr. 1.8, se
compune dintr-un scut triunghiular cu marginile rotunjite,
roșu, bordat albastru, încărcat cu un știulete de porumb, de
aur, încadrat de două spice de grâu, de aur, dispuse în
evantai; câmpul scutului este separat de bordură de o linie
îngustă de argint.
Scutul este trimbrat de o coroană murală de argint, cu
un turn crenelat.

Semnificațiile elementelor însumate:
Porumbul încadrat de spice reprezintă principala
activitate a locuitorilor, și anume, agricultura.
Câmpul albastru simbolizează apa care străbate comuna —
pârâul Călmățui.
Coroana murală cu un turn crenelat semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.077/19.XI.2004

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL COMUNICAȚIILOR ȘI TEHNOLOGIEI INFORMAȚIEI

ORDIN
privind termenul de valabilitate a unor licențe de utilizare a frecvențelor radioelectrice
În temeiul dispozițiilor art. 15 alin. (1) din Ordonanța de urgență a Guvernului nr. 79/2002 privind cadrul general
de reglementare a comunicațiilor, aprobată cu modificări și completări prin Legea nr. 591/2002,
în temeiul dispozițiilor art. 9 alin. (3) din Ordinul ministrului comunicațiilor și tehnologiei informației nr. 403/2003
privind procedura de solicitare și de emitere a licențelor de utilizare a frecvențelor radioelectrice, modificat prin ordinele
ministrului comunicațiilor și tehnologiei informației nr. 168/2004 și nr. 274/2004,
ministrul comunicațiilor și tehnologiei informației emite prezentul ordin.
Art. 1. — (1) Termenul de valabilitate a licențelor
naționale de utilizare a frecvențelor radioelectrice acordate
prin proceduri de selecție comparativă sau competitivă este
de 10 ani de la eliberare.
(2) Fac excepție de la prevederile alin. (1) licențele de
utilizare a frecvențelor radioelectrice în vederea furnizării

rețelelor și serviciilor de comunicații mobile de generația a
treia, al căror termen de valabilitate este stabilit prin
Hotărârea Guvernului nr. 1.113/2002, modificată prin
Hotărârea Guvernului nr. 1.165/2004.
Art. 2. — Prezentul ordin se publică în Monitorul Oficial
al României, Partea I.

p. Ministrul comunicațiilor și tehnologiei informației,
Ioan Cordoș,
secretar de stat
București, 1 noiembrie 2004.
Nr. 494.
MINISTERUL SĂNĂTĂȚII

ORDIN
privind aprobarea Normelor de aplicare a prevederilor Ordonanței de urgență a Guvernului
nr. 152/1999 privind produsele medicamentoase de uz uman, aprobată cu modificări
și completări prin Legea nr. 336/2002, cu modificările și completările ulterioare,
referitoare la exclusivitatea datelor
Având în vedere prevederile art. 10 alin. (9) din Ordonanța Guvernului nr. 125/1998 privind înființarea, organizarea
și funcționarea Agenției Naționale a Medicamentului, aprobată cu modificări și completări prin Legea nr. 594/2002, cu
modificările și completările ulterioare, prevederile Ordonanței de urgență a Guvernului nr. 152/1999 privind produsele
medicamentoase de uz uman, aprobată cu modificări și completări prin Legea nr. 336/2002, cu completările și modificările
ulterioare,
văzând Referatul de aprobare al Direcției generale farmaceutice, inspecția de farmacie și aparatură medicală
nr. O.B. 12.928/2004,
în temeiul Hotărârii Guvernului nr. 743/2003 privind organizarea și funcționarea Ministerului Sănătății, cu
modificările și completările ulterioare,
ministrul sănătății emite următorul ordin:
Art. 1. — Se aprobă Normele de aplicare a prevederilor
Ordonanței de urgență a Guvernului nr. 152/1999 privind
produsele medicamentoase de uz uman, aprobată cu
modificări și completări prin Legea nr. 336/2002, cu
modificările și completările ulterioare, referitoare la
exclusivitatea datelor, conform anexei care face parte
integrantă din prezentul ordin.

Art. 2. — La data intrării în vigoare a prezentului ordin
se abrogă orice dispoziție contrară.
Art. 3. — Agenția Națională a Medicamentului va duce
la îndeplinire prevederile prezentului ordin.
Art. 4. — Prezentul ordin se publică în Monitorul Oficial
al României, Partea I.

Ministrul sănătății,
Ovidiu Brînzan
București, 5 noiembrie 2004.
Nr. 1.443.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 1.077/19.XI.2004
ANEXĂ

NORME
de aplicare a prevederilor Ordonanței de urgență a Guvernului nr. 152/1999 privind produsele medicamentoase
de uz uman, aprobată cu modificări și completări prin Legea nr. 336/2002, cu modificările și completările ulterioare,
referitoare la exclusivitatea datelor
Art. 1. — Produsele de înaltă tehnologie sunt:
a) medicamentele obținute prin unul dintre următoarele
procese biotehnologice:
— tehnologia ADN recombinat;
— expresia controlată a genelor care codifică proteine
biologic active în celulele procariote și eucariote, inclusiv în
celulele transformate de mamifere;
— metodele cu hibridomi și anticorpi monoclonali;
b) medicamentele obținute prin alte procese
biotehnologice, altele decât cele menționate la lit. a), și
care constituie o inovație semnificativă;
c) medicamentele administrate cu ajutorul unor sisteme
de eliberare noi și care constituie o inovație semnificativă;
d) medicamentele pentru o indicație terapeutică complet
nouă și care prezintă un interes terapeutic important;
e) medicamentele bazate pe izotopi radioactivi și care
prezintă un interes terapeutic important;
f) medicamentele derivate din sânge și plasmă umană;
g) medicamentele pentru a căror fabricație se folosesc
procese tehnologice avansate, cum ar fi electroforeză
bidimensională sub microgravitație;
h) medicamentele conținând o substanță activă nouă
care nu a fost autorizată nici în România și nici în statele

membre ale Uniunii Europene până la data intrării în
vigoare a prezentei hotărâri.
Art. 2. — În vederea calculării perioadei de exclusivitate
a datelor care se acordă în România, prevăzută la art. 23
din Ordonanța de urgență a Guvernului nr. 152/1999
privind produsele medicamentoase de uz uman, aprobată
cu modificări și completări prin Legea nr. 336/2002, cu
modificările și completările ulterioare, solicitantul va depune
la Agenția Națională a Medicamentului, împreună cu
documentația de autorizare de punere pe piață, copia
primei autorizații de punere pe piață eliberate pentru
medicamentul respectiv în Uniunea Europeană sau în țara
de origine.
Art. 3. — Agenția Națională a Medicamentului poate
primi cereri de autorizare pentru medicamente generice
după expirarea perioadei de exclusivitate a datelor acordate
în România pentru un medicament original, dar nu cu mai
mult de 2 ani înainte de expirarea brevetului/brevetelor de
invenție eliberat/eliberate de Oficiul de Stat pentru Invenții
și Mărci, autorizația de punere pe piață urmând a fi
eliberată de Agenția Națională a Medicamentului după
expirarea brevetului de invenție.

MINISTERUL SĂNĂTĂȚII

ORDIN
pentru aprobarea Normelor referitoare la calitatea materiilor prime din import
utilizate la producerea medicamentelor românești de uz uman
Având în vedere prevederile art. 10 alin. (9) din Ordonanța Guvernului nr. 125/1998 privind înființarea, organizarea
și funcționarea Agenției Naționale a Medicamentului, aprobată cu modificări și completări prin Legea nr. 594/2002, cu
modificările și completările ulterioare, prevederile Ordonanței de urgență a Guvernului nr. 152/1999 privind produsele
medicamentoase de uz uman, aprobată cu modificări și completări prin Legea nr. 336/2002, cu modificările și
completările ulterioare,
văzând Referatul de aprobare al Direcției generale farmaceutice, inspecția de farmacie și aparatură medicală
nr. O.B. 12.929 din 4 noiembrie 2004,
în temeiul Hotărârii Guvernului nr. 743/2003 privind organizarea și funcționarea Ministerului Sănătății, cu
modificările și completările ulterioare,
ministrul sănătății emite următorul ordin:
Art. 1. — Se aprobă Normele referitoare la calitatea
materiilor prime din import utilizate la producerea
medicamentelor românești de uz uman, conform anexei
care face parte integrantă din prezentul ordin.
Art. 2. — La data intrării în vigoare a prezentului ordin
se abrogă Ordinul ministrului sănătății nr. 428/2004 privind
aprobarea modului de eliberare a autorizațiilor de import
pentru materiile prime utilizate la producerea

medicamentelor de uz uman românești, publicat în
Monitorul Oficial al României, Partea I, nr. 387 din 3 mai
2004.
Art. 3. — Agenția Națională a Medicamentului va duce
la îndeplinire prevederile prezentului ordin.
Art. 4. — Prezentul ordin se publică în Monitorul Oficial
al României, Partea I.

Ministrul sănătății,
Ovidiu Brînzan
București, 5 noiembrie 2004.
Nr. 1.444.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.077/19.XI.2004

15
ANEXĂ

NORME
referitoare la calitatea materiilor prime din import utilizate la producerea medicamentelor românești de uz uman
Art. 1. — Calitatea materiilor prime din import utilizate
la fabricarea medicamentelor românești de uz uman,
autorizate de punere pe piață, trebuie să fie conformă cu
calitatea aprobată de Agenția Națională a Medicamentului
cu ocazia autorizării de punere pe piață a medicamentelor
respective.
Art. 2. — (1) Calitatea materiilor prime utilizate de
producătorii români de medicamente pentru experimentări în
vederea pregătirii documentației de autorizare de punere pe
piață trebuie să fie conformă cu prevederile ediției în
vigoare a Farmacopeei Europene.
(2) În cazul în care Farmacopeea Europeană nu conține
monografia respectivă, calitatea materiei prime trebuie să
fie conformă cu prevederile ediției în vigoare a Farmacopeei
Române, a unei alte farmacopei de circulație internațională
sau a Dosarului de bază al materiei (Drug Master File)
prime întocmit de producătorul materiei prime respective în
conformitate cu standardele europene.

Art. 3. — Calitatea materiilor prime importate de
depozitele farmaceutice și utilizate la prepararea produselor
magistrale și oficinale trebuie să fie conformă cu
prevederile ediției în vigoare a Farmacopeei Europene.
(2) În cazul în care Farmacopeea Europeană nu conține
monografia respectivă, calitatea materiei prime trebuie să
fie conformă cu prevederile ediției în vigoare a
Farmacopeei Române, a unei alte farmacopei de circulație
internațională sau a Dosarului de bază al materiei prime
(Drug Master File) întocmit de producătorul materiei prime
respective în conformitate cu standardele europene.
Art. 4. — Calitatea materiilor prime importate se
demonstrează prin declarația de conformitate emisă de
producătorul de materie primă, care trebuie să însoțească
materiile prime din import utilizate la producerea
medicamentelor românești de uz uman pe tot circuitul
parcurs de acestea.

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind furnizarea forței de muncă de rezervă, în Portul Constanța, de către Agenția
pentru Ocuparea și Formarea Profesională a Muncitorilor Portuari — Port Constanța
Pentru optimizarea folosirii muncitorilor portuari și evitarea apariției situațiilor de criză, în funcție de variația
traficului portuar,
având în vedere prevederile art. 64 alin. (2) din Ordonanța Guvernului nr. 22/1999 privind administrarea porturilor
și a căilor navigabile, precum și desfășurarea activităților de transport naval în porturi și pe căi navigabile, republicată,
în temeiul art. 5 alin. (4) din Hotărârea Guvernului nr. 412/2004 privind organizarea și funcționarea Ministerului
Transporturilor, Construcțiilor și Turismului,
ministrul transporturilor, construcțiilor și turismului emite următorul ordin:
Art. 1. — În situații de variație a traficului portuar,
Agenția pentru Ocuparea și Formarea Profesională a
Muncitorilor Portuari — Port Constanța va furniza forța de
muncă de rezervă agenților economici portuari din portul
Constanța.
Art. 2. — (1) Agenții economici portuari autorizați și
licențiați în condițiile reglementărilor legale în vigoare, care
necesită forță de muncă suplimentară, vor utiliza în
perioadele de variație a traficului portuar muncitori portuari

înscriși la Agenția pentru Ocuparea și Formarea
Profesională a Muncitorilor Portuari — Port Constanța.
(2) Agenția pentru Ocuparea și Formarea Profesională a
Muncitorilor Portuari — Port Constanța va furniza muncitori
portuari numai după eliberarea carnetelor de lucru în
condițiile prevăzute de Ordonanța Guvernului nr. 22/1999.
Art. 3. — Prezentul ordin se publică în Monitorul Oficial
al României, Partea I, și va intra în vigoare la data
publicării.

p. Ministrul transporturilor, construcțiilor și turismului,
Ileana Tureanu,
secretar de stat
București, 1 noiembrie 2004.
Nr. 2.024.

PDF compression, OCR, web-optimization with CVISION's PdfCompressor

P R E Ț U R I L E

publicațiilor legislative pentru anul 2005
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.

Valoarea
abonamentului
anual
— lei —

Trim. I

Trim. II

Trim. III

română
română,

12.340.000
2.135.000

3.085.000
—

3.085.000
—

3.085.000
—

3.085.000
—

maghiară

9.480.000
15.000.000
3.040.000
12.820.000
11.820.000
3.130.000
5.190.000

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

800.000
565.000
3.000.000

—
—
—

—
—
—

—
—
—

—
—
—

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

și alte

Valoarea
abonamentului trimestrial
— lei —
Trim. IV

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
u RODIPET — S.A.
— prin toate filialele
u INTERPRESS SPORT — S.R.L.
— București, str. Hristo Botev nr. 6
(telefon/fax: 313.85.07; 313.85.08; 313.85.09)
u PRESS EXPRES — S.R.L.
— Otopeni, str. Flori de Câmp nr. 9
(telefon/fax: 221.05.37; 0745.133.712)
u M.T. PRESS IMPEX — S.R.L.
— București, bd. Basarabia nr. 256
(telefon/fax: 255.48.15; 255.48.16)
u INFO EUROTRADING — S.A.
— București, Splaiul Independenței nr. 202A
(telefon/fax: 212.73.54)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ASTOR-MED — S.R.L.
— Iași, str. Sucidava nr. 2, bl. U2, sc. C, ap. 2
(telefon/fax: 0232/27.91.76, 0232/25.84.27)
u ART ADVERTISING — S.R.L.
— Râmnicu Vâlcea, str. Regina Maria nr. 7, bl. C1, sc. C, mezanin II
(tel. 0250/73.54.75, 0744.50.90.99)
u ZIRKON MEDIA — S.R.L.
— București, str. Călin Ottoi nr. 29
(tel. 250.52.77, 250.22.94, fax 250.56.30)
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.077/19.XI.2004 conține 16 pagini.

Prețul de vânzare 18.500 lei

ISSN 1453—4495

PDF compression, OCR, web-optimization with CVISION's PdfCompressor

