Anul 172 (XVI) — Nr. 821

PARTEA

I

LEGI, DECRETE, HOTĂRÂRI ȘI ALTE ACTE

Luni, 6 septembrie 2004

SUMAR

Nr.

Pagina
HOTĂRÂRI ALE SENATULUI
43. — Hotărâre privind validarea unui mandat de
senator .......................................................................

2

DECRETE
650. — Decret pentru eliberarea din funcție a unui
magistrat.....................................................................

2

651. — Decret pentru eliberarea din funcție a unor
magistrați....................................................................

3

652. — Decret privind acordarea drapelului de luptă
Statului Major General ..............................................

3

1.358. — Hotărâre privind aprobarea Listei societăților
comerciale din portofoliul Autorității pentru
Valorificarea Activelor Statului, care efectuează
concedieri colective în baza prevederilor art. 6 din
Ordonanța de urgență a Guvernului nr. 8/2003
privind stimularea procesului de restructurare,

Pagina
reorganizare și privatizare a unor societăți
naționale, companii naționale și societăți
comerciale cu capital majoritar de stat, precum și
a societăților și regiilor autonome subordonate
autorităților administrației publice locale ..................

4–5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

4

977. — Ordin al ministrului sănătății pentru aprobarea
bugetului de venituri și cheltuieli pe anul 2004 al
Institutului Național de Cercetare-Dezvoltare în
Sănătate București ....................................................

5

1.124/EN. — Decizie a președintelui Autorității Naționale
de Reglementare în Comunicații privind
completarea Deciziei președintelui Autorității
Naționale de Reglementare în Comunicații
nr. 136/2002 pentru aprobarea Regulamentului
privind identificarea piețelor relevante din sectorul
comunicațiilor electronice ..........................................

HOTĂRÂRI ALE GUVERNULUI ROMÂNIEI
1.357. — Hotărâre pentru aprobarea indicatorilor tehnicoeconomici ai obiectivului de investiții îLEA 400 kV
Oradea—Bekescsaba. Montarea unei bobine
de compensare 100 MVAr în stația 400 kV
Oradea-Sud. Echipamente de telecomunicații și
teletransmisii pentru LEA 400 kV Oradea—
Bekescsaba“...............................................................

Nr.

6–7

1.255/622. — Ordin al ministrului finanțelor publice și al
ministrului economiei și comerțului pentru
aprobarea Normelor metodologice privind modul
de colectare a contribuțiilor directe anuale ale
titularilor de autorizație nucleară și de utilizare a
veniturilor extrabugetare din care se finanțează
activitatea Agenției Naționale pentru Deșeuri
Radioactive.................................................................

7–8

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 821/6.IX.2004

HOTĂRÂRI

ALE

SENATULUI

PARLAMENTUL ROMÂNIEI
SENATUL

HOTĂRÂRE
privind validarea unui mandat de senator
În temeiul prevederilor art. 70 alin. (1) din Constituția României, republicată, ale art. 66 alin. (9) din Legea
nr. 68/1992 pentru alegerea Camerei Deputaților și a Senatului, ale art. 2 și 3 din Legea nr. 115/1996 pentru declararea
și controlul averii demnitarilor, magistraților, a unor persoane cu funcții de conducere și de control și a funcționarilor
publici, ale Legii nr. 161/2003 privind unele măsuri pentru asigurarea transparenței în exercitarea demnităților publice, a
funcțiilor publice și în mediul de afaceri, prevenirea și sancționarea corupției, cu modificările ulterioare, precum și ale
art. 11 și 179 din Regulamentul Senatului, republicat, cu modificările și completările ulterioare,
Senatul adoptă prezenta hotărâre.
Articol unic. — Se validează mandatul de senator al
domnului Dan Dumitru — Grupul parlamentar al P.D. în

Circumscripția electorală nr. 25 Ilfov, mandat rămas vacant
ca urmare a demisiei domnului Constantin Bălălău.

Această hotărâre a fost adoptată de Senat în ședința din 31 august 2004, cu respectarea prevederilor art. 76 alin. (2) din
Constituția României, republicată.
PREȘEDINTELE SENATULUI

NICOLAE VĂCĂROIU
București, 31 august 2004.
Nr. 43.

DECRETE
PREȘEDINTELE ROMÂNIEI

DECRET
pentru eliberarea din funcție a unui magistrat
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 88
alin. 1 lit. d), art. 92 alin. 1 lit. d) și ale art. 131 din Legea nr. 92/1992
pentru organizarea judecătorească, republicată, cu modificările și completările
ulterioare,
având în vedere Hotărârea Consiliului Superior al Magistraturii nr. 123
din 18 august 2004,
Președintele României d e c r e t e a z ă:
Articol unic. — La data de 5 iulie 2004 se eliberează din funcția de
magistrat domnul Suciu Marius, judecător la Tribunalul Mureș.
PREȘEDINTELE ROMÂNIEI

ION ILIESCU
București, 31 august 2004.
Nr. 650.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 821/6.IX.2004

3

PREȘEDINTELE ROMÂNIEI

DECRET
pentru eliberarea din funcție a unor magistrați
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 88
alin. 1 lit. d), art. 92 alin. 1 lit. a) și b), precum și ale art. 131 din Legea
nr. 92/1992 pentru organizarea judecătorească, republicată, cu modificările
și completările ulterioare,
având în vedere Hotărârea Consiliului Superior al Magistraturii nr. 122
din 18 august 2004,
Președintele României d e c r e t e a z ă:
Art. 1. — La data de 18 august 2004 se eliberează din funcția de
magistrat, ca urmare a demisiei, domnul Criste Mircea, procuror la Parchetul
de pe lângă Curtea Supremă de Justiție.
Art. 2. — La data de 1 septembrie 2004 se eliberează din funcția de
magistrat, ca urmare a pensionării, doamna Roman Maria, judecător la
Curtea de Apel București.
PREȘEDINTELE ROMÂNIEI

ION ILIESCU

București, 31 august 2004.
Nr. 651.

PREȘEDINTELE ROMÂNIEI

DECRET
privind acordarea drapelului de luptă
Statului Major General
În temeiul prevederilor art. 92 alin. (1) și ale art. 100 alin. (1) din
Constituția României, republicată, precum și ale art. 1 din Legea
nr. 34/1995 privind acordarea drapelului de luptă marilor unități și unităților
militare,
având în vedere propunerea ministrului apărării naționale,
Președintele României d e c r e t e a z ă:
Articol unic. — La data de 25 octombrie 2004 se acordă drapelul de
luptă Statului Major General.
PREȘEDINTELE ROMÂNIEI

ION ILIESCU

București, 31 august 2004.
Nr. 652.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 821/6.IX.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea indicatorilor tehnico-economici ai obiectivului de investiții
îLEA 400 kV Oradea—Bekescsaba. Montarea unei bobine de compensare 100 MVAr
în stația 400 kV Oradea-Sud. Echipamente de telecomunicații și teletransmisii
pentru LEA 400 kV Oradea—Bekescsaba“
În temeiul art. 108 din Constituție, republicată, și al art. 42 alin. (1) din Legea nr. 500/2002 privind finanțele
publice, cu modificările ulterioare,
Guvernul României adoptă prezenta hotărâre.
Art. 1. — Se aprobă indicatorii tehnico-economici ai
obiectivului de investiții îLEA 400 kV Oradea—Bekescsaba.
Montarea unei bobine de compensare 100 MVAr în stația
400 kV Oradea-Sud. Echipamente de telecomunicații și
teletransmisii pentru LEA 400 kV Oradea—Bekescsaba“,
prevăzuți în anexa*) care face parte integrantă din prezenta
hotărâre.
Art. 2. — Finanțarea obiectivului de investiții prevăzut la
art. 1 se face din credite externe, din surse proprii și în
completare de la bugetul de stat, prin bugetul Ministerului
Economiei și Comerțului.

Art. 3. — Includerea în Programul de investiții al
Ministerului Economiei și Comerțului, anexă la legea
bugetară anuală, și finanțarea din fonduri publice a
obiectivului de investiții îLEA 400 kV Oradea—Bekescsaba.
Montarea unei bobine de compensare 100 MVAr în stația
400 kV Oradea-Sud. Echipamente de telecomunicații și
teletransmisii pentru LEA 400 kV Oradea—Bekescsaba“ se
vor face numai după autorizarea sau decizia Consiliului
Concurenței cu privire la măsurile de acordare a ajutorului
de stat prevăzute la art. 2.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
Ministrul finanțelor publice,
Mihai Nicolae Tănăsescu
București, 26 august 2004.
Nr. 1.357.
*) Anexa se comunică Ministerului Economiei și Comerțului.

GUVERNUL ROMÂNIEI

HOTĂRÂRE
privind aprobarea Listei societăților comerciale din portofoliul Autorității
pentru Valorificarea Activelor Statului, care efectuează concedieri colective în baza prevederilor
art. 6 din Ordonanța de urgență a Guvernului nr. 8/2003 privind stimularea procesului
de restructurare, reorganizare și privatizare a unor societăți naționale, companii naționale
și societăți comerciale cu capital majoritar de stat, precum și a societăților și regiilor autonome
subordonate autorităților administrației publice locale
În temeiul art. 108 din Constituție, republicată, și al art. 6 din Ordonanța de urgență a Guvernului nr. 8/2003 privind
stimularea procesului de restructurare, reorganizare și privatizare a unor societăți naționale, companii naționale și societăți
comerciale cu capital majoritar de stat, precum și a societăților și regiilor autonome subordonate autorităților administrației
publice locale, aprobată cu modificări și completări prin Legea nr. 569/2003, cu modificările și completările ulterioare,
Guvernul României adoptă prezenta hotărâre.
Articol unic. — Se aprobă Lista societăților comerciale
din portofoliul Autorității pentru Valorificarea Activelor
Statului, cuprinsă în anexa care face parte integrantă din
prezenta hotărâre, care efectuează concedieri colective în

baza prevederilor art. 6 din Ordonanța de urgență a
Guvernului nr. 8/2003 privind stimularea procesului de
restructurare, reorganizare și privatizare a unor societăți
naționale, companii naționale și societăți comerciale cu

PDF compression, OCR, web-optimization with CVISION's PdfCompressor

5

MONITORUL OFICIAL AL ROMÂNIEI, PARTEA I, Nr. 821/6.IX.2004
capital majoritar de stat, precum și a societăților și regiilor
autonome subordonate autorităților administrației publice

locale, aprobată cu modificări și completări prin Legea
nr. 569/2003, cu modificările și completările ulterioare.

PRIM-MINISTRU

ADRIAN NĂSTASE
Contrasemnează:
Președintele Autorității pentru Valorificarea
Activelor Statului,
Mircea Ursache
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu
București, 26 august 2004.
Nr. 1.358.
ANEXĂ
LISTA

societăților comerciale din portofoliul Autorității pentru Valorificarea Activelor Statului,
care efectuează concedieri colective în baza prevederilor art. 6 din Ordonanța de urgență a Guvernului nr. 8/2003
privind stimularea procesului de restructurare, reorganizare și privatizare a unor societăți naționale,
companii naționale și societăți comerciale cu capital majoritar de stat, precum și a societăților
și regiilor autonome subordonate autorităților administrației publice locale
Nr.
crt.

Numărul personalului existent
la data întocmirii
programului de restructurare

Denumirea societății comerciale

1. Societatea Comercială ELECTROPUTERE — S.A. Craiova
2. Societatea Comercială STIPO — S.A. Dorohoi

Numărul de persoane
propus pentru
disponibilizare

600
450

4.490

T O T A L G E N E R A L:

3.800
690

1.050

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
pentru aprobarea bugetului de venituri și cheltuieli pe anul 2004
al Institutului Național de Cercetare-Dezvoltare în Sănătate București
În temeiul prevederilor art. 2 alin. (3) din Legea nr. 292/2002 privind stabilirea modalităților de aprobare a
bugetelor de venituri și cheltuieli ale institutelor naționale de cercetare-dezvoltare, ale art. 24 alin. (2) din Ordonanța
Guvernului nr. 57/2002 privind cercetarea științifică și dezvoltarea tehnologică și ale Hotărârii Guvernului nr. 743/2003
privind organizarea și funcționarea Ministerului Sănătății, cu modificările și completările ulterioare,
având în vedere Referatul de aprobare al Direcției generale buget și achiziții nr. OB 8.712/2004,
ministrul sănătății emite următorul ordin:
Art. 1. — Se aprobă bugetul de venituri și cheltuieli pe
anul 2004 al Institutului Național de Cercetare-Dezvoltare în
Sănătate București, prevăzut în anexa*) care face parte
integrantă din prezentul ordin.
Art. 2. — (1) Nivelul cheltuielilor totale aferente
veniturilor totale înscrise în bugetul de venituri și cheltuieli
al Institutului Național de Cercetare-Dezvoltare în Sănătate
București, prevăzut la art. 1, reprezintă limita maximă și nu
poate fi depășit decât în cazuri justificate și numai cu
aprobarea Ministerului Sănătății și cu avizul Ministerului

Muncii, Solidarității Sociale și Familiei și al Ministerului
Finanțelor Publice.
(2) În cazul în care în execuție se înregistrează depășiri
sau nerealizări ale veniturilor aprobate, Institutul Național de
Cercetare-Dezvoltare în Sănătate București va putea
efectua cheltuieli în funcție de realizarea veniturilor, cu
încadrarea în indicatorii de eficiență aprobați.
Art. 3. — Nerespectarea prevederilor prezentului ordin
atrage răspunderea contravențională în condițiile legii.
Art. 4. — Prezentul ordin se va publica în Monitorul
Oficial al României, Partea I.

Ministrul sănătății,
Ovidiu Brînzan
București, 28 iulie 2004.
Nr. 977.
*) Anexa se transmite instituțiilor publice implicate.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 821/6.IX.2004

AUTORITATEA NAȚIONALĂ DE REGLEMENTARE ÎN COMUNICAȚII

DECIZIE
privind completarea Deciziei președintelui Autorității Naționale de Reglementare
în Comunicații nr. 136/2002 pentru aprobarea Regulamentului privind identificarea piețelor
relevante din sectorul comunicațiilor electronice
În temeiul prevederilor art. 32 alin. (1) lit. a) și ale art. 38 alin. (1), (3) și (5) din Ordonanța de urgență a
Guvernului nr. 79/2002 privind cadrul general de reglementare a comunicațiilor, aprobată cu modificări și completări prin
Legea nr. 591/2002,
președintele Autorității Naționale de Reglementare în Comunicații emite prezenta decizie.
Art. I. — Regulamentul privind identificarea piețelor
relevante din sectorul comunicațiilor electronice, aprobat
prin Decizia președintelui Autorității Naționale de
Reglementare în Comunicații nr. 136/2002, publicată în
Monitorul Oficial al României, Partea I, nr. 916 din
16 decembrie 2002, completată prin Decizia președintelui
Autorității Naționale de Reglementare în Comunicații
nr. 174/EN/2003, publicată în Monitorul Oficial al României,
Partea I, nr. 338 din 19 mai 2003, se completează după
cum urmează:
1. La articolul 2, după litera z) se introduc literele z1)—z4)
cu următorul cuprins:
îz1) apel local la puncte fixe — apel originat și terminat
la puncte fixe, în România, în cadrul aceluiași județ,
indiferent de tehnologia utilizată;
z2) apel național la puncte fixe — apel originat și terminat
la puncte fixe, în România, în județe diferite, indiferent de
tehnologia utilizată;
z3) apel internațional la puncte fixe — apel originat la
puncte fixe, în România, și terminat la puncte fixe sau
mobile, în afara României, indiferent de tehnologia utilizată;
z 4) apel la puncte fixe către rețele publice de telefonie
mobilă — apel originat la puncte fixe și terminat la puncte
mobile, în România, indiferent de tehnologia utilizată.“
2. În anexa la regulament, după punctul 9 se introduc
punctele 10—19 cu următorul cuprins:
î10. a) Piața relevantă a produsului
Piața furnizării accesului la un punct fix la o rețea
publică de telefonie pentru persoane fizice
Piața identificată este o piață cu amănuntul, supusă
prevederilor Legii nr. 304/2003 pentru serviciul universal și
drepturile utilizatorilor cu privire la rețelele și serviciile de
comunicații electronice.
b) Piața geografică relevantă
Piața națională determinată de teritoriul României
11. a) Piața relevantă a produsului
Piața furnizării accesului la un punct fix la o rețea
publică de telefonie pentru persoane juridice
Piața identificată este o piață cu amănuntul, supusă
prevederilor Legii nr. 304/2003 pentru serviciul universal și
drepturile utilizatorilor cu privire la rețelele și serviciile de
comunicații electronice.
b) Piața geografică relevantă
Piața națională determinată de teritoriul României
12. a) Piața relevantă a produsului
Piața apelurilor locale la puncte fixe pentru persoane
fizice, care cuprinde originarea apelurilor locale la puncte
fixe pentru serviciile de telefonie destinate publicului,
inclusiv servicii dial-up și ISDN pentru acces la Internet și
servicii fax, pentru persoane fizice.
Piața identificată este o piață cu amănuntul, supusă
prevederilor Legii nr. 304/2003.

b) Piața geografică relevantă
Piața națională determinată de teritoriul României
13. a) Piața relevantă a produsului
Piața apelurilor locale la puncte fixe pentru persoane
juridice, care cuprinde originarea apelurilor locale la puncte
fixe pentru serviciile de telefonie destinate publicului,
inclusiv servicii dial-up și ISDN pentru acces la Internet și
servicii fax, pentru persoane juridice.
Piața identificată este o piață cu amănuntul, supusă
prevederilor Legii nr. 304/2003.
b) Piața geografică relevantă
Piața națională determinată de teritoriul României
14. a) Piața relevantă a produsului
Piața apelurilor naționale la puncte fixe pentru persoane
fizice, care cuprinde originarea apelurilor naționale la
puncte fixe pentru serviciile de telefonie destinate publicului,
inclusiv servicii fax, pentru persoane fizice.
Piața identificată este o piață cu amănuntul, supusă
prevederilor Legii nr. 304/2003.
b) Piața geografică relevantă
Piața națională determinată de teritoriul României
15. a) Piața relevantă a produsului
Piața apelurilor naționale la puncte fixe pentru persoane
juridice, care cuprinde originarea apelurilor naționale la
puncte fixe pentru serviciile de telefonie destinate publicului,
inclusiv servicii fax, pentru persoane juridice.
Piața identificată este o piață cu amănuntul, supusă
prevederilor Legii nr. 304/2003.
b) Piața geografică relevantă
Piața națională determinată de teritoriul României
16. a) Piața relevantă a produsului
Piața apelurilor internaționale la puncte fixe pentru
persoane fizice, care cuprinde originarea apelurilor
internaționale la puncte fixe pentru serviciile de telefonie
destinate publicului, inclusiv servicii fax, pentru persoane
fizice.
Piața identificată este o piață cu amănuntul, supusă
prevederilor Legii nr. 304/2003.
b) Piața geografică relevantă
Piața națională determinată de teritoriul României
17. a) Piața relevantă a produsului
Piața apelurilor internaționale la puncte fixe pentru
persoane juridice, care cuprinde originarea apelurilor
internaționale la puncte fixe pentru serviciile de telefonie
destinate publicului, inclusiv servicii fax, pentru persoane
juridice.
Piața identificată este o piață cu amănuntul, supusă
prevederilor Legii nr. 304/2003.
b) Piața geografică relevantă
Piața națională determinată de teritoriul României
18. a) Piața relevantă a produsului
Piața apelurilor la puncte fixe către rețele publice de
telefonie mobilă pentru persoane fizice, care cuprinde
originarea apelurilor la puncte fixe către rețele publice de

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 821/6.IX.2004
telefonie mobilă pentru serviciile de telefonie destinate
publicului, inclusiv servicii fax, pentru persoane fizice.
Piața identificată este o piață cu amănuntul, supusă
prevederilor Legii nr. 304/2003.
b) Piața geografică relevantă
Piața națională determinată de teritoriul României
19. a) Piața relevantă a produsului
Piața apelurilor la puncte fixe către rețele publice de
telefonie mobilă furnizate pentru persoane juridice, care
cuprinde originarea apelurilor la puncte fixe către rețele

7

publice de telefonie mobilă pentru serviciile de telefonie
destinate publicului, inclusiv servicii fax, pentru persoane
juridice.
Piața identificată este o piață cu amănuntul, supusă
prevederilor Legii nr. 304/2003.
b) Piața geografică relevantă
Piața națională determinată de teritoriul României.“
Art. II. — Prezenta decizie va fi publicată în Monitorul
Oficial al României, Partea I, și va intra în vigoare la
3 zile de la data publicării.

Președintele Autorității Naționale de Reglementare în Comunicații,
Ion Smeeianu
București, 17 august 2004.
Nr. 1.124/EN.
MINISTERUL FINANȚELOR PUBLICE
Nr. 1.255 din 23 august 2004

MINISTERUL ECONOMIEI ȘI COMERȚULUI
Nr. 622 din 26 august 2004

ORDIN
pentru aprobarea Normelor metodologice privind modul de colectare
a contribuțiilor directe anuale ale titularilor de autorizație nucleară și de utilizare a veniturilor
extrabugetare din care se finanțează activitatea Agenției Naționale pentru Deșeuri Radioactive
Având în vedere prevederile art. 9 din Hotărârea Guvernului nr. 1.601/2003 privind organizarea și funcționarea
Agenției Naționale pentru Deșeuri Radioactive, ale Ordonanței Guvernului nr. 11/2003 privind gestionarea combustibilului
nuclear uzat și a deșeurilor radioactive, inclusiv depozitarea finală, aprobată cu modificări și completări prin Legea
nr. 320/2003, și prevederile Hotărârii Guvernului nr. 1.568/2003 privind stabilirea cuantumului contribuțiilor anuale directe
ale titularilor de autorizație nucleară și a termenului de plată a acestora,
în temeiul Hotărârii Guvernului nr. 738/2003 privind organizarea și funcționarea Ministerului Economiei și
Comerțului, cu modificările ulterioare, a Hotărârii Guvernului nr. 1.574/2003 privind organizarea și funcționarea Ministerului
Finanțelor Publice și a Agenției Naționale de Administrare Fiscală,
ministrul de stat, ministrul economiei și comerțului, și ministrul finanțelor publice emit următorul ordin:
Art. 1. — Se aprobă Normele metodologice privind
modul de colectare a contribuțiilor directe anuale ale
titularilor de autorizație nucleară și de utilizare a veniturilor
extrabugetare din care se finanțează activitatea Agenției
Naționale pentru Deșeuri Radioactive, prevăzute în anexa
care face parte integrantă din prezentul ordin.
p. Ministrul de stat, ministrul economiei și comerțului,
Andrei Grigorescu,
secretar de stat

Art. 2. — Prevederile prezentului ordin vor fi duse la
îndeplinire de către Agenția Națională pentru Deșeuri
Radioactive și titularii de autorizație nucleară.
Art. 3. — Prezentul ordin se publică în Monitorul Oficial
al României, Partea I.
p. Ministrul finanțelor publice,
Gheorghe Gherghina,
secretar de stat

ANEXĂ

NORME METODOLOGICE
privind modul de colectare a contribuțiilor directe anuale ale titularilor de autorizație nucleară și de utilizare
a veniturilor extrabugetare din care se finanțează activitatea Agenției Naționale pentru Deșeuri Radioactive
CAPITOLUL I
Dispoziții generale
Art. 1. — Prezentele norme metodologice stabilesc modul
de colectare a contribuțiilor directe anuale ale titularilor de
autorizație nucleară și de utilizare a veniturilor extrabugetare,
care se constituie ca surse proprii de finanțare ale Agenției
Naționale pentru Deșeuri Radioactive, denumită în
continuare ANDRAD, potrivit următoarelor acte normative:
— Ordonanța Guvernului nr. 11/2003 privind gestionarea
combustibilului nuclear uzat și a deșeurilor radioactive,
inclusiv depozitarea finală;

— Legea nr. 320/2003 pentru aprobarea Ordonanței
Guvernului nr. 11/2003 privind gestionarea combustibilului
nuclear uzat și a deșeurilor radioactive, inclusiv depozitarea
finală;
—
Hotărârea Guvernului nr. 1.568/2003 privind
stabilirea cuantumului contribuțiilor anuale directe ale
titularilor de autorizație nucleară și a termenului de plată a
acestora;
—
Hotărârea Guvernului nr. 1.601/2003 privind
organizarea și funcționarea Agenției Naționale pentru
Deșeuri Radioactive.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 821/6.IX.2004

CAPITOLUL II
Stabilirea contribuțiilor anuale directe ale titularilor
de autorizație nucleară
Art. 2. — Pentru buna funcționare a ANDRAD și
îndeplinirea obiectului său de activitate, titularii de autorizație
nucleară datorează următoarele contribuții anuale directe:
a) pentru combustibilul nuclear uzat se aplică un
cuantum aprobat prin hotărâre a Guvernului anuală,
calculat pe cantitatea de energie electrică produsă anual
de Societatea Națională îNuclearelectrica“ — S.A.
CNE–PROD Cernavodă, FCN Pitești și pe cantitatea de
căldură degajată anual, în cazul reactoarelor nucleare de
cercetare de la Regia Autonomă pentru Activități Nucleare —
SCN Pitești și Institutul Național de Cercetare-Dezvoltare
pentru Fizică și Inginerie Nucleară îHoria Hulubei“;
b) pentru deșeuri slab și mediu active se aplică un
cuantum aprobat prin hotărâre a Guvernului anuală pe
unitatea de volum condiționată în vederea depozitării
definitive.
Art. 3. — (1) În funcție de producția anuală de energie
electrică și termică programată și de volumul anual estimat
de deșeuri slab și mediu active condiționate în vederea
depozitării definitive se stabilește nivelul contribuției anuale
care se defalcă în tranșe lunare egale.
(2) Titularii de autorizație nucleară vor transmite lunar la
ANDRAD nivelul realizărilor privind producția energiei
electrice sau termice și volumul de deșeuri slab și mediu
active condiționat, în vederea depozitării definitive.
(3) În funcție de nivelul realizărilor se vor face
regularizările la sfârșitul fiecărui trimestru.
CAPITOLUL III
Încasarea contribuției directe
Art. 4. — Contribuția calculată conform prevederilor
art. 2 și ale art. 3 alin. (1) din prezentele norme
metodologice se virează în contul ANDRAD, până în data
de 20 a fiecărei luni.
Art. 5. — (1) Titularii de autorizație nucleară vor
transmite la ANDRAD copia de pe ordinul de plată cu viza
băncii emitente.
(2) Titularii de autorizație nucleară vor achita
contravaloarea în lei a contribuțiilor mai sus precizate, la
cursul de schimb valutar leu/euro comunicat de Banca
Națională a României, valabil la data efectuării plății.
CAPITOLUL IV
Utilizarea veniturilor ANDRAD
Art. 6. — Veniturile constituite în conformitate cu
prevederile Ordonanței Guvernului nr. 11/2003 și ale Legii
nr. 320/2003 sunt administrate de ANDRAD pentru
finanțarea activităților cuprinse în Planul anual de activități,
privind coordonarea la nivel național a procesului de
gestionare a combustibilului nuclear uzat și a deșeurilor

radioactive, precum și pentru finanțarea categoriilor de
cheltuieli aprobate în bugetul anual propriu de venituri și
cheltuieli pentru funcționarea agenției, în vederea îndeplinirii
atribuțiilor.
Art. 7. — Destinația veniturilor din amenzile aplicate
conform art. 29 din Ordonanța Guvernului nr. 11/2003,
modificată prin Legea nr. 320/2003, este cea prevăzută de
Ordonanța Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările ulterioare.
Art. 8. — Excedentele anuale rezultate din execuția
bugetului ANDRAD se reportează în anul următor și se
utilizează în conformitate cu prevederile Ordonanței
Guvernului nr. 11/2003 și ale Legii nr. 320/2003.
CAPITOLUL V
Raportarea și supravegherea încasării veniturilor
Art. 9. — (1) Titularii de autorizații nucleare care
datorează contribuțiile prevăzute la art. 3 vor raporta la
ANDRAD situații lunare întocmite conform datelor prevăzute
la alineatul următor.
(2) Situațiile lunare se transmit, în formă scrisă și în
format electronic, până la data de 4 a fiecărei luni
calendaristice pentru luna precedentă și vor conține
următoarele:
— datele de identificare a debitorului;
— natura contribuției;
— baza de calcul stabilită conform prevederilor art. 3;
— cuantumul sumei datorate pentru perioada raportată;
— observații și alte informații utile pe care titularii de
autorizații le consideră necesare pentru buna colectare a
contribuțiilor anuale directe;
— semnături autorizate.
(3) Titularii de autorizație nucleară vor pune la dispoziție
reprezentanților ANDRAD toate documentele solicitate în
vederea verificării exactității datelor înscrise în situațiile
lunare transmise.
Art. 10. — (1) În cazul constatării unor diferențe între
datele raportate și situația rezultată în urma verificărilor
efectuate, ANDRAD solicită în scris debitorului în cauză
clarificările și regularizările ce se impun.
(2) Debitorul este obligat să răspundă solicitării în
termen de 10 zile lucrătoare, iar ANDRAD va recalcula
obligația de plată conform dispozițiilor legale în vigoare.
CAPITOLUL VI
Penalități și sancțiuni
Art. 11. — Pentru nevirarea sumelor prevăzute în
prezentele norme metodologice, ANDRAD va calcula și va
percepe penalități pe zi de întârziere, începând cu a 15-a zi
lucrătoare de la termenul de scadență, în conformitate cu
legislația în vigoare.
Art. 12. — Sumele rezultate din penalitățile aplicate
corespunzător art. 11 se constituie ca venit al ANDRAD.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 821/6.IX.2004 conține 8 pagini.

Prețul de vânzare 8.500 lei

ISSN 1453—4495

PDF compression, OCR, web-optimization with CVISION's PdfCompressor

