PARTEA

Anul 172 (XVI) — Nr. 723

I

LEGI, DECRETE, HOTĂRÂRI ȘI ALTE ACTE

Miercuri, 11 august 2004

SUMAR
Nr.

Pagina

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII ALE CURȚII CONSTITUȚIONALE
Decizia nr. 272 din 24 iunie 2004 referitoare la excepția
de neconstituționalitate a dispozițiilor art. 46
alin. (5) din Legea nr. 10/2001 privind regimul
juridic al unor imobile preluate în mod abuziv în
perioada 6 martie 1945—22 decembrie 1989, cu
modificările și completările ulterioare, precum și a
dispozițiilor art. 5 alin. 1 și 5 din Legea
contenciosului administrativ nr. 29/1990, cu
modificările și completările ulterioare .....................

DECIZII

ALE

973.

— Ordin al ministrului sănătății pentru reabilitarea și
modernizarea echipamentelor radiologice ELTEX 400
și a instalațiilor de sterilizare tip ISM ....................

5–7

ACTE ALE BĂNCII NAȚIONALE A ROMÂNIEI
975.

1–5

CURȚII

— Ordin privind modificarea și completarea
Ordinului ministrului finanțelor publice și al
guvernatorului Băncii Naționale a României
nr. 999/3/2003 pentru aprobarea Sistemului de
raportare contabilă semestrială a instituțiilor de credit

7–15

CONSTITUȚIONALE

CURTEA CONSTITUȚIONALĂ

D E C I Z I A Nr. 272
din 24 iunie 2004

referitoare la excepția de neconstituționalitate a dispozițiilor art. 46 alin. (5)
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945—22 decembrie 1989, cu modificările și completările ulterioare,
precum și a dispozițiilor art. 5 alin. 1 și 5 din Legea contenciosului administrativ nr. 29/1990,
cu modificările și completările ulterioare
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Doina Suliman

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate
a dispozițiilor art. 46 alin. (5) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945—22 decembrie 1989, cu
modificările și completările ulterioare, precum și a
dispozițiilor art. 5 alin. 1 și 5 din Legea contenciosului
administrativ nr. 29/1990, cu modificările și completările
ulterioare, excepție ridicată de Liviu Nicolae Nicoară și

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 723/11.VIII.2004

Antonia Marietta Nicoară în Dosarul nr. 4.449/2003 al
Judecătoriei Turda.
La apelul nominal răspunde avocatul Dan C. Stegăroiu,
pentru autorii excepției, și consilierul juridic Dan Soporan,
pentru Societatea Comercială îHolcim“ — S.A. din
București. Lipsesc celelalte părți, față de care procedura de
citare este legal îndeplinită.
Avocatul autorilor excepției, cu privire la art. 46 alin. (5)
din Legea nr. 10/2001, susține că aceste dispoziții
contravin prevederilor constituționale referitoare la ocrotirea
proprietății private, deoarece, prin derogare de la dreptul
comun, instituie prescriptibilitatea acțiunii în revendicare
imobiliară. De asemenea, consideră că prin textul de lege
criticat sunt înfrânte prevederile art. 15 alin. (2), art. 16
alin. (1) și art. 21 alin. (1) și (2) din Constituție. În ceea ce
privește art. 5 alin. 1 și 5 din Legea nr. 29/1990,
apreciază că aceste dispoziții legale îngrădesc accesul liber
la justiție și creează cadrul exercitării unor atitudini abuzive
din partea administrației.
Reprezentantul Societății Comerciale îHolcim“ — S.A.
din București, referindu-se la jurisprudența Curții, solicită
respingerea excepției de neconstituționalitate.
Reprezentantul Ministerului Public, având în vedere
jurisprudența în materie a Curții Constituționale, pune
concluzii de respingere a excepției de neconstituționalitate
ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 16 ianuarie 2004, pronunțată în
Dosarul nr. 4.449/2003, Judecătoria Turda a sesizat Curtea
Constituțională cu excepția de neconstituționalitate a
dispozițiilor art. 46 alin. (5) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945—22 decembrie 1989, cu
modificările și completările ulterioare, precum și a
dispozițiilor art. 5 alin. 1 și 5 din Legea contenciosului
administrativ nr. 29/1990, cu modificările și completările
ulterioare.
Excepția a fost ridicată de Liviu Nicolae Nicoară și
Antonia Marietta Nicoară într-o acțiune civilă ce are ca
obiect cererea de anulare parțială a Certificatului de
atestare a dreptului de proprietate asupra terenurilor seria
M03 nr. 1.949 din 23 mai 1995, emis de Ministerul
Industriilor în favoarea Societății Comerciale îCimentul“ —
S.A. din Turda.
În motivarea excepției de neconstituționalitate autorii
acesteia susțin, în esență, că prevederile art. 46 alin. (5)
din Legea nr. 10/2001 înfrâng dispozițiile constituționale
consacrate în art. 15 alin. (1), art. 16 alin. (1) și (2),
art. 21 alin. (1) și (2), art. 41 alin. (1), (2), (3) și (7) și
art. 51. Astfel, arată că textul de lege criticat instituie, pe
calea legii speciale, o derogare de la dreptul comun,
deoarece prevede că acțiunea în revendicare este
prescriptibilă. În aceste condiții garanția constituțională a
dreptului de proprietate devine inoperantă. Mai mult, dat
fiind că excepția de la beneficiul imprescriptibilității acțiunii
în revendicare este aplicabilă numai celor deposedați în
mod abuziv în timpul regimului comunist, nu și celorlalți
cetățeni sau statului, autorii excepției apreciază că
proprietatea particulară nu se bucură de o ocrotire egală,
așa cum prevede art. 41 alin. (2). De asemenea, consideră
că art. 46 alin. (5) din Legea nr. 10/2001 este susceptibil
de critică și în raport cu prevederile art. 41 alin. (3) din
Constituție, întrucât aceste dispoziții constituționale au
eficacitate juridică numai în condițiile imprescriptibilității

acțiunii în revendicare. Totodată, susțin că, prin efectul
textului de lege criticat, dispozițiile constituționale care
prevăd că averea dobândită licit nu poate fi confiscată
devin desuete, iar prevederile art. 15 alin. (1) din
Constituție, potrivit cărora cetățenii beneficiază de drepturile
și libertățile consacrate de aceasta devin îiluzorii“. De
asemenea, se arată că art. 46 alin. (5) din Legea
nr. 10/2001 încalcă prevederile constituționale ale art. 51
care consacră supremația Constituției în raport cu celelalte
legi. În continuare se susține că acest text de lege
contravine art. 16 alin. (1) din Constituție, deoarece instituie
un privilegiu pentru terții dobânditori, în defavoarea
proprietarilor deposedați în mod abuziv în timpul regimului
comunist. Autorii excepției consideră că art. 46 alin. (5) din
Legea nr. 10/2001 ignoră principiul constituțional al liberului
acces la justiție, deoarece acesta înu se rezumă la
aspectul formal al promovării unei acțiuni în justiție, ci la
un drept efectiv, implicând o judecată dreaptă“, judecată ce
se transformă însă într-o îiluzie“ atât timp cât atributul
dominant al dreptului de proprietate, imprescriptibilitatea,
este înlăturat. În fine, autorii excepției pun în discuție
însăși dimensiunea morală a dispozițiilor legale criticate,
arătând că acestea înu duc la promovarea responsabilității
sociale, a renașterii simțului comun de dreptate și prin
aceasta nu renovează și nu asigură însănătoșirea mediului
social“.
În ceea ce privește art. 5 alin. 1 din Legea nr. 29/1990,
autorii excepției arată că acesta încalcă principiul
constituțional al liberului acces la justiție, deoarece
adresarea în justiție nu mai este liberă, ci condiționată de
un demers administrativ prealabil. De asemenea, apreciază
că, în virtutea aceluiași text de lege criticat, prevederile
art. 48 alin. (1) din Constituție devin inoperante. În sfârșit,
consideră, referindu-se la dispozițiile art. 5 alin. 5 din
Legea nr. 29/1990, că acestea sunt susceptibile de
aceleași critici ca și cele aduse art. 46 alin. (5) din Legea
nr. 10/2001.
Judecătoria Turda, invocând jurisprudența în materie a
Curții Constituționale, consideră că excepția de
neconstituționalitate a art. 46 alin. (5) din Legea
nr. 10/2001 și art. 5 alin. 1 din Legea nr. 29/1990 este
neîntemeiată. Referitor la critica de neconstituționalitate a
alin. 5 al art. 5 din Legea nr. 29/1990, arată că nu poate
fi primită, deoarece aceste dispoziții urmăresc sancționarea
pasivității persoanei care, primind răspuns din partea
autorității administrative sesizate cu înlăturarea unei
eventuale neregularități a actului administrativ emis pe
seama petentului sau lipsa unui asemenea act, neglijează
a-și valorifica dreptul constituțional de a se adresa justiției
în tranșarea conflictului. De altfel, amintește că acest text
de lege nu este singular în dreptul român, fiind o
consecință a dinamizării raporturilor juridice.
Potrivit prevederilor art. 24 alin. (1) din Legea
nr. 47/1992, republicată, cu modificările și completările
ulterioare, încheierea de sesizare a fost comunicată
președinților celor două Camere ale Parlamentului și
Guvernului, pentru a-și exprima punctele de vedere asupra
excepției de neconstituționalitate ridicate, iar în conformitate
cu art. 18 1 din Legea nr. 35/1997, cu modificările
ulterioare, a fost solicitat punctul de vedere al instituției
Avocatul Poporului.
Guvernul consideră că excepția de neconstituționalitate
a dispozițiilor art. 46 alin. (5) din Legea nr. 10/2001 și
art. 5 alin. 1 din Legea nr. 29/1990 este neîntemeiată,
deoarece acestea nu contravin exigențelor prevederilor
constituționale invocate. În ceea ce privește dispozițiile
alin. 5 al art. 5 din Legea nr. 29/1990, Guvernul apreciază
că acestea, instituind o procedură administrativă obligatorie,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 723/11.VIII.2004
prealabilă sesizării instanțelor judecătorești, înfrâng
prevederile art. 21 alin. (4) din Constituție, republicată.
Avocatul Poporului apreciază că argumentele autorilor
excepției sunt neîntemeiate. În acest sens, arată că art. 46
alin. (5) din Legea nr. 10/2001 nu încalcă sub nici un
aspect dreptul de proprietate privată. Astfel, observă că
textul de lege pus în discuție recunoaște dreptul titularului
la formularea acțiunii în constatarea nulității absolute a
actelor juridice de înstrăinare a imobilelor preluate în mod
abuziv și asigură posibilitatea de valorificare a acestuia în
cadrul unui termen, impus de necesitatea stabilității
raporturilor juridice civile. De altfel, absolutizarea exercițiului
prerogativelor dreptului de proprietate reprezintă o premisă
greșită, în condițiile în care prevederile constituționale ale
art. 44 alin. (1) teza a doua prevăd că limitele și conținutul
dreptului de proprietate sunt stabilite de lege, iar cele ale
art. 136 alin. (5) consacră caracterul inviolabil al proprietății
private, în condițiile legii organice. Mai mult,
imprescriptibilitatea dreptului de proprietate nu se bucură
de o consacrare constituțională. În ceea ce privește critica
de neconstituționalitate adusă art. 46 alin. (5) din Legea
nr. 10/2001 în raport cu prevederile art. 44 alin. (3) din
Constituție, republicată, apreciază că nu poate fi reținută,
întrucât textul de lege criticat nu se referă la expropriere și
nici nu produce efecte juridice în această materie. De
asemenea, consideră ca fiind neîntemeiată și susținerea
autorilor excepției potrivit căreia art. 5 alin. 1 din Legea
nr. 29/1990 contravine art. 21 alin. (1) și (2) din
Constituție, republicată. În acest sens, arată că dispozițiile
legale criticate nu îngrădesc liberul acces la justiție, ci
reglementează limitele temporale ale formulării acțiunii în
constatarea nulității actelor juridice de înstrăinare a
imobilelor preluate în mod abuziv. În ceea ce privește
critica de neconstituționalitate a dispozițiilor art. 5 alin. 1 și 5
din Legea nr. 29/1990 în raport cu art. 52 alin. (1) din
Constituție, republicată, apreciază că aceasta nu poate fi
reținută. Astfel, observă că, potrivit prevederilor
constituționale ale art. 52 alin. (2), legiuitorul este abilitat
să stabilească condițiile și limitele exercitării dreptului la
reparație al persoanei vătămate de un act administrativ, iar
dispozițiile legale criticate corespund exigențelor acestei
norme constituționale, reglementând condițiile de exercitare
a acțiunii, prin fixarea unor termene procedurale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctul de vedere al
Guvernului și cel al Avocatului Poporului, raportul întocmit
de judecătorul-raportor, susținerile părților prezente,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, republicată, cu modificările și completările
ulterioare, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, ale art. 1 alin. (2), ale art. 2, 3, 12
și 23 din Legea nr. 47/1992, republicată, cu modificările și
completările ulterioare, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 46 alin. (5) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945—22 decembrie 1989, publicată în
Monitorul Oficial al României, Partea I, nr. 75 din
14 februarie 2001, cu modificările și completările ulterioare,
dispoziții care au următorul conținut:

3

— Art. 46 alin. (5): îPrin derogare de la dreptul comun,
indiferent de cauza de nulitate, dreptul la acțiune se prescrie în
termen de un an de la data intrării în vigoare a prezentei legi.“
Termenul de un an prevăzut de textul de lege criticat a
fost prelungit succesiv, cu câte trei luni, prin Ordonanța de
urgență a Guvernului nr. 109/2001, publicată în Monitorul
Oficial al României, Partea I, nr. 460 din 13 august 2001,
și prin Ordonanța de urgență a Guvernului nr. 145/2001,
publicată în Monitorul Oficial al României, Partea I, nr. 720
din 12 noiembrie 2001.
Autorii excepției critică, de asemenea, dispozițiile art. 5
alin. 1 și 5 din Legea contenciosului administrativ
nr. 29/1990, publicată în Monitorul Oficial al României,
Partea I, nr. 122 din 8 noiembrie 1990, cu modificările și
completările ulterioare, dispoziții care au următoarea
redactare:
Art. 5 alin. 1 și 5: îÎnainte de a cere tribunalului anularea
actului sau obligarea la eliberarea lui, cel care se consideră
vătămat se va adresa pentru apărarea dreptului său, în termen
de 30 de zile de la data când i s-a comunicat actul administrativ
sau la expirarea termenului prevăzut la art. 1 alin. 2, autorității
emitente, care este obligată să rezolve reclamația în termen de
30 de zile de la aceasta. […]
În toate cazurile, introducerea cererii la tribunal nu se va
putea face mai târziu de un an de la data comunicării actului
administrativ a cărui anulare se cere.“
În susținerea neconstituționalității acestor texte de lege,
autorii excepției invocă încălcarea dispozițiilor constituționale
ale art. 15 alin. (1), art. 16 alin. (1) și (2), art. 21 alin. (1)
și (2), art. 41 alin. (1), (2), (3) și (7), art. 48 alin. (1) și
art. 51, dispoziții care, în urma republicării Constituției, au
următoarea numerotare și redactare:
— Art. 1 alin. (5): îÎn România, respectarea Constituției, a
supremației sale și a legilor este obligatorie.“;
— Art. 15 alin. (1): îCetățenii beneficiază de drepturile și
de libertățile consacrate prin Constituție și prin alte legi și au
obligațiile prevăzute de acestea.“;
— Art. 16 alin. (1) și (2): î(1) Cetățenii sunt egali în fața
legii și a autorităților publice, fără privilegii și fără discriminări.
(2) Nimeni nu este mai presus de lege.“;
— Art. 21 alin. (1) și (2): î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime.
(2) Nici o lege nu poate îngrădi exercitarea acestui drept.“;
— Art. 44 alin. (1), (2), (3) și (8): î(1) Dreptul de
proprietate, precum și creanțele asupra statului, sunt
garantate. Conținutul și limitele acestor drepturi sunt stabilite
de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.
(3) Nimeni nu poate fi expropriat decât pentru o cauză de
utilitate publică, stabilită potrivit legii, cu dreaptă și prealabilă
despăgubire. […]
(8) Averea dobândită licit nu poate fi confiscată. Caracterul
licit al dobândirii se prezumă.“;
— Art. 52 alin. (1): îPersoana vătămată într-un drept al
său ori într-un interes legitim, de o autoritate publică, printr-un
act administrativ sau prin nesoluționarea în termenul legal a
unei cereri, este îndreptățită să obțină recunoașterea dreptului
pretins sau a interesului legitim, anularea actului și repararea
pagubei.“

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 723/11.VIII.2004

Examinând excepția de neconstituționalitate, Curtea
constată că prevederile art. 46 alin. (5) din Legea
nr. 10/2001 au fost supuse în mai multe rânduri controlului
de constituționalitate, prin raportare la aceleași dispoziții
constituționale. În acest sens pot fi amintite Decizia nr. 296
din 8 iulie 2003, publicată în Monitorul Oficial al României,
Partea I, nr. 577 din 12 august 2003, Decizia nr. 427 din
18 noiembrie 2003, publicată în Monitorul Oficial al
României, Partea I, nr. 868 din 5 decembrie 2003, sau
Decizia nr. 91 din 4 martie 2004, publicată în Monitorul
Oficial al României, Partea I, nr. 345 din 20 aprilie 2004.
Astfel, referindu-se la conformitatea textului de lege
criticat cu dispozițiile constituționale ale art. 21 alin. (1) și (2),
Curtea Constituțională a reținut că liberul acces la justiție
presupune accesul la mijloacele procedurale prin care se
înfăptuiește actul de justiție, a căror stabilire este de
competența exclusivă a legiuitorului, așa cum reiese din
dispozițiile art. 126 alin. (2) din Constituție, republicată,
potrivit cărora îCompetența instanțelor judecătorești și
procedura de judecată sunt prevăzute numai prin lege“. Mai
mult, legiuitorul poate stabili în situații deosebite reguli
speciale de procedură, precum și modalități de exercitare
a drepturilor procesuale, astfel încât liberul acces la justiție
să nu fie afectat.
Având în vedere aceste aspecte, Curtea a statuat că
instituția prescripției, în general, și termenele în raport cu
care își produce efectele aceasta nu pot fi considerate de
natură să îngrădească accesul liber la justiție, finalitatea lor
fiind, dimpotrivă, de a-l facilita, prin asigurarea unui climat
de ordine, indispensabil exercitării în condiții optime a
acestui drept constituțional, prevenindu-se eventualele
abuzuri și limitându-se efectele perturbatoare asupra
stabilității și securității raporturilor juridice civile.
Exercitarea unui drept de către titularul său nu poate
avea loc decât într-un anumit cadru, prestabilit de legiuitor,
cu respectarea anumitor exigențe, cărora li se subsumează
și instituirea unor termene, după a căror expirare
valorificarea respectivului drept nu mai este posibilă.
Departe de a constitui o negare a dreptului în sine,
asemenea exigențe dau expresie ordinii de drept,
absolutizarea exercițiului unui anume drept având
consecință fie negarea, fie amputarea drepturilor sau
intereselor legitime ale altor persoane, cărora statul este
ținut să le acorde ocrotire, în egală măsură.
În condițiile în care, potrivit principiului că nimeni nu se
poate apăra invocând necunoașterea legii (înemo ignorare
legem censetur“), titularul unui drept este prezumat că a
avut cunoștință de reglementarea care prevedea că
valorificarea dreptului său se circumscrie unui anumit
termen — pe care, de altfel, în această materie, legiuitorul
l-a prelungit în două rânduri —, fără a înțelege să îl
respecte, acesta nu are decât a-și imputa propriei lipse de
diligență consecințele negative pe care este ținut să le
suporte și câtuși de puțin textului de lege criticat. Art. 46
alin. (5) din Legea nr. 10/2001 recunoaște dreptul titularului
la exercitarea acțiunii în constatarea nulității absolute a
actelor juridice de înstrăinare a imobilelor preluate în mod
abuziv și asigură posibilitatea de valorificare a acestuia în
cadrul unui termen, impus de rațiuni sociale majore,
respectiv de evitarea unor stări de incertitudine prelungite
în ceea ce privește raporturile juridice civile, precum și de
asigurarea stabilității și securității acestora, cu atât mai
importante cu cât au ca obiect dreptul de proprietate.
Curtea a mai constatat că susținerea potrivit căreia
art. 46 alin. (5) din Legea nr. 10/2001 înfrânge dispozițiile
art. 44 alin. (1) și (2) din Constituție, republicată, pornește
de la o premisă greșită, și anume aceea a absolutizării

exercițiului prerogativelor dreptului de proprietate, făcându-se
însă abstracție de prevederile art. 44 alin. (1) teza a doua
din Constituție, republicată, potrivit cărora îConținutul și
limitele dreptului de proprietate sunt stabilite de lege“, ca și de
cele ale art. 136 alin. (5), care consacră caracterul
inviolabil al proprietății private, în condițiile stabilite de
legea organică. În lumina acestor prevederi constituționale,
legiuitorul ordinar este competent să stabilească cadrul
juridic pentru exercitarea atributelor dreptului de proprietate,
în așa fel încât să nu vină în coliziune cu interesele
generale sau cu interesele particulare legitime ale altor
subiecte de drept, instituind astfel niște limitări rezonabile
în valorificarea acestuia, ca drept subiectiv garantat. Așa
fiind, prin textul de lege criticat legiuitorul nu a făcut decât
să dea expresie acestor imperative, în limitele și potrivit
competenței sale constituționale.
Argumente asemănătoare au fost reținute și pentru a
susține conformitatea art. 46 alin. (5) din Legea
nr. 10/2001 cu prevederile constituționale ale art. 44
alin. (3) și (8), precum și în raport cu art. 1 alin. (5) și
art. 15 alin. (1). Astfel, textul de lege criticat nu operează
o expropriere ori o confiscare, ci doar sancționarea
proprietarului nediligent care nu a înțeles să-și exercite
drepturile sale în termenul prevăzut de lege. De altfel,
imprescriptibilitatea, consfințită în anumite cazuri cu titlu de
principiu în legislația civilă, nu este consacrată ca atare de
Constituție. Așa fiind, legiuitorul poate, în considerarea unor
rațiuni majore, să deroge de la acest principiu, așa cum a
procedat și în cazul art. 46 alin. (5) din Legea nr. 10/2001,
fără a îndreptăți calificarea acestor norme legale ca fiind
neconstituționale.
Autorii excepției critică art. 46 alin. (5) din Legea
nr. 10/2001 și pe motivul că acesta ar fi în contradicție cu
principiul egalității consacrate de art. 16 alin. (1) din
Constituție, republicată.
Curtea constată însă că motivarea opiniei autorilor
excepției privind încălcarea acestei prevederi din Legea
fundamentală se mărginește la afirmația că textele criticate
îi privilegiază pe cei care au preluat imobilele foștilor
proprietari deposedați în mod abuziv; or, o asemenea
argumentare nu îngăduie nici o analiză a existenței unei
presupuse inegalități.
În continuare, analizând criticile aduse de autorii
excepției prevederilor art. 5 alin. 1 din Legea nr. 29/1990,
Curtea observă că și acestea au mai constituit obiect al
controlului de constituționalitate prin raportare la art. 21 și
art. 48 din Constituție. Astfel, prin Decizia nr. 235 din
21 noiembrie 2000, publicată în Monitorul Oficial al
României, Partea I, nr. 94 din 23 februarie 2001,
respingând excepția, Curtea Constituțională a reținut că,
prin conținutul lor, aceste dispoziții nu împiedică persoana
care se consideră vătămată într-un drept al său de o
autoritate publică să sesizeze instanțele judecătorești, ci
instituie o procedură prealabilă, anterioară acestei sesizări,
procedură care reprezintă pentru cetățean încă o
posibilitate în apărarea drepturilor sale.
Deoarece nu au intervenit elemente noi care să justifice
schimbarea jurisprudenței Curții Constituționale, cele
statuate prin deciziile menționate își mențin valabilitatea și
în prezenta cauză.
În sfârșit, față de susținerea autorilor excepției potrivit
căreia dispozițiile art. 5 alin. 5 din Legea nr. 29/1990 sunt
susceptibile de aceleași critici aduse prevederilor art. 46
alin. (5) din Legea nr. 10/2001, Curtea apreciază că
argumentele invocate pentru a susține conformitatea
acestui din urmă text de lege în raport cu dispozițiile art. 1
alin. (5), art. 15 alin. (1), art. 16 alin. (1) și (2) și ale

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 723/11.VIII.2004
art. 21 alin. (1) și (2) din Constituție, republicată, își
păstrează valabilitatea și față de art. 5 alin. 5 din Legea
nr. 29/1990. În ceea ce privește prevederile constituționale
ale art. 44 alin. (1), (2), (3) și (8), Curtea constată că
acestea nu au incidență în soluționarea excepției privitoare
la textul de lege criticat.
Cu privire la excepția de neconstituționalitate a art. 5
alin. 1 și alin. 5 din Legea nr. 29/1990 se observă însă că
Judecătoria Turda, care a sesizat Curtea Constituțională cu
prezenta excepție, a fost învestită cu soluționarea Dosarului
nr. 449/2003 în urma declinării competenței de către
Curtea de Apel Cluj — Secția comercială și de contencios
administrativ, care a apreciat că, în speță, nu sunt
aplicabile prevederile Legii nr. 29/1990. Această hotărâre s-a
întemeiat pe înseși susținerile autorilor excepției, care au

5

apreciat că dispozițiile acestui act normativ nu le sunt
aplicabile.
Având în vedere aceste aspecte, Curtea constată că
prevederile art. 5 alin. 1 și 5 din Legea nr. 29/1990 nu
sunt incidente în cauză și nu întrunesc condiția prevăzută
de art. 23 alin. (1) din Legea nr. 47/1992, republicată, cu
modificările și completările ulterioare, potrivit căreia, îCurtea
Constituțională decide asupra excepțiilor ridicate în fața
instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei
dispoziții dintr-o lege sau ordonanță în vigoare, care are
legătură cu soluționarea cauzei în orice fază a litigiului și
oricare ar fi obiectul acestuia.“ Așa fiind, excepția de
neconstituționalitate a dispozițiilor art. 5 alin. 1 și 5 din
Legea nr. 29/1990 este inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, republicată,
al art. 1, 2, 3, al art. 13 alin. (1) lit. A.d), precum și al art. 23 din Legea nr. 47/1992, republicată, cu modificările și
completările ulterioare, cu majoritate de voturi, în ceea ce privește art. 46 alin. (5) din Legea nr. 10/2001,
CURTEA

În numele legii
D E C I D E:

1. Respinge, ca fiind neîntemeiată, excepția de neconstituționalitate a dispozițiilor art. 46 alin. (5) din Legea
nr. 10/2001 privind regimul juridic al unor imobile preluate în mod abuziv în perioada 6 martie 1945—22 decembrie 1989,
cu modificările și completările ulterioare, excepție ridicată de Liviu Nicolae Nicoară și Antonia Marietta Nicoară în Dosarul
nr. 4.449/2003 al Judecătoriei Turda.
2. Respinge, ca fiind inadmisibilă, excepția de neconstituționalitate a dispozițiilor art. 5 alin. 1 și 5 din Legea
contenciosului administrativ nr. 29/1990, cu modificările și completările ulterioare, excepție ridicată de aceiași autori în
același dosar.
Definitivă și obligatorie.
Pronunțată în ședința publică din data de 24 iunie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Doina Suliman

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
pentru reabilitarea și modernizarea echipamentelor radiologice ELTEX 400
și a instalațiilor de sterilizare tip ISM
În conformitate cu prevederile Ordonanței de urgență a Guvernului nr. 48/2003 privind unele măsuri în vederea
întăririi disciplinei financiare și a creșterii eficienței utilizării fondurilor în sistemul sanitar, precum și modificarea unor acte
normative, ale Ordonanței Guvernului nr. 12/2004 pentru reglementarea unor măsuri financiare în sistemul sanitar,
aprobată cu modificări prin Legea nr. 100/2004, ale Hotărârii Guvernului nr. 278/2004 pentru abilitarea Ministerului
Sănătății de a efectua licitații pentru achiziționarea de servicii privind reabilitarea și modernizarea echipamentelor
radiologice ELTEX 400 și a instalațiilor de tip ISM și ale Hotărârii Guvernului nr. 1.080/2003 privind reabilitarea și
modernizarea aparatelor radiologice ELTEX 400 și a instalațiilor de sterilizare tip ISM,
văzând Referatul de aprobare al Direcției generale farmaceutice, inspecția de farmacie și aparatură medicală
nr. OB 8.671/2004,
în temeiul Hotărârii Guvernului nr. 743/2003 privind organizarea și funcționarea Ministerului Sănătății, cu
modificările și completările ulterioare,

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 723/11.VIII.2004
ministrul sănătății emite prezentul ordin.

Art. 1. — (1) Achiziția serviciilor privind reabilitarea și
modernizarea echipamentelor radiologice ELTEX 400 și a
instalațiilor de sterilizare tip ISM pentru unitățile sanitare cu
paturi, din rețeaua proprie, se realizează prin licitații
organizate de Ministerul Sănătății.
(2) Achiziția serviciilor menționate la alin. (1) se
realizează în conformitate cu prevederile legale privind
achizițiile publice, în limita sumelor cu această destinație
aprobate în bugetele unităților sanitare cu paturi.
(3) Casa Națională de Asigurări de Sănătate asigură
prin casele de asigurări de sănătate județene, în baza
actelor adiționale la contractele de furnizare de servicii
medicale, sumele necesare pentru reabilitarea și
modernizarea aparatelor radiologice ELTEX 400 și a
instalațiilor de sterilizare tip ISM.
Art. 2. — Nominalizarea unităților sanitare cu paturi,
precum și numărul pe tipuri de aparate și instalații care se
reabilitează în acest an sunt cele prevăzute în anexele
nr. 1 și 2.
Art. 3. — Unitățile sanitare cu paturi încheie contracte
de achiziții publice pentru servicii de reabilitare și

modernizare a echipamentelor radiologice ELTEX 400 și a
instalațiilor de sterilizare tip ISM, aflate în dotare, cu
furnizorii și la prețurile adjudecate la licitațiile organizate de
Ministerul Sănătății.
Art. 4. — Decontarea serviciilor de reabilitare și
modernizare se face în baza contractelor încheiate între
unitățile sanitare cu paturi și furnizori în limita bugetului
aprobat, pe baza documentelor justificative.
Art. 5. — Sumele rămase neutilizate până la data de
15 decembrie 2004 se reportează în anul următor și se
utilizează cu aceeași destinație.
Art. 6. — Ministerul Sănătății, Casa Națională de
Asigurări de Sănătate, direcțiile de sănătate publică
județene și a municipiului București, casele de asigurări de
sănătate județene și unitățile sanitare cu paturi,
nominalizate în anexele nr. 1 și 2, vor duce la îndeplinire
prevederile prezentului ordin.
Art. 7. — Anexele nr. 1 și 2 fac parte integrantă din
prezentul ordin.
Art. 8. — Prezentul ordin se publică în Monitorul Oficial
al României, Partea I.

Ministrul sănătății,
Ovidiu Brînzan
București, 27 iulie 2004.
Nr. 973.

ANEXA Nr. 1
LISTA

instituțiilor sanitare la care se va efectua reabilitarea și modernizarea instalațiilor
de sterilizare tip ISM în anul 2004
Nr.
crt.

1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.
18.

Județul

Bacău
Botoșani
Brașov
Brăila
Buzău
Cluj
Iași

Mureș
Prahova
Timiș
București

Instituția sanitară

Spitalul Municipal Onești
Spitalul de Copii Botoșani
Spitalul Municipal Dorohoi
Spitalul Municipal Făgăraș
Spitalul de Obstetrică și Ginecologie Brașov
Spitalul de Obstetrică-Ginecologie Brăila
Spitalul Județean Buzău — Secția Maternitate
Spitalul Municipal Câmpia Turzii
Spitalul Municipal Gherla
Spitalul de Neurochirurgie Iași
Spitalul Clinic nr. 2 îC.I. Parhon“ Iași
Spitalul de Urgență îSfântul Spiridon“ Iași
Spitalul Clinic de Copii îSfânta Maria“ Iași
Spitalul de Obstetrică-Ginecologie îElena Doamna“ Iași
Spitalul Orășenesc Luduș
Spitalul Municipal Sighișoara
Spitalul Orășenesc Azuga
Spitalul Clinic de Obstetrică-Ginecologie
îDr. Dumitru Popescu“ Timișoara
Spitalul Clinic de Nefrologie îDr. Carol Davila“

Total bucăți:
Valoarea estimată:

Cantitatea
(buc.)

1
1
1
1
1
1
1
1
1
1
2
2
2
2
1
1
1
1
1
23
18 miliarde lei

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 723/11.VIII.2004
ANEXA Nr. 2
LISTA

instituțiilor sanitare la care se va efectua reabilitarea și modernizarea aparatelor
radiologice tip ELTEX 400 în anul 2004
Nr.
crt.

Județul

1.
2.

Alba
Argeș

3.
4.

Brăila
Buzău

5.

Călărași

6.

Dâmbovița

7.

Giurgiu

8.

Gorj

9.
10.
11.

Cantitatea
(buc.)

Instituția sanitară

Sanatoriul TBC Câmpeni
Spitalul Orășenesc îRegele Carol I“ Costești – Argeș
Spitalul Municipal Câmpulung Muscel
Spitalul Orășenesc Făurei
Spitalul Județean Buzău
Spitalul Orășenesc Nehoiu
Spitalul Orășenesc Lehliu-Gară
Spitalul TBC Dor Mărunt
Spitalul Orășenesc Oltenița
Spitalul Orășenesc Pucioasa
Spitalul Orășenesc Moroeni
Spitalul de Pneumoftiziologie Izvoru
(comuna Vânătorii Mici)
Spitalul Județean Giurgiu
Spitalul Orășenesc Bumbești-Jiu
Spitalul Municipal Motru
Spitalul Municipal Corabia
Spitalul Orășenesc Comănești
Spitalul de Urgență Petroșani

Olt
Bacău
Hunedoara

Total bucăți:
Valoarea estimată:

ACTE

ALE

BĂNCII

1
1
1
1
1
1
1
1
1
1
1
1
1
1
1
1
1
1
18
37 miliarde lei

NAȚIONALE

A

ROMÂNIEI

BANCA NAȚIONALĂ A ROMÂNIEI

ORDIN
privind modificarea și completarea Ordinului ministrului finanțelor publice și al guvernatorului
Băncii Naționale a României nr. 999/3/2003 pentru aprobarea Sistemului de raportare contabilă
semestrială a instituțiilor de credit
Având în vedere prevederile art. 181 din Ordonanța de urgență a Guvernului nr. 97/2000 privind organizațiile
cooperatiste de credit, aprobată cu modificări și completări prin Legea nr. 200/2002, cu modificările și completările
ulterioare, ale art. 4 alin. (2) din Legea nr. 541/2002 privind economisirea și creditarea în sistem colectiv pentru domeniul
locativ, modificată și completată prin Ordonanța de urgență a Guvernului nr. 99/2003, și ale Ordinului ministrului finanțelor
publice nr. 947/2004 pentru aprobarea Sistemului de raportare contabilă la 30 iunie 2004 a agenților economici,
în temeiul prevederilor art. 4 din Legea contabilității nr. 82/1991, republicată, și ale art. 50 din Legea nr. 101/1998
privind Statutul Băncii Naționale a României, cu modificările și completările ulterioare,
Banca Națională a României emite următorul ordin:
Art. I. — Alineatul (2) al articolului 1 din Ordinul
ministrului finanțelor publice și al guvernatorului Băncii

Partea I, nr. 578 din 13 august 2003, se modifică și va
avea următorul cuprins:

Naționale a României nr. 999/3/2003 pentru aprobarea

î(2) Sistemul de raportare contabilă semestrială a

Sistemului de raportare contabilă semestrială a instituțiilor

instituțiilor de credit, aprobat prin prezentul ordin, este

de credit, publicat în Monitorul Oficial al României,

obligatoriu pentru bănci, persoane juridice române,

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 723/11.VIII.2004

sucursalele din România ale băncilor străine, pentru
organizațiile cooperatiste de credit și pentru casele de
economii pentru domeniul locativ, denumite în continuare
instituții de credit.“
Art. II. — Sistemul de raportare contabilă semestrială a
instituțiilor de credit, aprobat prin Ordinul ministrului
finanțelor publice și al guvernatorului Băncii Naționale a
României nr. 999/3/2003, publicat în Monitorul Oficial al
României, Partea I, nr. 578 din 13 august 2003, se
modifică și se completează după cum urmează:
1. În cadrul capitolului I îNorme metodologice privind
întocmirea, semnarea, verificarea și depunerea raportărilor
contabile semestriale ale instituțiilor de credit“, la punctul 1
îGeneralități“, alineatul 1 se modifică și va avea următorul
cuprins:
îInstituțiile de credit, indiferent de forma de organizare,
de tipul de proprietate și de reglementările contabile
aplicate, inclusiv instituțiile de credit aflate în curs de
lichidare, până la terminarea lichidării, au obligația să
întocmească și să depună raportări contabile semestriale la
Direcția supraveghere din cadrul Băncii Naționale a
României și la unitățile teritoriale ale Ministerului Finanțelor
Publice unde acestea își au sediul social.“
2. Referirile cu privire la depunerea de către instituțiile
de credit a raportărilor contabile semestriale la Direcția
generală de administrare a marilor contribuabili din
municipiul București și din județul Ilfov se abrogă.
3. În cadrul capitolului I îNorme metodologice privind
întocmirea, semnarea, verificarea și depunerea raportărilor
contabile semestriale ale instituțiilor de credit“, la punctul 2
îPrezentarea, semnarea, depunerea raportărilor contabile
semestriale, precum și reguli generale referitoare la modul
de completare a acestora“, alineatul 1 se modifică și va
avea următorul cuprins:
îInstituțiile de credit vor întocmi următoarele formulare:
a) Bilanț (cod 10);
b) Contul de profit și pierdere (cod 20);
c) Date informative (cod 30).“
4. Referirile la formularul îNotă explicativă (cod 30)“ se
vor citi ca referiri la formularul îDate informative (cod 30)“.
5. În cadrul capitolului I îNorme metodologice privind
întocmirea, semnarea, verificarea și depunerea raportărilor
contabile semestriale ale instituțiilor de credit“, la punctul 3
îTermenul pentru depunerea raportărilor contabile
semestriale “, alineatul 1 se modifică și va avea următorul
cuprins:
îDepunerea raportărilor contabile semestriale sau, după
caz, a declarațiilor instituțiilor de credit care nu au
desfășurat activitate până la data de 30 iunie a anului de
raportare, către Direcția supraveghere din cadrul Băncii
Naționale a României și unitățile teritoriale ale Ministerului
Finanțelor Publice, se va efectua până la data de
20 august a anului de raportare.“

6. În cadrul capitolului I îNorme metodologice privind
întocmirea, semnarea, verificarea și depunerea raportărilor
contabile semestriale ale instituțiilor de credit“, la punctul 4
îInformații privind completarea raportărilor contabile
semestriale“ —îContul de profit și pierdere (cod 20)“,
alineatul 1 se modifică și va avea următorul cuprins:
îFormularul cuprinde totalitatea veniturilor realizate,
cheltuielilor efectuate și a rezultatelor financiare obținute
(profit și pierdere), preluate din conturile de venituri și
cheltuieli cuprinse în balanța de verificare la 30 iunie a
anului de raportare.“
7. În cadrul capitolului I îNorme metodologice privind
întocmirea, semnarea, verificarea și depunerea raportărilor
contabile semestriale ale instituțiilor de credit“, la punctul 4
îInformații privind completarea raportărilor contabile
semestriale“ — îContul de profit și pierdere (cod 20)“,
prima liniuță a alineatului 3 se modifică și va avea
următorul cuprins:
î— datele care se raportează în formularul «Contul de
profit și pierdere» sunt cumulate de la începutul anului
până la sfârșitul perioadei de raportare.“
8. În cadrul capitolului I îNorme metodologice privind
întocmirea, semnarea, verificarea și depunerea raportărilor
contabile semestriale ale instituțiilor de credit“, la punctul 4
îInformații privind completarea raportărilor contabile
semestriale“ — îDate informative (cod 30)“, alineatul 1 al
punctului II îDate privind plățile restante“ se modifică și va
avea următorul cuprins:
îSe completează de către instituțiile de credit cu sumele
de la sfârșitul perioadei de raportare care au depășit
termenele de plată prevăzute în contracte sau în acte
normative.“
9. În cadrul capitolului I îNorme metodologice privind
întocmirea, semnarea, verificarea și depunerea raportărilor
contabile semestriale ale instituțiilor de credit“, la punctul 4
îInformații privind completarea raportărilor contabile
semestriale“ — îDate informative (cod 30)“, punctul IV se
modifică și va avea următorul cuprins:
îIV. Date privind investițiile străine
Datele privind investițiile străine în România se
completează de toate instituțiile de credit cu participare de
capital străin și servesc la culegerea de informații cu privire
la investițiile străine în România. Datele se vor completa în
euro, iar transformarea celorlalte valute în euro se va face
la cursul de schimb de la data când a avut loc
operațiunea.“
10. Modelele formularelor de raportare semestrială a
instituțiilor de credit prevăzute la capitolul II se modifică și
sunt cele prevăzute în anexa care face parte integrantă din
prezentul ordin.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 723/11.VIII.2004
11. Concordanțele între Planul de conturi al instituțiilor
de credit și Planul de conturi bancar cu formatele de Bilanț
și Cont de profit și pierdere, prevăzute la capitolul III și,
respectiv, capitolul IV, se modifică astfel:

— în locul concordanțelor aferente pozițiilor î410 —
Rezultatul reportat“ și 420 — Rezultatul exercițiului financiar
din Bilanț se introduc următoarele rânduri“:

î413 — Rezultatul reportat — sold creditor
416 — Rezultatul reportat — sold debitor
423 — Rezultatul exercițiului financiar — sold creditor
426 — Rezultatul exercițiului financiar — sold debitor
— concordanțele aferente pozițiilor î083 — Cheltuieli cu
personalul“, î084 — Salarii“ și î087 — Alte cheltuieli

9

581
581
591
591

(sold
(sold
(sold
(sold

creditor)
debitor)
creditor)
debitor)“

administrative“ din Contul de profit și pierdere se modifică
și sunt următoarele:

î083 — cheltuieli cu personalul

611 + 612 + 617 + ex. 6344 – ex. 7493

084 — Salarii

611 + ex. 6344 – ex. 7493

087 — alte cheltuieli administrative

631 + 632 + 633 + ex. 634 + 635“

12. În cadrul concordanțelor între Planul de conturi al
instituțiilor de credit cu formatul Contului de profit și

pierdere, prevăzute la capitolul III, după poziția î260 —
Impozitul pe profit“ se introduc următoarele rânduri:

î263 — Cheltuieli cu impozitul pe profit curent
265 — Cheltuieli cu impozitul pe profit amânat
267 — Venituri din impozitul pe profit amânat
13. La capitolul V îControlul raportărilor contabile
semestriale ale instituțiilor de credit“, punctul A îCorelații
din cadrul formularelor de raportare contabilă semestrială“
— îContul de profit și pierdere (cod 20)“, după corelațiile
aferente poziției 256 se introduce următoarea corelație:
î260 = 263 + 265 – 267“
îFormular cod 10
coloana 2
423
426

6911
6912
791“
14. La capitolul V îControlul raportărilor contabile
semestriale ale instituțiilor de credit“, punctul B îCorelații
dintre formularele de raportări contabile semestriale ale
instituțiilor de credit“, în locul corelației dintre poziția 420
din Formularul cod 10, coloana 2, și poziția 283 sau 286
din Formularul cod 20, coloana 2, se introduc următoarele
corelații:

Relația

Formular cod 20
coloana 2
283
286“

=
=

Art. III. — Prezentul ordin intră în vigoare începând cu
raportarea contabilă semestrială a anului 2004, al

cărei termen de depunere este până la data de
20 august 2004.

GUVERNATORUL BĂNCII NAȚIONALE A ROMÂNIEI,

MUGUR ISĂRESCU
București, 23 iunie 2004.
Nr. 5.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 723/11.VIII.2004
ANEXĂ*)

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 723/11.VIII.2004

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 723/11.VIII.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 723/11.VIII.2004

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 723/11.VIII.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 723/11.VIII.2004

15

PDF compression, OCR, web-optimization with CVISION's PdfCompressor

P R E Ț U R I L E

publicațiilor legislative pentru anul 2004
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.

Valoarea
abonamentului
anual
— lei —

Trim. I

Trim. II

Trim. III

română
română,

9.875.000
1.780.000

2.468.750
—

2.715.750
—

2.987.500
—

3.286.000
—

maghiară

7.900.000
12.500.000
2.530.000
10.680.000
9.850.000
2.500.000
4.150.000

1.975.000
3.125.000
632.500
2.670.000
2.462.500
625.000
1.038.000

1.975.000
3.125.000
632.500
2.670.000
2.462.500
687.500
1.141.500

1.975.000
3.125.000
632.500
2.670.000
2.462.500
756.500
1.255.500

1.975.000
3.125.000
632.500
2.670.000
2.462.500
832.500
1.381.500

625.000
470.000
2.500.000

—
—
—

—
—
—

—
—
—

—
—
—

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

și alte

Valoarea
abonamentului trimestrial
— lei —
Trim. IV

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
u RODIPET — S.A.
— prin toate filialele
u INTERPRESS SPORT — S.R.L.
— București, str. Hristo Botev nr. 6
(telefon/fax: 313.85.07; 313.85.08; 313.85.09)
u PRESS EXPRES — S.R.L.
— Otopeni, str. Flori de Câmp nr. 9
(telefon/fax: 221.05.37; 0745.133.712)
u M.T. PRESS IMPEX — S.R.L.
— București, bd. Basarabia nr. 256
(telefon/fax: 255.48.15; 255.48.16)
u INFO EUROTRADING — S.A.
— București, Splaiul Independenței nr.202A
(telefon/fax: 212.73.54)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ASTOR-MED — S.R.L.
— Iași, str. Sucidava nr. 2, bl. U2, sc. C, ap. 2
(telefon/fax: 0232/27.91.76, 0232/25.84.27)

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 723/11.VIII.2004 conține 16 pagini.

Prețul de vânzare 17.000 lei

ISSN 1453—4495

PDF compression, OCR, web-optimization with CVISION's PdfCompressor

