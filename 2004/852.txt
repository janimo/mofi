Anul 172 (XVI) — Nr. 852

PARTEA

I

LEGI, DECRETE, HOTĂRÂRI ȘI ALTE ACTE

Vineri, 17 septembrie 2004

SUMAR

Nr.

Pagina
HOTĂRÂRI ALE SENATULUI

51. — Hotărâre pentru modificarea Hotărârii Senatului
nr. 30/2001 privind aprobarea componenței
nominale a comisiilor permanente ale Senatului ......

2

HOTĂRÂRI ALE GUVERNULUI ROMÂNIEI

2–4

1.471. — Hotărâre pentru modificarea art. 8 lit. a) din
Hotărârea Guvernului nr. 281/1993 cu privire la
salarizarea personalului din unitățile bugetare ......

4–5

1.478. — Hotărâre privind transmiterea sălilor și grădinilor
de spectacol cinematografic, proprietate publică a
statului, din administrarea Centrului Național al

Pagina
Cinematografiei în administrarea Regiei Autonome
de Distribuție și Exploatare a Filmelor
îRomâniafilm“ ...........................................................

1.461. — Hotărâre privind aprobarea Programului pentru
sprijinirea dezvoltării întreprinderilor mici și mijlocii
prin fonduri în limita sumelor plătite pentru
impozitul pe profitul reinvestit .................................

1.477. — Hotărâre privind aprobarea unor licențe de
concesiune a activității miniere de exploatare,
încheiate între Agenția Națională pentru Resurse
Minerale și Societatea Comercială îCarpat
Agregate“ — S.A. ....................................................

Nr.

5

6–10

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
668. — Ordin al ministrului agriculturii, pădurilor și
dezvoltării rurale pentru aprobarea numărului de
exemplare din speciile urs, pisică sălbatică și lup
care se pot recolta, pe gestionari și fonduri de
vânătoare, în cadrul sezonului de vânătoare
2004—2005, precum și a condițiilor speciale de
recoltare a exemplarelor aprobate ...........................

11–15

1.202. — Ordin al președintelui Autorității Naționale de
Reglementare în Domeniul Gazelor Naturale
privind aprobarea prețurilor reglementate în
sectorul gazelor naturale .........................................

15–16

1.203. — Ordin al președintelui Autorității Naționale de
Reglementare în Domeniul Gazelor Naturale
privind stabilirea tarifelor reglementate pentru
prestarea serviciului de distribuție a gazelor
naturale .....................................................................

16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 852/17.IX.2004

HOTĂRÂRI

ALE

SENATULUI

PARLAMENTUL ROMÂNIEI
SENATUL

HOTĂRÂRE
pentru modificarea Hotărârii Senatului nr. 30/2001 privind aprobarea componenței nominale
a comisiilor permanente ale Senatului
În temeiul art. 41 alin. (3) și al art. 57 alin. (1) din Regulamentul Senatului, republicat, cu modificările și
completările ulterioare,
Senatul adoptă prezenta hotărâre.
Articol unic. — Hotărârea Senatului nr. 30/2001 privind
aprobarea componenței nominale a comisiilor permanente
ale Senatului, publicată în Monitorul Oficial al României,
Partea I, nr. 577 din 14 septembrie 2001, cu modificările și
completările ulterioare, se modifică după cum urmează:
1. La anexa nr. VII — Comisia pentru apărare, ordine
publică și securitate națională, domnul senator Cautiș
Vasile — Grupul parlamentar al P.S.D. — se include în
componența comisiei în locul domnului Nicolescu
Constantin, demisionat din calitatea de senator.

2. La anexa nr. IX — Comisia pentru muncă, familie și
protecție socială, doamna senator Marinescu Simona —
senator independent — se include în componența comisiei
în locul domnului senator Cautiș Vasile — Grupul
parlamentar al P.S.D.
3. La anexa nr. XII — Comisia pentru administrația
publică și organizarea teritoriului, domnul senator Buza
Tiberiu Simion — Grupul parlamentar al P.N.L. — se
include în componența comisiei în locul domnului Fabini
Hermann Armeniu, demisionat din calitatea de senator.

Această hotărâre a fost adoptată de Senat în ședința din 13 septembrie 2004, cu respectarea prevederilor art. 76 alin. (2)
din Constituția României, republicată.
p. PREȘEDINTELE SENATULUI,

DORU IOAN TĂRĂCILĂ
București, 13 septembrie 2004.
Nr. 51.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea Programului pentru sprijinirea dezvoltării întreprinderilor mici și mijlocii
prin fonduri în limita sumelor plătite pentru impozitul pe profitul reinvestit
În temeiul art. 108 din Constituție, republicată, și al art. 25 alin. (3) lit. n) din Legea nr. 346/2004 privind
stimularea înființării și dezvoltării întreprinderilor mici și mijlocii,
Guvernul României adoptă prezenta hotărâre.
Articol unic. — Se aprobă Programul pentru sprijinirea
dezvoltării întreprinderilor mici și mijlocii prin fonduri în limita

sumelor plătite pentru impozitul pe profitul reinvestit, prevăzut
în anexa care face parte integrantă din prezenta hotărâre.

PRIM-MINISTRU

ADRIAN NĂSTASE
Contrasemnează:
Președintele Agenției Naționale
pentru Întreprinderi Mici și Mijlocii și Cooperație,
Eugen Ovidiu Chirovici
Șeful Cancelariei Primului-Ministru,
Alin Teodorescu
Ministrul finanțelor publice,
Mihai Nicolae Tănăsescu
București, 9 septembrie 2004.
Nr. 1.461.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 852/17.IX.2004

3
ANEXĂ

PROGRAMUL
pentru sprijinirea dezvoltării întreprinderilor mici și mijlocii prin fonduri în limita sumelor plătite
pentru impozitul pe profitul reinvestit
1. Obiectivul Programului
Obiectivul principal al Programului pentru sprijinirea
dezvoltării întreprinderilor mici și mijlocii prin fonduri în
limita sumelor plătite pentru impozitul pe profitul reinvestit,
denumit în continuare Program, îl constituie creșterea
competitivității și capitalizarea întreprinderilor mici și mijlocii
prin alocarea de fonduri în limita sumelor plătite pentru
impozitul pe profitul reinvestit, realizându-se astfel o mai
bună consolidare a capitalului autohton în perspectiva
integrării României în Uniunea Europeană și a competiției
la care vor fi supuse aceste societăți pe piața unică.
2. Bugetul Programului
Suma alocată Programului se stabilește anual prin legea
bugetului de stat.
3. Implementarea Programului
Agenția Națională pentru Întreprinderi Mici și Mijlocii și
Cooperație, denumită în continuare ANIMMC, este
administratorul Programului.
4. Beneficiari eligibili
4.1. Pot beneficia de prevederile Programului agenții
economici care:
a) sunt organizați în baza Legii nr. 31/1990 privind
societățile comerciale, republicată, cu modificările și
completările ulterioare, și își desfășoară activitatea în
România;
b) sunt organizați în baza Drecretului-lege nr. 66/1990
privind
organizarea
și
funcționarea
cooperației
meșteșugărești, cu modificările ulterioare, și a Legii
nr. 109/1996 privind organizarea și funcționarea cooperației
de consum și a cooperației de credit, cu modificările și
completările ulterioare.
4.2. Agenții economici menționați la pct. 4.1 pot
beneficia de prevederile Programului, dacă îndeplinesc
cumulativ la data solicitării următoarele criterii de
eligibilitate:
a) au capital social integral privat;
b) îndeplinesc condițiile prevăzute de Legea nr. 346/2004
privind stimularea înființării și dezvoltării întreprinderilor mici
și mijlocii, pentru a fi întreprinderi mici și mijlocii;
c) și-au îndeplinit la termen obligațiile exigibile de plată
a contribuțiilor, impozitelor și taxelor către bugetul de stat,
prevăzute de legislația în vigoare;
d) nu sunt în stare de faliment ori de lichidare, nu au
afacerile administrate de un judecător-sindic, nu au
activitățile comerciale suspendate sau nu se află într-o
situație similară cu cele menționate mai sus, reglementată
de lege;
e) nu fac obiectul unei proceduri legale pentru
declararea lor în una dintre situațiile prevăzute la lit. d);
f) au încheiat anul fiscal anterior anului în curs cu bilanț
pozitiv și au reinvestit în tot sau în parte profitul;
g) nu au aplicat amortizarea accelerată prevăzută de
Codul fiscal.
5. Tipurile de ajutor financiar
5.1. Prin Program beneficiarii eligibili primesc fonduri în
limita impozitului aferent profitului reinvestit.

5.2. Profitul brut reinvestit reprezintă sumele utilizate
pentru efectuarea de investiții în active corporale
(echipamente tehnologice, respectiv mașini, unelte și
instalații, precum și pentru computerele și echipamentele
periferice ale acestora) și necorporale (brevete, drepturi de
autor, licențe, mărci de comerț sau de fabrică și alte valori
similare, precum și achiziționarea sau producerea
programelor informatice) prevăzute la art. 24 alin. (6) lit. b)
și alin. (10) din Legea nr. 571/2003 privind Codul fiscal, cu
modificările ulterioare, aferente obiectului de activitate,
exclusiv cele care au alte surse de finanțare decât profitul
brut, cum sunt: credite, împrumuturi nerambursabile sau
civile.
5.3. Pentru investițiile în active corporale și necorporale,
altele decât cele prevăzute la pct. 5.2, întreprinderile mici și
mijlocii beneficiază de prevederile art. 24 alin. (12) din
Legea nr. 571/2003, cu modificările ulterioare.
5.4. Suma maximă asupra căreia se calculează valoarea
fondului de stimulare este cea plătită cu titlu de impozit pe
profitul reinvestit, începând cu trimestrul IV al anului 2004.
5.5. Pentru anul 2005, fondurile vor fi alocate în limita
sumelor plătite pentru impozitul pe profitul reinvestit în
activele menționate la pct. 5.2, achitate după data de
1 octombrie 2004 și puse în funcțiune până la sfârșitul
anului respectiv.
6. Modalitatea de derulare a Programului
6.1. (1) Beneficiarul potențial va înainta cererea pentru
alocarea de fonduri în limita sumelor plătite pentru impozitul
pe profitul reinvestit la sediul ANIMMC — Unitatea de
implementare a Programului, însoțită de următoarele
documente justificative:
a) copie certificată de pe certificatul de înregistrare
eliberat de oficiul registrului comerțului de pe lângă tribunal;
b) certificatul constatator, în original, emis de oficiul
registrului comerțului de pe lângă tribunalul în a cărui rază
teritorială își are sediul societatea, în care să menționeze
acționarii/asociații, reprezentanții legali ai societății, precum
și toate domeniile de activitate principale și secundare ale
societății solicitante;
c) declarația pe propria răspundere privind numărul
mediu anual al salariaților;
d) copie de pe bilanțul contabil din anul precedent, vizat
și înregistrat de organele competente, semnată, pentru
conformitate cu originalul, de către reprezentantul legal al
societății;
e) declarația pe propria răspundere, din care rezultă că
nu are datorii exigibile de plată a contribuțiilor, impozitelor
și taxelor către bugetul de stat, bugetele speciale și
bugetele locale, prevăzute de legislația în vigoare;
f) documente care atestă valoarea investiției (contracte,
facturi fiscale, extrase de cont, ordine de plată, chitanțe
fiscale și alte documente fiscale care pot dovedi efectuarea
de plăți);
g) declarația pe propria răspundere, prevăzută în anexa
care face parte integrantă din prezentul Program.
(2) Modelul cererii pentru alocarea de fonduri în limita
sumelor plătite pentru impozitul pe profitul reinvestit și
procedura de implementare a Programului se vor stabili
prin ordin al președintelui ANIMMC.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 852/17.IX.2004

6.2. Evaluarea cererilor pentru alocarea de fonduri în
limita sumelor plătite pentru impozitul pe profitul reinvestit
va fi efectuată de către Unitatea de implementare a
Programului, numită prin ordin al președintelui ANIMMC.
6.3. Decizia cu privire la acordarea fondurilor în limita
sumelor plătite pentru impozitul pe profitul reinvestit este de
competența Unității de implementare a Programului.
6.4. Acordarea fondurilor în limita sumelor plătite pentru
impozitul pe profitul reinvestit se face în baza documentelor
justificative prezentate de către beneficiar.
7. Confidențialitate
Documentele justiticative depuse de către solicitanți în
cadrul Programului sunt confidențiale, membrii Unității de
implementare a Programului având obligația de a nu

dezvălui informațiile menționate în acestea către terțe
persoane.
8. Soluționarea contestațiilor
Contestațiile formulate împotriva deciziilor Unității de
implementare a Programului sau sesizările privind
activitatea acesteia vor fi prezentate Comitetului consultativ
pentru dezvoltarea întreprinderilor mici și mijlocii și vor fi
soluționate în baza avizului acestuia.
9. Prevederi finale
ANIMMC, prin Unitatea de implementare a Programului,
va prezenta lunar Comitetului consultativ pentru dezvoltarea
întreprinderilor mici și mijlocii un raport de activitate privind
derularea Programului.

ANEXĂ
la Program

Aplicant
...............................................
(denumirea/numele)
DECLARAȚIE PE PROPRIA RĂSPUNDERE

1. Subsemnatul .................................................................................................................................................................,
(numele, prenumele, funcția în cadrul societății comerciale, cartea de identitate — seria, numărul, data eliberării
și instituția care a emis-o)

reprezentant împuternicit al ............................................................................................................................................................,
(denumirea/numele și sediul/adresa aplicantului)

declar pe propria răspundere, sub sancțiunile aplicate faptei de fals în acte publice și a respingerii cererii-tip pentru
alocarea de fonduri în limita sumelor plătite pentru impozitul pe profitul reinvestit, că societatea comercială pe care o
reprezint îndeplinește criteriile de eligibilitate prevăzute la pct. 4.2 lit. a)—g) din Programul pentru sprijinirea dezvoltării
întreprinderilor mici și mijlocii prin fonduri în limita sumelor plătite pentru impozitul pe profitul reinvestit.
2. Subsemnatul declar că informațiile furnizate sunt complete și corecte în fiecare detaliu și înțeleg că ANIMMC,
prin Unitatea de implementare a Programului, are dreptul de a solicita, în scopul verificării și confirmării, orice informații
suplimentare privind eligibilitatea noastră, precum și experiența, competența și resursele de care dispunem.
3. Subsemnatul declar că societatea comercială a luat cunoștință de prevederile procedurii de implementare a
Programului și de dispozițiile legale referitoare la ajutorul de stat.
4. Subsemnatul declar că societatea comercială pe care o reprezint se angajează să restituie fondurile alocate în
limita sumelor plătite pentru impozitul pe profitul reinvestit împreună cu dobânzile și penalitățile stabilite de prevederile
Codului de procedură fiscală pentru întârzierea plății datoriilor bugetare, în situația în care se constată ulterior că
societatea comercială nu îndeplinea criteriile de eligibilitate prevăzute la pct. 4.2 lit. a)—g) din Program.
Data completării .................................
Aplicant,
..........................................................
(semnătura autorizată)

GUVERNUL ROMÂNIEI

HOTĂRÂRE
pentru modificarea art. 8 lit. a) din Hotărârea Guvernului nr. 281/1993
cu privire la salarizarea personalului din unitățile bugetare
În temeiul art. 108 din Constituție, republicată,
Guvernul României adoptă prezenta hotărâre.
Art. I. — La articolul 8 din Hotărârea Guvernului
nr. 281/1993 cu privire la salarizarea personalului din
unitățile bugetare, publicată în Monitorul Oficial al României,
Partea I, nr. 135 din 25 iunie 1993, cu modificările și

completările ulterioare, litera a) se modifică și va avea
următorul cuprins:
îa) pentru condiții periculoase sau vătămătoare, un spor
de până la 15% din salariul de bază, corespunzător

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 852/17.IX.2004
timpului lucrat la locurile de muncă respective. Pentru
condiții deosebit de periculoase: leprozerii, anatomie
patologică și medicină legală, TBC, SIDA, psihiatrie,
epidemii deosebit de grave și altele asemenea, stabilite de
Ministerul Sănătății, sporul este de 50—100% din salariul
de bază. Pentru condiții deosebit de periculoase,
vătămătoare, nedorite sau dificile, mărimea sporului este
cea prevăzută în anexele la prezenta hotărâre.
Locurile de muncă, categoriile de personal, mărimea
concretă a sporului și condițiile de acordare se stabilesc

5

prin regulament elaborat de Ministerul Sănătății și de
Ministerul Muncii, Solidarității Sociale și Familiei, la
propunerea ministerelor, celorlalte instituții centrale și locale
ale administrației publice interesate, după consultarea
sindicatelor.“
Art. II. — Hotărârea Guvernului nr. 281/1993, cu
modificările și completările ulterioare, precum și cu
modificările aduse prin prezenta hotărâre va fi republicată
în Monitorul Oficial al României, Partea I.

PRIM-MINISTRU

ADRIAN NĂSTASE
Contrasemnează:
Ministrul sănătății,
Ovidiu Brînzan
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu
București, 9 septembrie 2004.
Nr. 1.471.
GUVERNUL ROMÂNIEI

HOTĂRÂRE
privind aprobarea unor licențe de concesiune a activității miniere de exploatare,
încheiate între Agenția Națională pentru Resurse Minerale și Societatea Comercială
îCarpat Agregate“ — S.A.
În temeiul art. 108 din Constituție, republicată, al art. 13, art. 21 alin. (1) și al art. 60 alin. (1) din Legea minelor
nr. 85/2003, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă licențele de concesiune a activității
miniere de exploatare, încheiate între Agenția Națională
pentru Resurse Minerale, în calitate de concedent, și
Societatea Comercială îCarpat Agregate“ — S.A., cu sediul
în municipiul București, str. Iuliu Teodori nr. 1, etajul 2,
sectorul 5, în calitate de concesionar, pentru zăcămintele
de andezit Valea Arsului–Crișcior din localitatea Crișcior, de
bazalt Măgura-Sârbi–Brănișca din localitatea Ilia și Zam din
localitatea Zam, județul Hunedoara, prevăzute în anexele
nr. 1—3*) care fac parte integrantă din prezenta hotărâre.
Art. 2. — Stabilirea și plata taxei anuale de exploatare
se fac în condițiile prevăzute la art. X din anexele la
prezenta hotărâre.

Art. 3. — Stabilirea și plata redevenței se fac în
condițiile prevăzute la art. XI din anexele la prezenta
hotărâre.
Art. 4. — Majorările de întârziere și penalitățile de
întârziere prevăzute la art. X pct. 10.1.3 și art. XI
pct. 11.2.4 din anexele la prezenta hotărâre vor fi
percepute conform legii fiscale în vigoare, aplicate la
cuantumul taxei și redevenței datorate, stabilite la nivelul
dobânzilor și penalităților de întârziere prevăzute la art. 114
din Ordonanța Guvernului nr. 92/2003 privind Codul de
procedură fiscală, republicată.
Art. 5. — Licențele de concesiune a activității miniere
de exploatare, prevăzute la art. 1, intră în vigoare la data
publicării prezentei hotărâri în Monitorul Oficial al României,
Partea I.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
Președintele Agenției Naționale pentru resurse Minerale,
Maria Iuliana Stratulat
Ministrul finanțelor publice,
Mihai Nicolae Tănăsescu
București, 9 septembrie 2004.
Nr. 1.477.
*) Anexele nr. 1—3 se comunică Agenției Naționale pentru Resurse Minerale.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 852/17.IX.2004
GUVERNUL ROMÂNIEI

HOTĂRÂRE
privind transmiterea sălilor și grădinilor de spectacol cinematografic,
proprietate publică a statului, din administrarea Centrului Național al Cinematografiei
în administrarea Regiei Autonome de Distribuție și Exploatare a Filmelor îRomâniafilm“
În temeiul art. 108 din Constituție, republicată, și al art. 12 alin. (1) și (2) din Legea nr. 213/1998 privind
proprietatea publică și regimul juridic al acesteia,
Guvernul României adoptă prezenta hotărâre.
Art. 1. — Se aprobă transmiterea sălilor și grădinilor de
spectacol cinematografic, proprietate publică a statului,
având datele de identificare prevăzute în anexa care face
parte integrantă din prezenta hotărâre, din administrarea
Centrului Național al Cinematografiei în administrarea Regiei
Autonome de Distribuție și Exploatare a Filmelor
îRomâniafilm“.
Art. 2. — Predarea-preluarea imobilelor transmise potrivit
art. 1 se face în termen de 30 de zile de la data intrării în

vigoare a prezentei hotărâri, pe bază de protocol încheiat
între părțile interesate, la valoarea de inventar a bunurilor
de la data transmiterii.
Art. 3. — Patrimoniul Centrului Național al
Cinematografiei se diminuează cu valoarea de inventar a
bunurilor de la data transmiterii, iar patrimoniul Regiei
Autonome de Distribuție și Exploatare a Filmelor
îRomâniafilm“ se majorează corespunzător cu aceeași
valoare.

PRIM-MINISTRU

ADRIAN NĂSTASE
Contrasemnează:
Ministrul culturii și cultelor,
Răzvan Theodorescu
Ministrul finanțelor publice,
Mihai Nicolae Tănăsescu

București, 9 septembrie 2004.
Nr. 1.478.

PDF compression, OCR, web-optimization with CVISION's PdfCompressor

*) Anexa este reprodusă în facsimil.

a sălilor și grădinilor de spectacol cinematografic, proprietate publică a statului, care se transmit din administrarea Centrului Național
al Cinematografiei în administrarea Regiei Autonome de Distribuție și Exploatare a Filmelor îRomâniafilm“

DATE DE IDENTIFICARE

ANEXĂ*)

MONITORUL OFICIAL AL ROMÂNIEI, PARTEA I, Nr. 852/17.IX.2004
7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 852/17.IX.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 852/17.IX.2004

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 852/17.IX.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 852/17.IX.2004

11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru aprobarea numărului de exemplare din speciile urs, pisică sălbatică și lup
care se pot recolta, pe gestionari și fonduri de vânătoare, în cadrul sezonului
de vânătoare 2004—2005, precum și a condițiilor speciale de recoltare a exemplarelor aprobate
În conformitate cu prevederile art. 30 alin. (2) și ale anexei nr. 2 la Legea fondului cinegetic și a protecției
vânatului nr. 103/1996, republicată, și ale art. 9 pct. I din Convenția privind conservarea vieții sălbatice și a habitatelor
naturale din Europa, adoptată la Berna la 19 septembrie 1979, la care România a aderat prin Legea nr. 13/1993,
în baza Ordonanței Guvernului nr. 87/2004 pentru aprobarea numărului de exemplare din speciile urs, pisică
sălbatică și lup care se pot recolta în cadrul sezonului de vânătoare 2004—2005,
în temeiul prevederilor art. 4 alin. (1) pct. II.2 și ale art. 9 alin. (6) din Hotărârea Guvernului României
nr. 409/2004 privind organizarea și funcționarea Ministerului Agriculturii, Pădurilor și Dezvoltării Rurale,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă numărul de exemplare din speciile
urs (Ursus arctos), pisică sălbatică (Felix silvestris) și lup
(Canis lupus) care se pot recolta, în cadrul sezonului de
vânătoare 2004—2005, pe județe și gestionari de fonduri
de vânătoare, conform anexei nr. 1, și pe fonduri de
vânătoare, conform anexei nr. 2.
Art. 2. — Eliberarea autorizațiilor de vânătoare pentru
speciile urs, pisică sălbatică și lup se face către vânătorii
români și străini, precum și către personalul tehnic de
specialitate angajat al gestionarilor fondurilor de vânătoare,
în conformitate cu reglementările legale în vigoare, în
următoarele condiții:
a) pentru speciile urs și pisică sălbatică, cu încadrarea
în numărul de exemplare aprobat pe fiecare fond de
vânătoare;
b) pentru specia lup, pe fondurile de vânătoare unde se
constată concentrări temporare de efective, cu încadrarea
în numărul total de exemplare aprobat pe gestionar.
Art. 3. — (1) Autorizarea pentru recoltarea exemplarelor
din speciile urs, pisică sălbatică și lup se poate face în
cadrul următoarelor perioade și, respectiv, prin folosirea
următoarelor metode de vânare:
— pentru lup și pisică sălbatică: prin metodele îla
goană“, îla pândă“, îla nadă“, îla vizuină“ și îla dibuit“ în
perioada 15 septembrie 2004 — 31 martie 2005;

— pentru urs: prin metodele îla goană“, îla pândă“, îla
nadă“ și îla dibuit“, în cadrul perioadelor 15 septembrie 2004 —
31 decembrie 2004 și 5 aprilie 2005 — 14 mai 2005.
(2) Recoltarea exemplarelor de urs în cadrul perioadelor
prevăzute la alin. (1), prin metoda îla nadă“, se face numai
după obținerea aprobării prevăzute de lege, din partea
autorității publice centrale care răspunde de silvicultură,
pentru fiecare exemplar, cu specificarea fondului de
vânătoare.
Art. 4. — Eliberarea de către unitățile teritoriale ale
Regiei Naționale a Pădurilor — Romsilva a autorizațiilor de
vânătoare pentru specia urs, pentru vânătorii români, se
face numai după obținerea aprobării nominale din partea
ministrului agriculturii, pădurilor și dezvoltării rurale.
Art. 5. — Gestionarii fondurilor de vânătoare pentru care
s-a aprobat recoltarea unor exemplare din speciile de faună
sălbatică prevăzute la art. 1 au obligația de a respecta
prevederile prezentului ordin.
Art. 6. — Controlul aplicării prevederilor prezentului ordin
se asigură de către autoritatea statului competentă.
Art. 7. — Anexele nr. 1 și 2 fac parte integrantă din
prezentul ordin.
Art. 8. — Prezentul ordin se publică în Monitorul Oficial
al României, Partea I, iar anexa nr. 2 se comunică celor
interesați de către organismul distinct specializat în
domeniul cinegetic din cadrul Ministerului Agriculturii,
Pădurilor și Dezvoltării Rurale.

Ministrul agriculturii, pădurilor și dezvoltării rurale,
Petre Daea

București, 14 septembrie 2004.
Nr. 668.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 852/17.IX.2004
ANEXA Nr. 1*)
SITUAȚIA

numărului de exemplare aprobate a se recolta în perioada sezonului de vânătoare 2004/2005,
conform reglementărilor specifice, la speciile urs, lup și pisică sălbatică, pe gestionari și fonduri de vânătoare

*) Anexa nr. 1 este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 852/17.IX.2004

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 852/17.IX.2004

PDF compression, OCR, web-optimization with CVISION's PdfCompressor

15

MONITORUL OFICIAL AL ROMÂNIEI, PARTEA I, Nr. 852/17.IX.2004

AUTORITATEA NAȚIONALĂ DE REGLEMENTARE ÎN DOMENIUL GAZELOR NATURALE

ORDIN
privind aprobarea prețurilor reglementate în sectorul gazelor naturale
În temeiul prevederilor art. 10 alin. (4) și (5) și ale art. 99 din Legea gazelor nr. 351/2004,
președintele Autorității Naționale de Reglementare în Domeniul Gazelor Naturale emite prezentul ordin.
Art. 1. — Se aprobă prețurile reglementate, aferente
furnizării gazelor naturale pentru consumatorii finali captivi,
după cum urmează:
a) consumatori conectați direct
în Sistemul național de transport
al gazelor naturale
3.952.103 lei/1.000 m3;

b) consumatori conectați în
sistemele de distribuție a gazelor
naturale:
b.1. consumatori rezidențiali
b.2. celelalte categorii de
consumatori

4.940.429 lei/1.000 m3;
4.545.179 lei/1.000 m3.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 852/17.IX.2004

Art. 2. — Prețurile reglementate, aferente furnizării
gazelor naturale pentru consumatorii finali captivi, prevăzute
la art. 1, sunt prețuri de vânzare cu amănuntul, având
incluse toate costurile de achiziție a gazelor naturale,
tarifele pentru serviciile specifice, precum și toate taxele și
impozitele aferente, cu excepția T.V.A.
Art. 3. — Autoritatea Națională de Reglementare în
Domeniul Gazelor Naturale și operatorii licențiați din
sectorul gazelor naturale vor duce la îndeplinire prevederile
prezentului ordin.

Art. 4. — Prezentul ordin va fi publicat în Monitorul
Oficial al României, Partea I, și va intra în vigoare la
1 octombrie 2004.
Art. 5. — La data intrării în vigoare a prezentului ordin
se abrogă Ordinul președintelui Autorității Naționale de
Reglementare în Domeniul Gazelor Naturale nr. 871/2004
privind aprobarea prețurilor reglementate în sectorul gazelor
naturale, publicat în Monitorul Oficial al României, Partea I,
nr. 543 din 17 iunie 2004.

Președintele Autorității Naționale de Reglementare în Domeniul Gazelor Naturale,
Dan Pantilie
București, 13 septembrie 2004.
Nr. 1.202.
AUTORITATEA NAȚIONALĂ DE REGLEMENTARE ÎN DOMENIUL GAZELOR NATURALE

ORDIN
privind stabilirea tarifelor reglementate
pentru prestarea serviciului de distribuție a gazelor naturale
În temeiul prevederilor art. 10 alin. (4) și (5) și ale art. 99 din Legea gazelor nr. 351/2004,
președintele Autorității Naționale de Reglementare în Domeniul Gazelor Naturale emite prezentul ordin.
Art. 1. — (1) Se stabilesc tarifele reglementate pentru
prestarea serviciului de distribuție a gazelor naturale, după
cum urmează:
a) tariful pentru prestarea serviciului de distribuție a
gazelor naturale pentru consumatorii captivi conectați direct
în Sistemul de Transport — 196.215 lei/1.000 m3 furnizați;
b) tariful pentru prestarea serviciului de distribuție a
gazelor naturale pentru consumatorii captivi conectați în
sistemul de distribuție — 858.463 lei/1.000 m3 furnizați;
c) tariful pentru prestarea serviciului de distribuție a
gazelor naturale pentru consumatorii eligibili conectați în
sistemul de distribuție — 662.248 lei/1.000 m3 distribuiți.
(2) Tarifele reglementate pentru prestarea serviciului de
distribuție a gazelor naturale prevăzute la alin. (1) nu
conțin T.V.A.

Art. 2. — Autoritatea Națională de Reglementare în
Domeniul Gazelor Naturale și operatorii licențiați din
sectorul gazelor naturale vor duce la îndeplinire prevederile
prezentului ordin.
Art. 3. — Prezentul ordin va fi publicat în Monitorul
Oficial al României, Partea I, și va intra în vigoare la
1 octombrie 2004.
Art. 4. — La data intrării în vigoare a prezentului
ordin se abrogă Ordinul președintelui Autorității Naționale
de Reglementare în Domeniul Gazelor Naturale
nr. 872/2004 privind stabilirea tarifelor reglementate
pentru prestarea serviciului de distribuție a gazelor
naturale, publicat în Monitorul Oficial al României, Partea I,
nr. 543 din 17 iunie 2004.

Președintele Autorității Naționale de Reglementare în Domeniul Gazelor Naturale,
Dan Pantilie
București, 13 septembrie 2004.
Nr. 1.203.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 852/17.IX.2004 conține 16 pagini.

Prețul de vânzare 17.000 lei

ISSN 1453—4495

PDF compression, OCR, web-optimization with CVISION's PdfCompressor

