Anul 172 (XVI) — Nr. 1.191

PARTEA

I

LEGI, DECRETE, HOTĂRÂRI ȘI ALTE ACTE

Marți, 14 decembrie 2004

SUMAR

Nr.

Pagina

Nr.

HOTĂRÂRI ALE SENATULUI

Pagina
HOTĂRÂRI ALE GUVERNULUI ROMÂNIEI

55. — Hotărâre privind alegerea celor doi
reprezentanți ai societății civile în Consiliul
Superior al Magistraturii............................................

1

DECRETE
1.035. — Decret privind conferirea Ordinului național
Steaua României în grad de Comandor..................

2

1.036. — Decret privind conferirea unor ordine ................

2.160. — Hotărâre privind transmiterea, cu plată, a rețelei
de termoficare din domeniul privat al statului și
din patrimoniul Societății Comerciale îUzina
Termoelectrică Midia“ — S.A. Năvodari în
domeniul public al orașului Năvodari și în
administrarea Consiliului Local al Orașului
Năvodari .....................................................................

2

DECIZII ALE CURȚII CONSTITUȚIONALE
Decizia nr. 461 din 28 octombrie 2004 referitoare la
excepția de neconstituționalitate a dispozițiilor
art. 215 alin. 2 din Codul penal..............................

HOTĂRÂRI

3–4

5–7

ACTE ALE BĂNCII NAȚIONALE A ROMÂNIEI
28. — Circulară privind punerea în circulație, în scop
numismatic, a unei monede din aur cu valoarea
nominală de 100 lei, emisiunea îIstoria aurului —
engolpion cantacuzin“................................................

ALE

8

SENATULUI

PARLAMENTUL ROMÂNIEI
SENATUL

HOTĂRÂRE
privind alegerea celor doi reprezentanți ai societății civile în Consiliul Superior al Magistraturii
În temeiul prevederilor art. 133 alin. (2) lit. b) și alin. (4) din Constituția României, republicată, și ale art. 20 și 21
din Legea nr. 317/2004 privind Consiliul Superior al Magistraturii,
având în vedere prevederile art. 125 și 132 din Regulamentul Senatului, republicat, cu modificările și completările ulterioare,
Senatul adoptă prezenta hotărâre.
Articol unic. — Doamna Irina Zlătescu și domnul Avram Consiliul Superior al Magistraturii pentru un mandat de
Filipaș sunt aleși ca reprezentanți ai societății civile în 6 ani.
Această hotărâre a fost adoptată de Senat în ședința din 6 decembrie 2004, cu respectarea prevederilor art. 76 alin. (2)
din Constituția României, republicată.
PREȘEDINTELE SENATULUI

NICOLAE VĂCĂROIU
București, 6 decembrie 2004.
Nr. 55.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.191/14.XII.2004

DECRETE
PREȘEDINTELE ROMÂNIEI

DECRET
privind conferirea Ordinului național Steaua României în grad de Comandor
În temeiul prevederilor art. 94 lit. a) și ale art. 100 din Constituția României, republicată, precum și ale art. 4
alin. (1), ale art. 6 lit. A pct. I și ale art. 11 din Legea nr. 29/2000 privind sistemul național de decorații al României, cu
modificările ulterioare,
la propunerea ministrului afacerilor externe,
în semn de apreciere pentru activitatea deosebită de promovare a relațiilor bilaterale franco-române pe multiple
planuri, pentru sprijinul acordat eforturilor României de integrare în structurile euroatlantice,
Președintele României

d e c r e t e a z ă:

Articol unic. — Se conferă Ordinul național Steaua
României în grad de Comandor Excelenței sale domnului

Philippe Etienne, ambasador extraordinar și plenipotențiar al
Republicii Franceze la București.

PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 2 decembrie 2004.
Nr. 1.035.

PREȘEDINTELE ROMÂNIEI

DECRET
privind conferirea unor ordine
În temeiul prevederilor art. 94 lit. a) și ale art. 100 din Constituția României, republicată, precum și ale art. 4
alin. (1), ale art. 6 și 7 și ale art. 11 din Legea nr. 29/2000 privind sistemul național de decorații al României, cu
modificările ulterioare,
în semn de deosebită apreciere pentru contribuțiile personale avute la dezvoltarea unor importante domenii de
activitate, pentru promovarea relațiilor dintre Republica Austria și România,
Președintele României d e c r e t e a z ă:
Art. 1. — Se conferă Ordinul național Serviciul
Credincios în grad de Ofițer domnului Gerhard Egermann,
consul onorific al României pentru Burgenland.
Art. 2. — Se conferă Ordinul național Pentru Merit în
grad de Ofițer domnului Andreas Graf von Bardeau,
administrator al Holdingului Bardeau.
Art. 3. — Se conferă Ordinul național Pentru Merit în
grad de Cavaler domnilor:

— Gerald Schweighofer, manager general al companiei
Holzindustrie Schweighofer GmbH;
— Simion Giurcă, șeful Biroului de turism al României
din Viena.
Art. 4. — Se conferă Ordinul Meritul Sanitar în grad de
Comandor domnului profesor doctor Klaus Wolff.

PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 2 decembrie 2004.
Nr. 1.036.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.191/14.XII.2004

DECIZII

ALE

CURȚII

3

CONSTITUȚIONALE

CURTEA CONSTITUȚIONALĂ

D E C I Z I A Nr. 461
din 28 octombrie 2004

referitoare la excepția de neconstituționalitate a dispozițiilor art. 215 alin. 2 din Codul penal
Ioan Vida
— președinte
Nicolae Cochinescu
— judecător
Aspazia Cojocaru
— judecător
Constantin Doldur
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
Iuliana Nedelcu
— procuror
Florentina Geangu
— magistrat-asistent
Pe rol se află soluționarea excepției de neconstituționalitate
a dispozițiilor art. 215 alin. 2 din Codul penal, excepție
ridicată de Daniel Eugen Muha în Dosarul nr. 186/2004 al
Tribunalului Vaslui.
La apelul nominal lipsesc părțile, față de care procedura
de citare este legal îndeplinită.
Cauza fiind în stare de judecată, președintele acordă
cuvântul pe fond.
Reprezentantul Ministerului Public pune concluzii de
respingere a excepției de neconstituționalitate, considerând
că dispozițiile de lege criticate nu contravin prevederilor
constituționale și nici celor din actele internaționale invocate
de autorul excepției.
C U R T E A,

având în vedere actele și lucrările dosarului, reține
următoarele:
Prin Încheierea din 27 mai 2004, pronunțată în Dosarul
nr. 186/2004, Tribunalul Vaslui a sesizat Curtea
Constituțională cu excepția de neconstituționalitate a
dispozițiilor art. 215 alin. 2 din Codul penal, referitoare la
înșelăciunea săvârșită prin folosirea de nume sau calități
mincinoase ori de alte mijloace frauduloase, excepție
ridicată de Daniel Eugen Muha, inculpat-apelant în dosarul
menționat.
În motivarea excepției de neconstituționalitate se
susține că dispozițiile legale criticate încalcă prevederile
constituționale cuprinse în art. 20, referitoare la tratatele
internaționale privind drepturile omului. Se consideră că prin
formularea textului art. 215 alin. 2 din Codul penal s-a
reglementat o dublă incriminare și, drept consecință, o
dublă sancționare a unei singure acțiuni materiale, parte
componentă a laturii obiective a infracțiunii. Deși sunt
invocate prevederile art. 11 din Convenția pentru apărarea
drepturilor omului și a libertăților fundamentale, autorul
excepției face referire la art. 4 pct. 1 din Protocolul nr. 7 la
convenție, care prevede dreptul de a nu fi judecat sau
pedepsit de două ori. Totodată, se apreciază că sunt
încălcate și dispozițiile art. 6 din Convenția pentru apărarea
drepturilor omului și a libertăților fundamentale, referitoare
la dreptul la un proces echitabil, deoarece îechitatea se
referă nu numai la desfășurarea procesului, ci și la tehnica
juridică a incriminării“.
Tribunalul Vaslui apreciază că excepția de
neconstituționalitate a prevederilor art. 215 alin. 2 din Codul
penal, față de dispozițiile art. 20 alin. (1) și (2) din
Constituție, art. 4 pct. 1 din Protocolul nr. 7 la Convenția
pentru apărarea drepturilor omului și a libertăților

fundamentale și ale art. 6 din aceeași convenție, este
nefondată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată, întrucât textul de lege criticat nu
contravine prevederilor constituționale, respectiv celor din
Convenția pentru apărarea drepturilor omului și a libertăților
fundamentale, invocate de autorul excepției. În susținerea
acestei opinii arată că reglementarea și aplicarea instituției
concursului de infracțiuni nu înseamnă dubla sancționare a
aceleiași fapte, ci, dimpotrivă, aplicarea unor sancțiuni care
au ca temei pluralitatea faptelor prevăzute de legea penală,
săvârșite de aceeași persoană. Trebuie observat că, se
arată în continuare, legiuitorul român nu a consacrat ca
tratament sancționator al concursului de infracțiuni sistemul
cumulului de pedepse, ci a optat pentru aplicarea pedepsei
celei mai grele, care poate fi sporită până la maximul ei
special, iar în cazul în care acesta nu este îndestulător, se
aplică un spor de până la 5 ani de închisoare, respectiv
de până la jumătate din maximul special al amenzii.
Semnificativ este faptul că legiuitorul interzice în mod
expres, în art. 34 alin. 2 din Codul penal, ca prin aplicarea
regulilor privind sancționarea concursului de infracțiuni să
fie depășit totalul pedepselor stabilite de instanță pentru
infracțiunile concurente. Dacă în cazul săvârșirii infracțiunii
de înșelăciune prin intermediul unei fapte care constituie ea
însăși o infracțiune nu s-ar aplica regulile privind concursul
de infracțiuni, s-ar institui un tratament sancționator inegal
și discriminatoriu între infractorul care folosește mijloace
care nu constituie infracțiuni și cel care folosește mijloace
frauduloase care constituie ele însele infracțiuni, prin
sancționarea acestora în același fel, respectiv prin
consacrarea unei impunități față de cel de-al doilea
infractor, deși aceștia se află în situații diferite.
Avocatul Poporului, invocând jurisprudența Curții
Constituționale, consideră că dispozițiile art. 215 alin. 2 din
Codul penal sunt constituționale.
Președinții celor două Camere ale Parlamentului nu au
transmis punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), art. 2, 3, 10 și 29
din Legea nr. 47/1992, să soluționeze excepția de
neconstituționalitate ridicată.
Obiectul excepției îl constituie dispozițiile art. 215 alin. 2
din Codul penal, care au următorul conținut: îÎnșelăciunea
săvârșită prin folosire de nume sau calități mincinoase ori de
alte mijloace frauduloase se pedepsește cu închisoare de la

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.191/14.XII.2004

3 la 15 ani. Dacă mijlocul fraudulos constituie prin el însuși o
infracțiune, se aplică regulile privind concursul de infracțiuni.“
În motivarea excepției se susține, în principal, că
infracțiunea de înșelăciune prevăzută la art. 215 alin. 2 din
Codul penal este o infracțiune unică complexă, care
absoarbe în ea mijlocul fraudulos, astfel încât acesta nu
mai poate fi reținut ca infracțiune de sine stătătoare și
pedepsită în concurs cu înșelăciunea calificată. De aceea,
susține autorul excepției, textul legal criticat conține o dublă
sancționare pentru aceeași infracțiune, ceea ce contravine
prevederilor art. 20 din Constituție, conform cărora
î(1) Dispozițiile constituționale privind drepturile și libertățile
cetățenilor vor fi interpretate și aplicate în concordanță cu
Declarația Universală a Drepturilor Omului, cu pactele și cu
celelalte tratate la care România este parte. (2) Dacă există
neconcordanțe între pactele și tratatele privitoare la drepturile
fundamentale ale omului, la care România este parte, și legile
interne, au prioritate reglementările internaționale, cu excepția
cazului în care Constituția sau legile interne conțin dispoziții
mai favorabile“, precum și dispozițiilor art. 4 pct. 1 din
Protocolul nr. 7 la Convenția pentru apărarea drepturilor
omului și a libertăților fundamentale și celor ale art. 6
pct. 1 fraza întâi din convenție, texte care au următoarea
redactare:
— art. 4. pct. 1: îNimeni nu poate fi urmărit sau pedepsit
penal de către jurisdicțiile aceluiași stat pentru săvârșirea
infracțiunii pentru care a fost deja achitat sau condamnat printr-o
hotărâre definitivă conform legii și procedurii penale ale acestui
stat.“;
— art. 6 pct. 1 fraza întâi: îOrice persoană are dreptul la
judecarea în mod echitabil, în mod public și într-un termen
rezonabil a cauzei sale, de către o instanță independentă și
imparțială, instituită de lege, care va hotărî fie asupra încălcării
drepturilor și obligațiilor sale cu caracter civil, fie asupra
temeiniciei oricărei acuzații în materie penală îndreptată
împotriva sa. [...]“
Examinând excepția de neconstituționalitate ridicată,
Curtea constată că aceasta este neîntemeiată pentru
următoarele considerente:
Art. 215 alin. 2 din Codul penal prevede, în fraza întâi,
o variantă agravantă a infracțiunii de înșelăciune, care se
realizează atunci când înșelăciunea, în varianta simplă
prevăzută la alin. 1, sau înșelăciunea în convenții,
prevăzută la alin. 3, se săvârșește prin folosirea de nume
sau calități mincinoase ori prin alte mijloace frauduloase.
Mențiunea din fraza a doua a alineatului, potrivit căreia,
dacă mijlocul fraudulos constituie prin el însuși o
infracțiune, se aplică regulile privind concursul de
infracțiuni, nu contravine dispozițiilor art. 4 pct. 1 din
Protocolul nr. 7 la Convenția pentru apărarea drepturilor
omului și a libertăților fundamentale, dispoziții care interzic
urmărirea sau pedepsirea persoanei care a mai fost
condamnată sau achitată anterior, printr-o hotărâre

definitivă, pentru aceleași fapte. Faptul că se reține în
toate cazurile, inclusiv atunci când folosirea mijlocului
fraudulos constituie prin el însuși infracțiune, înșelăciunea
calificată, în condițiile art. 215 alin. 2 din Codul penal, nu
înseamnă dubla sancționare a infracțiunii.
Mijloacele frauduloase folosite de făptuitor pot fi o
diversitate de fapte ilicite. Simpla existență a acestora,
indiferent de numărul sau gravitatea lor, conferă infracțiunii
de înșelăciune caracterul calificat, fiind necesară, potrivit
voinței legiuitorului, o sancționare mai aspră a acestei
categorii de infractori. Faptul că mijlocul fraudulos constituie
prin el însuși o infracțiune nu poate schimba caracterul
agravant al incriminării. A pune pe același plan pe cel care
folosește mijloace frauduloase ce nu sunt infracțiuni cu
acela care folosește astfel de mijloace, dar care constituie
prin ele însele infracțiuni, înseamnă a acorda impunitate
acestuia din urmă pentru infracțiunile respective, ceea ce
este inadmisibil.
Existența pluralității de infracțiuni în această situație nu
semnifică o pluralitate de sancțiuni stabilite contrar
prevederilor art. 4 pct. 1 din Protocolul nr. 7 la Convenția
pentru apărarea drepturilor omului și a libertăților
fundamentale, ci aplicarea unei pedepse principale stabilite
potrivit regulilor privind concursul de infracțiuni.
Legiuitorul Codului penal român nu a acceptat așanumita teorie a unității între infracțiunea-mijloc și
infracțiunea-scop în reglementarea infracțiunii de
înșelăciune, însușindu-și principiul, în sensul că, dacă
mijlocul fraudulos folosit pentru inducerea sau menținerea
în eroare a păgubitului constituie prin el însuși infracțiune,
această infracțiune trebuie să fie reținută în concurs cu
înșelăciunea calificată, fiind considerate o pluralitate de
infracțiuni și pedepsite ca atare. Aceasta este o opțiune a
legiuitorului și, astfel cum s-a arătat, nu este contrară
Constituției sau Convenției pentru apărarea drepturilor
omului și a libertăților fundamentale.
În consecință, fiind vorba despre două infracțiuni, este
firesc să se aplice infractorului două pedepse, după regulile
prevăzute pentru concursul de infracțiuni, fără ca prin
aceasta să fie încălcate în vreun fel dispozițiile art. 6 din
Convenția pentru apărarea drepturilor omului și a libertăților
fundamentale, referitoare la dreptul la un proces echitabil.
De altfel, dispozițiile legale criticate au mai fost supuse
controlului de constituționalitate, iar Curtea Constituțională,
prin Decizia nr. 106 din 8 iunie 2000, publicată în
Monitorul Oficial al României, Partea I, nr. 328 din 14 iulie
2000, și, mai recent, prin Decizia nr. 50 din 14 februarie
2002, publicată în Monitorul Oficial al României, Partea I,
nr. 144 din 25 februarie 2002, a respins excepția.
Neexistând elemente noi de natură a determina schimbarea
jurisprudenței Curții, considerentele și soluția acestei decizii
își păstrează valabilitatea și în prezenta cauză.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 215 alin. 2 din Codul penal, excepție ridicată de
Daniel Eugen Muha în Dosarul nr. 186/2004 al Tribunalului Vaslui.
Definitivă și general obligatorie.
Pronunțată în ședința publică din data de 28 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.191/14.XII.2004

HOTĂRÂRI

ALE

GUVERNULUI

5

ROMÂNIEI

GUVERNUL ROMÂNIEI

HOTĂRÂRE
privind transmiterea, cu plată, a rețelei de termoficare din domeniul privat al statului
și din patrimoniul Societății Comerciale îUzina Termoelectrică Midia“ — S.A. Năvodari
în domeniul public al orașului Năvodari și în administrarea Consiliului Local al Orașului Năvodari
În temeiul art. 108 din Constituția României, republicată, precum și al art. 8 alin. (3) și al art. 12 alin. (1) și (2)
din Legea nr. 213/1998 privind proprietatea publică și regimul juridic al acesteia, cu modificările ulterioare,
Guvernul României adoptă prezenta hotărâre.
Art. 1. — Se aprobă transmiterea, cu plată, a rețelei de
termoficare identificate potrivit anexelor nr. 1 și 2*) care fac
parte integrantă din prezenta hotărâre, din domeniul privat
al statului și din patrimoniul Societății Comerciale îUzina
Termoelectrică Midia“ — S.A. Năvodari în domeniul public
al orașului Năvodari și în administrarea Consiliului Local al
Orașului Năvodari.
Art. 2. — (1) Transmiterea bunului prevăzut la art. 1 se
face la valoarea de 6.914.000.000 lei, la care se adaugă
T.V.A.
(2) Plata se efectuează în 12 rate trimestriale eșalonate
astfel:
a) prima rată în luna martie 2005, în sumă de
692.660.000 lei;

b) următoarele 11 rate, în tranșe egale, în sumă de
685.000.000 lei, în perioada iunie 2005 — decembrie 2007.
(3) La valoarea fiecărei rate se adaugă o dobândă care
să acopere inflația, la care se adaugă două procente.
Dobânda se calculează la suma datorată, de la data
predării rețelei de termoficare către Consiliul Local al
Orașului Năvodari până la data scadenței.
(4) Pentru neachitarea la termenul de scadență a ratei
trimestriale se datorează dobânzi de întârziere la nivelul
creanțelor bugetare.
Art. 3. — Predarea-preluarea rețelei de termoficare
transmise potrivit prevederilor art. 1 se face pe bază de
protocol încheiat între părțile interesate, în termen de
30 de zile de la data intrării în vigoare a prezentei hotărâri.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
p. Ministrul de stat, ministrul administrației și internelor,
Mircea Alexandru,
secretar de stat
Ministrul delegat pentru administrația publică,
Gheorghe Emacu
p. Ministrul finanțelor publice,
Maria Manolescu,
secretar de stat
București, 30 noiembrie 2004.
Nr. 2.160.

*) Anexele nr. 1 și 2 sunt reproduse în facsimil.

PDF compression, OCR, web-optimization with CVISION's PdfCompressor

6

DATE TEHNICE PENTRU CONDUCTE

ANEXA Nr. 1
Societatea Comercială
îUZINA TERMOELECTRICĂ MIDIA“ — S.A. Năvodari

MONITORUL OFICIAL AL ROMÂNIEI, PARTEA I, Nr. 1.191/14.XII.2004

PDF compression, OCR, web-optimization with CVISION's PdfCompressor

DATE CONTABILE ALE MIJLOACELOR FIXE APARȚINÂND REȚELEI DE TERMOFICARE

ANEXA Nr. 2
Societatea Comercială
îUZINA TERMOELECTRICĂ MIDIA“ — S.A. Năvodari

MONITORUL OFICIAL AL ROMÂNIEI, PARTEA I, Nr. 1.191/14.XII.2004
7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.191/14.XII.2004

ACTE

ALE

BĂNCII

NAȚIONALE

A

ROMÂNIEI

BANCA NAȚIONALĂ A ROMÂNIEI

CIRCULARĂ
privind punerea în circulație, în scop numismatic, a unei monede din aur
cu valoarea nominală de 100 lei, emisiunea îIstoria aurului — engolpion cantacuzin“
Art. 1. — În conformitate cu prevederile Legii
nr. 312/2004 privind Statutul Băncii Naționale a României
și ale Ordonanței Guvernului nr. 45/1998 privind abilitarea
Băncii Naționale a României de a pune în circulație
emisiuni monetare cu caracter numismatic din metale
prețioase, aprobată prin Legea nr. 244/1998, Banca
Națională a României va pune în circulație, începând cu
data de 13 decembrie 2004, o monedă din aur cu valoarea
nominală de 100 lei, emisiunea îIstoria aurului — engolpion
cantacuzin“.
Art. 2. — Caracteristicile monedei sunt următoarele:
— formă: rotundă;
— metal: aur;
— titlu: 999/1000;
— calitate: proof;
— greutate: 1,224 grame;
— margine: zimțată;
— diametru: 13,92 mm.
Aversul monedei conține în centru inscripția îRomania“
susținută de un ornament medieval compus din două
păsări afrontate. Stema României, flancată de anul
emisiunii î2004“, fragmentat în două, și valoarea nominală

î100 lei“ sunt amplasate în partea superioară, respectiv
inferioară a monedei.
Pe reversul monedei este reprodusă imaginea
engolpionului arhieresc din aur, reprezentând vulturul bicefal
cu cruce, simbol heraldic al Patriarhiei Ecumenice de la
Constantinopol. Inscripția îengolpion cantacuzin“ este
gravată circular, de o parte și de alta a vulturului bicefal,
urmând circumferința monedei.
Art. 3. — Monedele din aur, ambalate în capsule de
metacrilat transparent, vor fi însoțite de un certificat de
autenticitate, redactat în limbile română și engleză, semnat
de guvernatorul Băncii Naționale a României și de casierul
central, precum și de un pliant de prezentare a acestei
emisiuni monetare.
Art. 4. — Monedele din aur, emisiunea îIstoria aurului —
engolpion cantacuzin“, au putere circulatorie pe teritoriul
României.
Art. 5. — Punerea în circulație, în scop numismatic, a
monedelor din aur, emisiunea îIstoria aurului — engolpion
cantacuzin“, se realizează prin ghișeele sucursalelor
București, Cluj, Iași și Timiș ale Băncii Naționale a
României.

GUVERNATORUL BĂNCII NAȚIONALE A ROMÂNIEI

MUGUR ISĂRESCU
București, 3 decembrie 2004.
Nr. 28.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.191/14.XII.2004 conține 8 pagini.

Prețul de vânzare 9.500 lei

ISSN 1453—4495

PDF compression, OCR, web-optimization with CVISION's PdfCompressor

