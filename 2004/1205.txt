Anul 172 (XVI) — Nr. 1.205

PARTEA

I

LEGI, DECRETE, HOTĂRÂRI ȘI ALTE ACTE

Joi, 16 decembrie 2004

SUMAR

Nr.

Pagina

DECRETE
1.064. — Decret privind acordarea gradului de general
de brigadă cu o stea, în activitate și în retragere,
unor colonei în activitate și în retragere din
Serviciul Român de Informații ................................
1.069. — Decret pentru înaintarea în grad a unor
generali în retragere din Ministerul Apărării
Naționale și acordarea gradului de general de
brigadă cu o stea, în retragere, unor colonei în
retragere din Ministerul Apărării Naționale ............
1.070. — Decret privind conferirea Ordinului Meritul
Cultural în grad de Cavaler ....................................

1–2

2
3

Pagina
art. I pct. 2 cuprins în titlul I din Ordonanța de
urgență a Guvernului nr. 184/2002 pentru
modificarea și completarea Legii nr. 10/2001
privind regimul juridic al unor imobile preluate în
mod abuziv în perioada 6 martie 1945—
22 decembrie 1989, precum și pentru stabilirea
unor măsuri pentru accelerarea aplicării acesteia
și a Ordonanței de urgență a Guvernului
nr. 94/2000 privind retrocedarea unor bunuri
imobile care au aparținut cultelor religioase din
România, aprobată cu modificări și completări prin
Legea nr. 501/2002 .................................................

5–6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII ALE CURȚII CONSTITUȚIONALE
Decizia nr. 485 din 9 noiembrie 2004 referitoare la
excepția de neconstituționalitate a dispozițiilor
art. 5 alin. 1 și 2 din Legea nr. 29/1990 privind
contenciosul administrativ ........................................
Decizia nr. 491 din 11 noiembrie 2004 referitoare la
excepția de neconstituționalitate a prevederilor

Nr.

3–4

4.520. — Ordin al președintelui Agenției Naționale a
Funcționarilor Publici pentru aprobarea Criteriilor
de performanță pe baza cărora se face evaluarea
performanțelor profesionale individuale ale
funcționarilor publici pentru anul 2004 ...................

DECRETE
PREȘEDINTELE ROMÂNIEI

DECRET
privind acordarea gradului de general de brigadă cu o stea,
în activitate și în retragere, unor colonei în activitate
și în retragere din Serviciul Român de Informații
În temeiul prevederilor art. 94 lit. b) și ale art. 100 din Constituția
României, republicată, precum și ale art. 4 lit. f) pct. 28 din Legea
nr. 415/2002 privind organizarea și funcționarea Consiliului Suprem de
Apărare a Țării,

7–8

2

MONITORUL OFICIAL AL ROMÂNIEI, PARTEA I, Nr. 1.205/16.XII.2004
având în vedere propunerile directorului Serviciului Român de
Informații, precum și Hotărârea Consiliului Suprem de Apărare a Țării
nr. 0266 din 6 decembrie 2004,
Președintele României d e c r e t e a z ă:
Articol unic. — Pe data de 1 decembrie 2004, coloneilor prevăzuți în
anexa nr. I*) li se acordă gradul de general de brigadă cu o stea, iar
coloneilor în retragere prevăzuți în anexa nr. II*) li se acordă gradul de
general de brigadă cu o stea, în retragere.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 8 decembrie 2004.
Nr. 1.064.
*) Anexele nr. I și II se comunică numai instituțiilor interesate.

PREȘEDINTELE ROMÂNIEI

DECRET
pentru înaintarea în grad a unor generali în retragere
din Ministerul Apărării Naționale și acordarea gradului
de general de brigadă cu o stea, în retragere, unor colonei
în retragere din Ministerul Apărării Naționale
În temeiul prevederilor art. 94 lit. b) și ale art. 100 din Constituția
României, republicată, precum și ale art. 4 lit. f) pct. 28 din Legea
nr. 415/2002 privind organizarea și funcționarea Consiliului Suprem de
Apărare a Țării,
având în vedere propunerile ministrului apărării naționale, precum și
Hotărârea Consiliului Suprem de Apărare a Țării nr. 264 din 25 noiembrie 2004,
Președintele României d e c r e t e a z ă:
Articol unic. — Pe data de 1 decembrie 2004, generalii în retragere
prevăzuți în anexa nr. I se înaintează la gradul următor, iar coloneilor în
retragere prevăzuți în anexa nr. II li se acordă gradul de general de brigadă
cu o stea, în retragere.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 9 decembrie 2004.
Nr. 1.069.
ANEXA Nr. I

— domnul general-locotenent cu trei stele, în retragere, Arsenie Ion Valentin — în gradul de
general cu patru stele, în retragere;
— domnul general-locotenent cu trei stele, în retragere, Cândea Vasile Vasile — în gradul
de general cu patru stele, în retragere;
— domnul general-maior cu două stele, în retragere, Agapie Lazăr Coman — în gradul de
general-locotenent cu trei stele, în retragere;
— domnul general-maior cu două stele, în retragere, Grigoraș Iordachi Gheorghe — în
gradul de general-locotenent cu trei stele, în retragere;
— domnul general de brigadă cu o stea, în retragere, Dumitrescu Ion Mihai — în gradul de
general-maior cu două stele, în retragere.
ANEXA Nr. II

—
—
—
—

domnul
domnul
domnul
domnul

colonel
colonel
colonel
colonel

în
în
în
în

retragere
retragere
retragere
retragere

Crețu Vasile Gheorghe;
Moraru Costică Valeriu;
Neagoe Gheorghe Ștefan;
Vidican Gheorghe Flore.

MONITORUL OFICIAL AL ROMÂNIEI, PARTEA I, Nr. 1.205/16.XII.2004

3

PREȘEDINTELE ROMÂNIEI

DECRET
privind conferirea Ordinului Meritul Cultural
în grad de Cavaler
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (1), ale art. 7 lit. A și ale
art. 11 din Legea nr. 29/2000 privind sistemul național de decorații al
României, cu modificările ulterioare,
la propunerea ministrului culturii și cultelor,
pentru contribuția avută, timp de 75 de ani, în lupta pentru prevenirea
incendiilor și promovarea glorioaselor tradiții ale pompierilor români,
Președintele României d e c r e t e a z ă:
Articol unic. — Se conferă Ordinul Meritul Cultural în grad de Cavaler,
Categoria F — îPromovarea culturii“, revistei îPompierii Români“.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 9 decembrie 2004.
Nr. 1.070.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 485
din 9 noiembrie 2004

referitoare la excepția de neconstituționalitate a dispozițiilor art. 5 alin. 1 și 2
din Legea nr. 29/1990 privind contenciosul administrativ
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Ion Predescu
Șerban Viorel Stănoiu
Aurelia Popa
Mihaela Senia Costinescu

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 5 alin. 1 și 2 din Legea nr. 29/1990
privind contenciosul administrativ, excepție ridicată de
Hu Zhi Hong în Dosarul nr. 1.395/2004 al Curții de Apel
București — Secția de contencios administrativ.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că procedura administrativă prevăzută
de textul de lege criticat nu reprezintă o jurisdicție specială
în accepțiunea constituțională a noțiunii, astfel încât nu se
aduce atingere principiului liberului acces la justiție.
C U R T E A,

având în vedere actele și lucrările dosarului, reține
următoarele:
Prin Încheierea din 28 iunie 2004, pronunțată în Dosarul
nr. 1.395/2004, Curtea de Apel București — Secția de
contencios administrativ a sesizat Curtea Constituțională
cu excepția de neconstituționalitate a dispozițiilor art. 5

alin. 1 și 2 din Legea nr. 29/1990 privind contenciosul
administrativ, excepție ridicată de Hu Zhi Hong.
În motivarea excepției de neconstituționalitate autorul
arată că textul de lege criticat îimpune, ca prim grad de
jurisdicție, urmarea unei proceduri prealabile, și ca un al
doilea grad de jurisdicție, cererea formulată tribunalului. Ca
atare, procedura prealabilă este o jurisdicție administrativă
obligatorie, ce se desfășoară în fața unui organ cu
activitate jurisdicțională în această materie“. Or, potrivit
art. 21 din Constituție, accesul la justiție nu poate fi
îngrădit prin nici un mijloc, cu atât mai mult cu cât alin. (4)
prevede că jurisdicțiile speciale administrative sunt
facultative.
Curtea de Apel București — Secția de contencios
administrativ arată că, pentru a ne afla în prezența unei
activități de jurisdicție realizate de un organ independent de
părțile în conflict, îce funcționează în cadrul unui organ al
administrației publice, este obligatoriu ca această activitate
să se desfășoare după o procedură imperativă, prevăzută
de lege, să fie întemeiată pe contradictorialitate, egalitatea
părților, publicitatea dezbaterilor și dreptul la apărare“. Însă,
în ceea ce privește procedura prealabilă prevăzută de
art. 5 din Legea nr. 29/1990, aceasta asigură controlul
legalității actelor administrative de autoritate de către însuși
organul care a emis actul, precum și de către organul
ierarhic superior, astfel încât nu poate fi calificată drept o
procedură jurisdicțională specială. Prin urmare, excepția de
neconstituționalitate a textului de lege criticat este
neîntemeiată.

4

MONITORUL OFICIAL AL ROMÂNIEI, PARTEA I, Nr. 1.205/16.XII.2004

În conformitate cu dispozițiile art. 30 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului, Guvernului, precum și Avocatului Poporului
pentru a-și formula punctele de vedere cu privire la
excepția ridicată.
Guvernul apreciază că reglementarea supusă controlului
de constituționalitate nu constituie o încălcare a Legii
fundamentale, ci, potrivit jurisprudenței Curții în această
materie, nici o dispoziție constituțională nu interzice ca, prin
lege, să se instituie o procedură prealabilă, fără caracter
jurisdicțional, cum este, de exemplu, procedura recursului
administrativ grațios sau ierarhic.
Avocatul Poporului arată că dispozițiile art. 5 alin. 1 și 2
din Legea nr. 29/1990 nu îngrădesc sub nici un aspect
liberul acces la justiție, întrucât procedura reglementată nu
reprezintă o jurisdicție specială administrativă, deci o
activitate realizată conform unei proceduri imperative,
prevăzute într-o lege specială, procedură asemănătoare cu
cea a instanțelor de judecată, desfășurată însă paralel și
separat de aceasta.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, republicată, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, republicată, să soluționeze excepția de
neconstituționalitate ridicată.
Obiectul excepției de neconstituționalitate îl constituie
art. 5 alin. 1 și 2 din Legea nr. 29/1990 privind
contenciosul administrativ, publicată în Monitorul Oficial al
României, Partea I, nr. 122 din 8 noiembrie 1990, dispoziții
care au următorul conținut:
— Art. 5 alin. 1 și 2: îÎnainte de a cere tribunalului
anularea actului sau obligarea la eliberarea lui, cel care se
consideră vătămat se va adresa pentru apărarea dreptului său,
în termen de 30 de zile de la data când i s-a comunicat actul
administrativ sau la expirarea termenului prevăzut la art. 1
alin. 2, autorității emitente, care este obligată să rezolve
reclamația în termen de 30 de zile de la aceasta.
În cazul în care cel care se consideră vătămat nu este
mulțumit de soluția dată reclamației sale, el poate sesiza
tribunalul în termen de 30 de zile de la comunicarea soluției.“

Autorul excepției susține că dispozițiile legale criticate
încalcă prevederile constituționale cuprinse în art. 21
alin. (4): îJurisdicțiile speciale administrative sunt facultative și
gratuite.“
Examinând excepția, Curtea constată că asupra
constituționalității dispozițiilor art. 5 din Legea nr. 29/1990
s-a pronunțat prin numeroase decizii, precum Decizia
nr. 188/2004, publicată în Monitorul Oficial al României,
Partea I, nr. 498 din 2 iunie 2004, sau Decizia
nr. 220/2004, publicată în Monitorul Oficial al României,
Partea I, nr. 539 din 16 iunie 2004, statuând că aceste
dispoziții sunt constituționale. Cu acest ultim prilej, Curtea a
reținut că textele de lege criticate stabilesc obligativitatea
îndeplinirii procedurii administrative prealabile sesizării
instanței judecătorești, precum și limitele și condițiile pentru
realizarea acestei proceduri speciale, obligatorii.
De asemenea, Curtea a constatat că instituirea prin
aceste dispoziții a recursului grațios sau ierarhic reprezintă
o modalitate simplă, rapidă și scutită de taxa de timbru
prin care persoana vătămată într-un drept al său de o
autoritate publică are posibilitatea de a obține
recunoașterea dreptului pretins sau a interesului său
legitim. Se realizează astfel, pe de o parte, protecția
persoanei vătămate, iar pe de altă parte, degrevarea
instanțelor judecătorești de contencios administrativ de
acele litigii care pot fi soluționate pe cale administrativă,
dându-se expresie principiului celerității.
În ceea ce privește îjurisdicțiile speciale administrative“,
Curtea a stabilit că acestea reprezintă îo activitate
jurisdicțională realizată de un organ de jurisdicție ce
funcționează în cadrul unei instituții a administrației publice
sau al unor autorități administrative autonome, care se
realizează conform procedurii imperative prevăzute într-o
lege specială, procedură asemănătoare cu cea a instanțelor
de judecată, desfășurată însă paralel și separat de
aceasta. Textul constituțional care se referă la caracterul
facultativ al jurisdicțiilor speciale administrative nu este
aplicabil prevederilor art. 5 din Legea nr. 29/1990,
prevederi care instituie obligația persoanei vătămate de a
se adresa cu reclamație organului administrativ emitent mai
înainte de sesizarea instanței de judecată cu anularea
actului considerat ilegal, întrucât dispoziția constituțională a
desființat condiția prealabilă numai pentru procedura
administrativă jurisdicțională. Nici o dispoziție constituțională
nu interzice ca, prin lege, să se instituie o procedură
administrativă prealabilă, fără caracter jurisdicțional, cum
este, de exemplu, procedura recursului administrativ grațios
sau ierarhic.“
Atât soluția, cât și considerentele cuprinse în această
decizie își păstrează valabilitatea și în prezenta cauză,
neintervenind elemente noi de natură a determina
reconsiderarea jurisprudenței Curții.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A). d) și al art. 29 din Legea nr. 47/1992, republicată,
C U R T E A CO N S T I T U Ț I O N A L Ă

În numele legii
D E C I D E:

Respinge excepția de neconstituționalitate a dispozițiilor art. 5 alin. 1 și 2 din Legea nr. 29/1990 privind
contenciosul administrativ, excepție ridicată de Hu Zhi Hong în Dosarul nr. 1.395/2004 al Curții de Apel București —
Secția de contencios administrativ.
Definitivă și general obligatorie.
Pronunțată în ședința publică din data de 9 noiembrie 2004.
PREȘEDINTELE CURȚII CONSTITUȚIONALE,

prof. univ. dr. Ioan Vida
Magistrat-asistent,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 1.205/16.XII.2004

5

CURTEA CONSTITUȚIONALĂ

D E C I Z I A Nr. 491
din 11 noiembrie 2004

referitoare la excepția de neconstituționalitate a prevederilor art. I pct. 2 cuprins în titlul I
din Ordonanța de urgență a Guvernului nr. 184/2002 pentru modificarea și completarea
Legii nr. 10/2001 privind regimul juridic al unor imobile preluate în mod abuziv în perioada
6 martie 1945—22 decembrie 1989, precum și pentru stabilirea unor măsuri pentru accelerarea
aplicării acesteia și a Ordonanței de urgență a Guvernului nr. 94/2000 privind retrocedarea
unor bunuri imobile care au aparținut cultelor religioase din România, aprobată cu modificări
și completări prin Legea nr. 501/2002
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Irina Loredana Lăpădat

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. I pct. 2 cuprins în titlul I din Ordonanța de
urgență a Guvernului nr. 184/2002 pentru modificarea și
completarea Legii nr. 10/2001 privind regimul juridic al unor
imobile preluate în mod abuziv în perioada 6 martie 1945—
22 decembrie 1989, precum și pentru stabilirea unor măsuri
pentru accelerarea aplicării acesteia și a Ordonanței de
urgență a Guvernului nr. 94/2000 privind retrocedarea unor
bunuri imobile care au aparținut cultelor religioase din
România, aprobată cu modificări și completări prin Legea
nr. 501/2002, excepție ridicată de Ioan Alexandru Voinescu
și Alice Maria Annie Bentoiu în Dosarul nr. 1.193/2003 a
Înaltei Curți de Casație și Justiție — Secția civilă.
La apelul nominal răspunde autorul excepției Ioan
Alexandru Voinescu, personal și prin mandatar Valentin
Dumitru Dan Gramatovici, lipsă fiind celelalte părți, față de
care procedura de citare a fost legal îndeplinită.
Cauza fiind în stare de judecată, reprezentantul autorului
excepției solicită admiterea acesteia, astfel cum a fost
formulată. Depune concluzii scrise.
Reprezentantul Ministerului Public pune concluzii de
respingere a excepției ca inadmisibilă. În acest sens, arată
că, la data sesizării Curții Constituționale prin Încheierea
din 11 iunie 2004, prevederile legale criticate erau abrogate
expres prin Legea nr. 48/2004.
C U R T E A,

având în vedere actele și lucrările dosarului, constată
următoarele:
Prin Încheierea din 11 iunie 2004, pronunțată în Dosarul
nr. 1.193/2003, Înalta Curte de Casație și Justiție — Secția
civilă a sesizat Curtea Constituțională cu excepția de
neconstituționalitate a prevederilor art. 16 alin. (4) din
Legea nr. 10/2001 privind regimul juridic al unor imobile
preluate în mod abuziv în perioada 6 martie 1945—
22 decembrie 1989, excepție ridicată de Ioan Alexandru
Voinescu și Alice Maria Annie Bentoiu.
În motivarea excepției de neconstituționalitate, autorii
acesteia susțin că dispozițiile art. 16 alin. (4) din Legea
nr. 10/2001, astfel cum au fost modificate prin art. I pct. 2
cuprins în titlul I din Ordonanța de urgență a Guvernului
nr. 184/2002 pentru modificarea și completarea Legii
nr. 10/2001 privind regimul juridic al unor imobile preluate
în mod abuziv în perioada 6 martie 1945—22 decembrie
1989, precum și pentru stabilirea unor măsuri pentru

accelerarea aplicării acesteia și a Ordonanței de urgență a
Guvernului nr. 94/2000 privind retrocedarea unor bunuri
imobile care au aparținut cultelor religioase din România,
aprobată cu modificări și completări prin Legea
nr. 501/2002, îsunt contrare dispozițiilor cuprinse în art. 41
din Constituția din 1991, cât și art. 6 alin. (3) din Legea
nr. 213/1998, art. 2 alin. (2) din Legea nr. 10/2001 și
art. 480, 481 și 645 din Codul civil“.
Înalta Curte de Casație și Justiție — Secția civilă
consideră că excepția de neconstituționalitate a dispozițiilor
art. 16 alin. (1) din Legea nr. 10/2001, astfel cum a fost
modificată prin art. I pct. 2 cuprins în titlul I din Ordonanța
de urgență a Guvernului nr. 184/2002, nu este întemeiată.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că dispoziția legală contestată este
cea cuprinsă în art. I pct. 2 din Ordonanța de urgență a
Guvernului nr. 184/2002. Se mai arată că această
dispoziție legală a fost abrogată prin Legea nr. 48/2004,
astfel încât excepția de neconstituționalitate a rămas fără
obiect, urmând a fi respinsă ca inadmisibilă.
Avocatul Poporului consideră că art. 16 alin. (4) din
Legea nr. 10/2001 nu încalcă dispozițiile constituționale
cuprinse în art. 44 alin. (1) și (2) din Constituție. În acest
sens, arată că, în ipoteza reglementată de textul legal
criticat, dreptul de proprietate al persoanei îndreptățite nu a
fost desființat legal, astfel încât îstatul nefiind proprietar, nu
poate dispune aleatoriu de dreptul de proprietate asupra
imobilului preluat fără titlu. Se mai arată că nu sunt
încălcate dispozițiile constituționale cuprinse în art. 44
alin. (3) și (4), deoarece dispozițiile ce fac obiectul
excepției de neconstituționalitate nu fac referire la
expropriere sau naționalizare. În ceea ce privește
încălcarea dispozițiilor constituționale cuprinse în art. 44
alin. (5), (6), (7), (8) și (9), se precizează că acestea nu
sunt incidente în cauză.
Președinții celor două Camere ale Parlamentului nu au
transmis punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
În legătură cu obiectul excepției de neconstituționalitate,
Curtea constată că, deși instanța de judecată a sesizat

6

MONITORUL OFICIAL AL ROMÂNIEI, PARTEA I, Nr. 1.205/16.XII.2004

Curtea Constituțională cu dispozițiile art. 16 alin. (4) din
Legea nr. 10/2001, din analiza contestației în anulare în
cuprinsul căreia a fost ridicată excepția de
neconstituționalitate, se constată că, în realitate, obiectul
acesteia îl constituie prevederile art. I pct. 2 cuprins în
titlul I din Ordonanța de urgență a Guvernului nr. 184/2002
pentru modificarea și completarea Legii nr. 10/2001 privind
regimul juridic al unor imobile preluate în mod abuziv în
perioada 6 martie 1945—22 decembrie 1989, precum și
pentru stabilirea unor măsuri pentru accelerarea aplicării
acesteia și a Ordonanței de urgență a Guvernului
nr. 94/2000 privind retrocedarea unor bunuri imobile care
au aparținut cultelor religioase din România, aprobată cu
modificări și completări prin Legea nr. 501/2002, publicată
în Monitorul Oficial al României, Partea I, nr. 929 din
18 decembrie 2002.
Prevederile legale criticate au următorul conținut:
— Art. I pct. 2 cuprins în titlul I îModificarea și
completarea Legii nr. 10/2001 privind regimul juridic al unor
imobile preluate în mod abuziv în perioada 6 martie 1945—
22 decembrie 1989“ din Ordonanța de urgență a Guvernului
nr. 184/2002:
«2. Alineatul (4) al articolului 16 va avea următorul
cuprins»:
î(4) Bunurile stabilite potrivit procedurii prevăzute la alin. (2)
sunt, pe durata afectațiunii de interes public, bunuri proprietate
publică și au regimul prevăzut de lege.“
În opinia autorului excepției de neconstituționalitate,
aceste prevederi legale contravin dispozițiilor constituționale
cuprinse în art. 41 din Constituție, devenit art. 44 potrivit
Constituției republicate în Monitorul Oficial al României,
Partea I, nr. 767 din 31 octombrie 2003, cu reactualizarea
denumirilor și renumerotarea textelor, al cărui conținut este
următorul:
— Art. 44: î(1) Dreptul de proprietate, precum și creanțele
asupra statului, sunt garantate. Conținutul și limitele acestor
drepturi sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.
(3) Nimeni nu poate fi expropriat decât pentru o cauză de
utilitate publică, stabilită potrivit legii, cu dreaptă și prealabilă
despăgubire.

(4) Sunt interzise naționalizarea sau orice alte măsuri de
trecere silită în proprietate publică a unor bunuri pe baza
apartenenței sociale, etnice, religioase, politice sau de altă
natură discriminatorie a titularilor.
(5) Pentru lucrări de interes general, autoritatea publică
poate folosi subsolul oricărei proprietăți imobiliare, cu obligația
de a despăgubi proprietarul pentru daunele aduse solului,
plantațiilor sau construcțiilor, precum și pentru alte daune
imputabile autorității.
(6) Despăgubirile prevăzute în alineatele (3) și (5) se
stabilesc de comun acord cu proprietarul sau, în caz de
divergență, prin justiție.
(7) Dreptul de proprietate obligă la respectarea sarcinilor
privind protecția mediului și asigurarea bunei vecinătăți,
precum și la respectarea celorlalte sarcini care, potrivit legii sau
obiceiului, revin proprietarului.
(8) Averea dobândită licit nu poate fi confiscată. Caracterul
licit al dobândirii se prezumă.
(9) Bunurile destinate, folosite sau rezultate din infracțiuni
ori contravenții pot fi confiscate numai în condițiile legii.“
Examinând excepția de neconstituționalitate, Curtea
reține următoarele: prevederile art. I pct. 2 cuprins în titlul I
din Ordonanța de urgență a Guvernului nr. 184/2002 au
fost abrogate expres prin art. I pct. 1 din Legea nr. 48 din
23 martie 2004 privind aprobarea Ordonanței de urgență a
Guvernului nr. 184/2002 pentru modificarea și completarea
Legii nr. 10/2001 privind regimul juridic al unor imobile
preluate în mod abuziv în perioada 6 martie 1945—
22 decembrie 1989, precum și pentru stabilirea unor
măsuri pentru accelerarea aplicării acesteia și a Ordonanței
de urgență a Guvernului nr. 94/2000 privind retrocedarea
unor bunuri imobile care au aparținut cultelor religioase din
România, aprobată cu modificări și completări prin Legea
nr. 501/2002, publicată în Monitorul Oficial al României,
Partea I, nr. 262 din 25 martie 2004.
Prin urmare, dispoziția de lege criticată de autorul
excepției de neconstituționalitate nu mai este în vigoare.
Pe cale de consecință, excepția de neconstituționalitate
este inadmisibilă, neputând fi supusă controlului de
constituționalitate, deoarece, potrivit dispozițiilor art. 29
alin. (1) din Legea nr. 47/1992, îCurtea Constituțională
decide asupra excepțiilor ridicate în fața instanțelor
judecătorești sau de arbitraj comercial privind
neconstituționalitatea unei legi sau ordonanțe ori a unei
dispoziții dintr-o lege sau dintr-o ordonanță în vigoare, care are
legătură cu soluționarea cauzei în orice fază a litigiului și
oricare ar fi obiectul acestuia“.

Pentru considerentele expuse, în temeiul art. 146 lit. d), al art. 147 alin. (4) din Constituție, al art. 11 alin. (1)
lit. A.d) și al art. 29 alin. (1) din Legea nr. 47/1992,
C U R T E A CO N S T I T U Ț I O N A L Ă

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. I pct. 2 cuprins în titlul I din
Ordonanța de urgență a Guvernului nr. 184/2002 pentru modificarea și completarea Legii nr. 10/2001 privind regimul
juridic al unor imobile preluate în mod abuziv în perioada 6 martie 1945—22 decembrie 1989, precum și pentru stabilirea
unor măsuri pentru accelerarea aplicării acesteia și a Ordonanței de urgență a Guvernului nr. 94/2000 privind
retrocedarea unor bunuri imobile care au aparținut cultelor religioase din România, aprobată cu modificări și completări
prin Legea nr. 501/2002, excepție ridicată de contestatorii Ioan Alexandru Voinescu și Alice Maria Annie Bentoiu în
Dosarul nr. 1.193/2003 al Înaltei Curții de Casație și Justiție — Secția civilă.
Definitivă și general obligatorie.
Pronunțată în ședința publică din data de 11 noiembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

MONITORUL OFICIAL AL ROMÂNIEI, PARTEA I, Nr. 1.205/16.XII.2004

7

A C T E A L E O R G A N E L O R D E S P E C I A L I T A T E
A L E A D M I N I S T R A Ț I E I P U B L I C E C E N T R A L E
MINISTERUL ADMINISTRAȚIEI ȘI INTERNELOR
AGENȚIA NAȚIONALĂ A FUNCȚIONARILOR PUBLICI

ORDIN
pentru aprobarea Criteriilor de performanță pe baza cărora se face evaluarea performanțelor profesionale
individuale ale funcționarilor publici pentru anul 2004
Având în vedere prevederile art. 20 alin. (1) lit. f) din Legea nr. 188/1999 privind Statutul funcționarilor publici, republicată, cu
modificările ulterioare, și ale art. 2 alin. (4) din anexa nr. 3 la Hotărârea Guvernului nr. 1.209/2003 privind organizarea și dezvoltarea
carierei funcționarilor publici,
în temeiul art. 19 alin. (2) din Legea nr. 188/1999 privind Statutul funcționarilor publici, republicată, cu modificările ulterioare,
președintele Agenției Naționale a Funcționarilor Publici emite prezentul ordin.
Art. 1. — Se aprobă Criteriile de performanță pe baza cărora se
face evaluarea performanțelor profesionale individuale ale funcționarilor
publici pentru anul 2004, prevăzute în anexa care face parte
integrantă din prezentul ordin.
Art. 2. — (1) Criteriile de performanță prevăzute în anexă se
aplică funcționarilor publici în funcție de categoria, clasa și gradul
profesional al funcției publice deținute.

(2) Gradul de performanță pentru fiecare criteriu se stabilește în
raport cu aptitudinile necesare în vederea îndeplinirii atribuțiilor
corespunzătoare categoriei, clasei și gradului funcției publice deținute
de funcționarul public evaluat.
Art. 3. — Prezentul ordin va fi publicat în Monitorul Oficial al
României, Partea I.

Președintele Agenției Naționale a Funcționarilor Publici,
Romeo Paul Postelnicu
București, 7 decembrie 2004.
Nr. 4.520.
ANEXĂ
CRITERII DE PERFORMANȚĂ

pe baza cărora se face evaluarea performanțelor profesionale individuale ale funcționarilor publici pentru anul 2004
I. Criterii de performanță pentru funcționarii publici de execuție
Criterii de performanță

Realizarea obiectivelor
Adaptabilitate
Asumarea responsabilităților
Capacitatea de a rezolva problemele
Capacitatea de implementare
Capacitatea de autoperfecționare și de valorificare
a experienței dobândite
Capacitatea de analiză și sinteză
Creativitate și spirit de inițiativă
Capacitatea de planificare și de a
acționa strategic
Capacitatea de a comunica
Capacitatea de a lucra independent
Capacitatea de a lucra în echipă
Competența în redactare
Capacitatea de consiliere
Capacitatea de îndrumare

Definirea criteriului

Se caracterizează prin stabilirea gradului de îndeplinire a obiectivelor individuale stabilite pentru
perioada evaluată
Reprezintă capacitatea de a îndeplini activitățile pe care le presupune realizarea atribuțiilor
corespunzătoare funcției publice, a atribuțiilor delegate, precum și a activităților sau lucrărilor cu
caracter neplanificat.
Reprezintă capacitatea de a accepta erorile sau, după caz, deficiențele propriei activități, de a
răspunde pentru acestea; capacitatea de a învăța din greșeli și de a nu le mai repeta.
Reprezintă capacitatea de a depăși obstacolele sau dificultățile intervenite în activitatea curentă,
prin identificarea soluțiilor adecvate de rezolvare și asumarea riscului.
Reprezintă capacitatea de a pune eficient în practică soluțiile proprii și pe cele dispuse pentru
desfășurarea activităților în mod corespunzător, în scopul realizării obiectivelor.
Implică angajament în realizarea obiectivelor; dorința permanentă de perfecționare profesională,
de îmbunătățire a activității curente; aptitudinea de a pune în practică cunoștințele și deprinderile
dobândite.
Reprezintă capacitatea de a interpreta un volum mare de informații, de a identifica și de a
valorifica constantele și elementele noi, de a selecta aspectele esențiale pentru domeniul analizat.
Se caracterizează prin atitudine activă în soluționarea problemelor și realizarea obiectivelor prin
crearea unor moduri alternative de rezolvare a problemelor curente; atitudine pozitivă față de idei
noi; inventivitate în găsirea unor căi de optimizare a activității desfășurate.
Reprezintă capacitatea de a previziona cerințele, oportunitățile și posibilele riscuri și consecințele
acestora; capacitatea de a anticipa soluții și de a organiza timpul propriu sau, după caz, al
celorlalți, pentru îndeplinirea eficientă a atribuțiilor de serviciu.
Implică aptitudinea de a transmite și de a recepta cu ușurință informațiile, în scris și verbal.
Reprezintă capacitatea de a desfășura activități pentru îndeplinirea atribuțiilor de serviciu fără a
solicita coordonare, cu excepția cazurilor în care activitățile implică luarea unor decizii care
depășesc limitele de competență.
Reprezintă capacitatea de a se integra într-o echipă, de a-și aduce contribuția prin participare
efectivă, de a transmite și de a influența idei, pentru realizarea obiectivelor acesteia.
Reprezintă capacitatea de a se exprima în scris fluent, clar și concis, de a utiliza corect
vocabularul și de a folosi limbajul corespunzător exigențelor care trebuie să caracterizeze
documentele elaborate.
Reprezintă capacitatea de a oferi sprijin informațional, cu argumentare solidă, justificată
corespunzător și prezentată în mod adecvat atunci când este solicitat.
Reprezintă capacitatea de a oferi informația adecvată desfășurării unei anumite activități și de a
oferi sprijin în valorificarea acesteia.

8

MONITORUL OFICIAL AL ROMÂNIEI, PARTEA I, Nr. 1.205/16.XII.2004

Abilități în utilizarea calculatoarelor și a altor
echipamente informatice
Respectul față de lege și loialitatea
față de interesele instituției
Conduita în timpul serviciului

Implică aptitudinea de a utiliza calculatoarele, folosind tehnici standard de procesare; capacitatea
de a utiliza sisteme specifice postului, abilitatea de a utiliza alte tipuri de echipament de birou:
copiatoare, faxuri, proiectoare.
Presupune cunoașterea și aplicarea consecventă a regulamentelor specifice activității curente,
precum și susținerea instituției și a obiectivelor ei prin promovarea politicilor, strategiilor și a unei
imagini favorabile.
Implică respectarea normelor de disciplină și a normelor etice în îndeplinirea atribuțiilor și
realizarea obiectivelor, în relațiile cu funcționarii publici, cu cetățenii, precum și cu ceilalți
beneficiari ai serviciilor prestate de funcționarii publici.

II. Criterii de performanță pentru funcționarii publici de conducere
Criterii de performanță
Capacitatea de a organiza

Capacitatea de a conduce

Capacitatea de coordonare
Capacitatea de control
Capacitatea de a obține cele mai bune
rezultate

Competența decizională
Capacitatea de a delega
Abilități în gestionarea resurselor umane
Capacitatea de a dezvolta abilitățile
personalului
Competența în gestionarea resurselor locale
Abilități în domeniul instruirii
Abilități de mediere și negociere
Obiectivitate în apreciere

Definirea criteriului
Reprezintă capacitatea de a identifica activitățile care trebuie desfășurate de structura condusă,
delimitarea lor în atribuții, stabilirea pe baza acestora a obiectivelor; repartizarea echilibrată și
echitabilă a atribuțiilor și a obiectivelor în funcție de nivelul, categoria, clasa și gradul
funcționarului public.
Reprezintă abilitatea de a crea o viziune realistă, de a transpune în practică și de a o susține;
abilitatea de a planifica și administra activitatea unei echipe formate din personalități diferite, cu
nivel diferit al capacității de a colabora la îndeplinirea unei atribuții; capacitatea de a adapta stilul
de conducere la situații diferite, precum și de a acționa pentru gestionarea și rezolvarea
conflictelor.
Se caracterizează prin armonizarea deciziilor și acțiunilor personalului, precum și a activităților din
cadrul unui compartiment, în vederea realizării obiectivelor acestuia.
Reprezintă capacitatea de supraveghere a modului de transformare a deciziilor în soluții realiste,
depistarea deficiențelor și luarea măsurilor necesare pentru corectarea la timp a acestora.
Reprezintă capacitatea de a motiva și de a încuraja dezvoltarea performanțelor personalului
prin: cunoașterea aspirațiilor colectivului, asigurarea unei perspective de dezvoltare și a unei
atitudini de încredere; aptitudinea de a asculta și de a lua în considerare diferite opinii, precum și
de a oferi sprijin pentru obținerea unor rezultate pozitive pentru colectiv; recunoașterea meritelor
și cultivarea performanțelor.
Reprezintă capacitatea de a lua hotărâri rapid, cu simț de răspundere și conform competenței
legale, cu privire la desfășurarea activității structurii conduse.
Reprezintă capacitatea de a transfera atribuții personalului din subordine care corespunde din
punct de vedere legal și al competențelor proprii, în scopul realizării la timp și în mod
corespunzător a obiectivelor structurii conduse.
Reprezintă capacitatea de a planifica și de a administra eficient activitatea personalului
subordonat, asigurând sprijinul și motivarea corespunzătoare.
Se caracterizează prin cunoașterea aptitudinilor personalului din subordine, inclusiv prin
capacitatea de a crea, de a implementa și de a menține politici de personal eficiente, în scopul
motivării acestuia.
Reprezintă capacitatea de a utiliza eficient resursele materiale și financiare alocate.
Reprezintă capacitatea de a identifica nevoile de instruire ale personalului din subordine și de a
forma propuneri privind tematica și formele concrete de realizare a instruirii.
Reprezintă capacitatea de a organiza și de a conduce o întâlnire, precum și de a o orienta către
o soluție comun acceptată, ținând seama de pozițiile diferite ale părților; capacitatea de a
planifica și de a desfășura interviuri.
Presupune corectitudine în luarea deciziilor; imparțialitate în evaluarea personalului din subordine
și în modul de acordare a recompenselor pentru rezultatele deosebite în activitate.

N O T Ă:

La notarea criteriului de performanță î1. Realizarea obiectivelor“ se vor avea în vedere următorii indicatori de performanță:
a) cantitatea, prin care se măsoară volumul lucrărilor exprimat în unități de măsură specifice operațiunilor sau activităților desfășurate;
b) calitatea, prin care se măsoară nivelul completitudinii și corectitudinii soluțiilor prezentate în activitățile desfășurate pentru realizarea
obiectivelor;
c) costurile, prin care se măsoară interesul funcționarului public pentru a limita costurile de funcționare a instituției și se raportează volumul
de activitate la costurile implicate;
d) timpul, prin care se măsoară timpii de execuție a lucrărilor, mai ales pentru acele lucrări pentru care se pot stabili norme de timp.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.205/16.XII.2004 conține 8 pagini.

Prețul de vânzare 9.500 lei

ISSN 1453—4495

