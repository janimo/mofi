PARTEA

Anul 172 (XVI) — Nr. 942

I

LEGI, DECRETE, HOTĂRÂRI ȘI ALTE ACTE

Joi, 14 octombrie 2004

SUMAR

Nr.

Pagina

1–3

HOTĂRÂRI ALE GUVERNULUI ROMÂNIEI
1.647. — Hotărâre pentru aprobarea Strategiei de
privatizare a societăților comerciale la care Regia
Autonomă îAdministrația Patrimoniului Protocolului
de Stat“ exercită, în numele statului, toate
drepturile ce decurg din calitatea de acționar........

DECIZII

ALE

Pagina

1.670. — Hotărâre privind numirea domnului Vaida Victor
în funcția de prefect al județului Hunedoara ........

DECIZII ALE CURȚII CONSTITUȚIONALE
Decizia nr. 352 din 23 septembrie 2004 referitoare la
excepția de neconstituționalitate a dispozițiilor
art. 1451 din Codul de procedură penală...............

Nr.

4–6

CURȚII

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
3.978. — Ordin al președintelui Autorității pentru
Valorificarea Activelor Statului privind instituirea
procedurii de administrare specială la Societatea
Comercială Institutul de Cercetări Metalurgice —
ICEM — S.A. București............................................

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 352
din 23 septembrie 2004

referitoare la excepția de neconstituționalitate a dispozițiilor art. 1451
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Nicoleta Grigorescu
Florentina Geangu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 1451 din Codul de procedură penală,

excepție ridicată de Genică Boerică în Dosarul
nr. 3.746/2004 al Judecătoriei Sectorului 6 București.
La apelul nominal părțile sunt lipsă, procedura de citare
fiind legal îndeplinită.
Cauza fiind în stare de judecată, reprezentantul
Ministerului Public pune concluzii de respingere, ca fiind
inadmisibilă, în temeiul dispozițiilor Legii nr. 47/1992,
republicată, a excepției de neconstituționalitate a dispozițiilor
art. 1451 din Codul de procedură penală, întrucât ceea ce
se critică este o lipsă de reglementare care excede
competenței Curții Constituționale.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 942/14.X.2004
C U R T E A,

având în vedere actele și lucrările dosarului, reține
următoarele:
Prin Încheierea din 8 aprilie 2004, pronunțată în Dosarul
nr. 3.746/2004, Judecătoria Sectorului 6 București a
sesizat Curtea Constituțională cu excepția de
neconstituționalitate a dispozițiilor art. 1451 din Codul de
procedură penală. Excepția a fost ridicată de inculpatul
Genică Boerică într-o cauză având ca obiect soluționarea
cererii formulate de Parchetul de pe lângă Înalta Curte de
Casație și Justiție — Serviciul independent de combatere a
macrocriminalității — privind prelungirea măsurii preventive
a obligării inculpatului de a nu părăsi țara, care este
cercetat pentru săvârșirea infracțiunii de complicitate la
evaziune fiscală.
În motivarea excepției de neconstituționalitate se
susține că dispozițiile art. 1451 din Codul de procedură
penală sunt neconstituționale față de prevederile art. 21
alin. (3), art. 124 alin. (2) și art. 53 din Constituție,
republicată, deoarece nu stabilesc procedura de prelungire
sau menținere a măsurii obligării de a nu părăsi țara și în
faza de judecată, după sesizarea instanței. Pe cale de
consecință, autorul excepției consideră că dispozițiile
art. 1451 din Codul de procedură penală limitează exercițiul
dreptului de a ataca o astfel de măsură, îngrădesc dreptul
părților de a avea un proces echitabil și de a se prevala
de toate garanțiile procesuale care condiționează într-o
societate democratică procesul echitabil, iar justiția nu se
aplică în mod egal față de aceeași persoană în cele două
faze ale procesului penal.
Judecătoria Sectorului 6 București consideră că
excepția este întemeiată, deoarece textul de lege criticat
nu stabilește procedura de prelungire a măsurii preventive
a obligării de a nu părăsi țara și nu distinge cu privire la
durata măsurii sau necesitatea analizării temeiurilor ce au
stat la baza luării acesteia la un anumit interval de timp,
pe parcursul cercetării judecătorești, fapt care creează un
regim discriminatoriu față de persoanele cercetate în cele
două faze ale procesului penal.
Potrivit dispozițiilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate,
iar în conformitate cu prevederile art. 18 1 din Legea
nr. 35/1997, cu modificările și completările ulterioare, a fost
solicitat punctul de vedere al instituției Avocatul Poporului.
Guvernul consideră excepția ca fiind neîntemeiată,
deoarece legiuitorul instituie în sarcina instanței de judecată
obligația de a dispune revocarea din oficiu a măsurii
preventive în cazul în care nu mai există vreun temei care
să justifice menținerea măsurii preventive ori în cazul în
care măsura a fost luată cu încălcarea dispozițiilor legale.
Astfel, potrivit art. 139 din Codul de procedură penală,
măsura preventivă luată se înlocuiește cu altă măsură
preventivă, când s-au schimbat temeiurile care au
determinat luarea măsurii, iar când nu mai există un temei
care să justifice menținerea măsurii preventive, aceasta
trebuie invocată din oficiu sau la cerere. De asemenea,
măsura se revocă din oficiu și atunci când a fost luată cu
încălcarea prevederilor legale. Așadar, dreptul inculpatului
trimis în judecată de a ataca măsura preventivă a obligării
de a nu părăsi țara nu este restrâns ori înlăturat.
Dimpotrivă, măsura poate fi atacată în orice stadiu, etapă
sau moment al judecății. În lipsa cererii inculpatului,
instanța poate revoca măsura din oficiu, pe tot parcursul
judecății. Guvernul precizează că, în baza acelorași
argumente, nu se poate susține nici încălcarea dispozițiilor
art. 21 alin. (3) din Constituție, republicată, referitoare la
dreptul la un proces echitabil, ori a dispozițiilor art. 124

alin. (2) din Constituție, republicată, potrivit cărora justiția
este unică, imparțială și egală pentru toți.
Avocatul Poporului consideră că dispozițiile legale
criticate sunt constituționale. În susținerea acestui punct de
vedere se arată că nu poate fi reținută critica de
neconstituționalitate întemeiată pe invocarea încălcării
dispozițiilor art. 21 alin. (3) din Constituție, întrucât textul
criticat nu încalcă dreptul părților la un proces echitabil și
nici la soluționarea cauzei într-un termen rezonabil.
Totodată, se arată că prevederile art. 1451 din Codul de
procedură penală nu contravin nici dispozițiilor art. 124
alin. (2) din Legea fundamentală, ele aplicându-se în mod
egal, fără privilegii sau discriminări, tuturor părților din
proces aflate în situații identice. Referitor la invocarea
încălcării dispozițiilor art. 126 alin. (2) din Constituție,
republicată, Avocatul Poporului apreciază că aceasta nu
poate fi reținută, deoarece prin prevederile procedurale ale
art. 1451 legiuitorul a reglementat conținutul măsurii obligării
de a nu părăsi țara și procedura prelungirii acestei măsuri.
Potrivit punctului de vedere al Avocatului Poporului, nici
susținerea că dispozițiile criticate ar încălca prevederile
art. 53 din Constituție, republicată, întrucât, se arată în
continuare, restrângerea exercițiului dreptului la liberă
circulație este realizată prin lege, este proporțională cu
situația care a determinat-o, se aplică în mod
nediscriminatoriu și nu aduce atingere existenței dreptului
la liberă circulație. În aceste condiții, susține Avocatul
Poporului, dispozițiile de lege criticate sunt în concordanță
și cu prevederile constituționale ale art. 25 alin. (1) teza a
doua, potrivit cărora legea stabilește condițiile exercitării
dreptului la liberă circulație.
Președinții celor două Camere ale Parlamentului nu au
transmis punctele lor de vedere asupra excepției de
neconstituționalitate ridicate.
CURTEA

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate raportate la prevederile Constituției,
republicată, precum și dispozițiile Legii nr. 47/1992,
republicată, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
republicată, precum și ale art. 1 alin. (2), ale art. 2, 3, 10 și
ale art. 29 din Legea nr. 47/1992, republicată, să
soluționeze excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 145 1 din Codul de procedură penală,
introduse prin Legea nr. 281/2003, publicată în Monitorul
Oficial al României, Partea I, nr. 468 din 1 iulie 2003,
dispoziții care au următorul conținut: îMăsura obligării de a
nu părăsi țara constă în îndatorirea impusă învinuitului sau
inculpatului, de procuror, în cursul urmăririi penale, sau de
instanța de judecată în cursul judecății, de a nu părăsi țara fără
încuviințarea organului care a dispus această măsură.
Dispozițiile art. 145 se aplică în mod corespunzător și în
cazul măsurii obligării de a nu părăsi țara.
Copia ordonanței procurorului sau, după caz, a încheierii
instanței, rămasă definitivă, se comunică, după caz, învinuitului
sau inculpatului și secției de poliție în a cărei rază teritorială
locuiește acesta, organelor competente să elibereze
pașaportul, precum și organelor de frontieră. Organele în drept
refuză eliberarea pașaportului sau, după caz, ridică provizoriu
pașaportul pe durata măsurii.“
Din conținutul dosarului instanței de judecată rezultă că
la data de 12 martie 2003, prin Ordonanța nr. 2/P/2004,
procurorul a dispus luarea măsurii preventive a obligării de
a nu părăsi țara, față de inculpatul Genică Boerică, în
considerarea faptului că, date fiind împrejurările comiterii
faptelor, cuantumul prejudiciului cauzat bugetului de stat, ca

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 942/14.X.2004
și posibilitatea ca acesta să părăsească România și astfel
să zădărnicească efectuarea urmăririi penale, luarea
măsurii se impune. Analizând condițiile care au stat la
baza dispunerii acestei măsuri preventive, Parchetul de pe
lângă Înalta Curte de Casație și Justiție — Serviciul
independent de combatere a macrocriminalității — a constatat
că acestea subzistă și în prezent, motiv pentru care, în
temeiul art. 1451, coroborat cu art. 145 alin. 2 raportat la
art. 159 alin. 7—9 și art. 13 din Codul de procedură
penală, a solicitat instanței de judecată prelungirea măsurii
preventive a obligării de a nu părăsi țara, pe o durată de
30 de zile, începând cu data de 11 aprilie 2004. La primul
termen de judecată din 8 aprilie 2004, inculpatul a ridicat
excepția de neconstituționalitate a dispozițiilor art. 1451 din
Codul de procedură penală în raport cu prevederile
constituționale ale art. 21 alin. (3), potrivit cărora îPărțile au
dreptul la un proces echitabil și la soluționarea cauzelor într-un
termen rezonabil“, ale art. 124 alin. (2), conform cărora
îJustiția este unică, imparțială și egală pentru toți“, precum și
ale art. 53, în conformitate cu care î(1) Exercițiul unor
drepturi sau al unor libertăți poate fi restrâns numai prin lege și
numai dacă se impune, după caz, pentru: apărarea securității
naționale, a ordinii, a sănătății ori a moralei publice, a
drepturilor și a libertăților cetățenilor; desfășurarea instrucției
penale; prevenirea consecințelor unei calamități naturale, ale
unui dezastru ori ale unui sinistru deosebit de grav.
(2) Restrângerea poate fi dispusă numai dacă este necesară
într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății“.
În esență, art. 1451 din Codul de procedură penală este
considerat ca fiind neconstituțional, deoarece înu stabilește
procedura de prelungire sau menținere a măsurii preventive și
în faza de judecată, după sesizarea instanței“.
Examinând excepția invocată, prin prisma dispozițiilor
constituționale pretins încălcate, se constată următoarele:
Faptul că legiuitorul a instituit numai pentru faza
urmăririi penale o durată maximă de 30 de zile în care
învinuitul sau inculpatul este supus măsurii obligării de a
nu părăsi țara nu poate conduce la concluzia că în acest
mod s-ar crea o discriminare nejustificată a persoanelor
aflate în faza judecății, față de care instanța poate dispune
luarea măsurii preventive pe întreaga durată a desfășurării
procesului. Această împrejurare este justificată de
necesitatea soluționării cu celeritate a procesului penal și
pentru evitarea obstrucționării cercetării judecătorești. Este
evident că situațiile în care se află aceste persoane nu
sunt similare, astfel încât tratamentul juridic nu poate fi
decât diferențiat. De altfel, în conformitate cu prevederile
art. 139 din Codul de procedură penală, există oricând
posibilitatea revocării măsurii obligării de a nu părăsi

3

localitatea, din oficiu sau la cerere, atunci când nu mai
există temei pentru menținerea măsurii preventive. De
asemenea, potrivit dispozițiilor art. 141 din Codul de
procedură penală, încheierea dată în primă instanță și în
apel, prin care se dispune luarea, revocarea, înlocuirea sau
menținerea unei măsuri preventive, cum este și cea a
obligării de a nu părăsi țara, poate fi atacată separat cu
recurs.
Curtea constată că nu poate fi reținută nici susținerea
autorului excepției privind încălcarea art. 21 alin. (3) din
Constituție, republicată, nefiind încălcat dreptul părților la un
proces echitabil și nici dreptul la soluționarea cauzei într-un
termen rezonabil. Dispozițiile art. 145 1 din Codul de
procedură penală sunt conforme și cu prevederile art. 6 din
Convenția pentru apărarea drepturilor omului și a libertăților
fundamentale, care presupune dreptul oricărei persoane la
judecarea în mod echitabil, în mod public și într-un termen
rezonabil a cauzei sale de către o instanță independentă
și imparțială, instituită de lege, și care va hotărî, în materie
penală, asupra temeiniciei oricărei acuzații îndreptate
împotriva sa. Totodată, prevederile legale criticate nu
cuprind reguli prin care să se afecteze efectuarea actelor
de procedură, desfășurarea normală a procesului, fără
întreruperi și amânări de natură să întârzie stabilirea pe
cale judiciară a situației drepturilor subiective ale părților și
fără a împiedica existența mai multor grade de jurisdicție.
Critica de neconstituționalitate este neîntemeiată și cu
privire la încălcarea art. 124 alin. (2) din Constituție,
întrucât dispozițiile de lege criticate nu aduc atingere sub
nici un aspect prevederilor constituționale potrivit cărora
justiția este unică, imparțială și egală pentru toți.
De asemenea, dispozițiile art. 145 1 din Codul de
procedură penală sunt în concordanță și cu prevederile
constituționale conținute în art. 126 alin. (2), potrivit cărora
competența instanțelor judecătorești și procedura de
judecată sunt prevăzute numai prin lege. În acest sens,
Curtea Constituțională a statuat în jurisprudența sa faptul
că legiuitorul poate institui, în considerarea unor situații
deosebite, reguli speciale de procedură, cum sunt și cele
referitoare la măsura obligării de a nu părăsi țara, precum
și modalități diferite de exercitare a drepturilor procesuale.
În sfârșit, este de observat că măsura preventivă a
obligării de a nu părăsi țara reprezintă o restrângere a
exercițiului dreptului la liberă circulație, în deplină
concordanță cu prevederile art. 53 din Constituție, republicată.
Această măsură se impune pentru desfășurarea în bune
condiții a instrucției penale, iar legea reglementează
cazurile și condițiile în care ea este aplicabilă, în acord cu
dispozițiile art. 25 alin. (1) teza a doua din Legea
fundamentală, fără a aduce atingere existenței dreptului.

Pentru considerentele arătate, în temeiul art. 146 lit. d) și al art. 147 alin. (4) din Constituție, republicată, precum
și al art. 1—3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1451 din Codul de procedură penală, excepție ridicată
de Genică Boerică în Dosarul nr. 3.746/2004 al Judecătoriei Sectorului 6 București.
Definitivă și obligatorie.
Pronunțată în ședința publică din data de 23 septembrie 2004.
PREȘEDINTELE CURȚII CONSTITUȚIONALE

prof. univ. dr. IOAN VIDA
Magistrat-asistent,
Florentina Geangu

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 942/14.X.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Strategiei de privatizare a societăților comerciale la care Regia Autonomă
îAdministrația Patrimoniului Protocolului de Stat“ exercită, în numele statului,
toate drepturile ce decurg din calitatea de acționar
În temeiul art. 108 din Constituția României, republicată, și al art. 51 din Legea nr. 137/2002 privind unele măsuri
pentru accelerarea privatizării, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă Strategia de privatizare a
societăților comerciale la care Regia Autonomă
îAdministrația Patrimoniului Protocolului de Stat“ exercită, în
numele statului, toate drepturile ce decurg din calitatea de
acționar, prevăzută în anexa care face parte integrantă din
prezenta hotărâre.

Art. 2. — Privatizarea societăților comerciale pentru care
se aprobă strategia prevăzută la art. 1 se va realiza de
către

Regia Autonomă îAdministrația Patrimoniului

Protocolului de Stat“.

PRIM-MINISTRU

ADRIAN NĂSTASE
Contrasemnează:
Ministrul pentru coordonarea
Secretariatului General al Guvernului,
Eugen Bejinariu
Ministrul finanțelor publice,
Mihai Nicolae Tănăsescu
București, 7 octombrie 2004.
Nr. 1.647.

ANEXĂ

STRATEGIA
de privatizare a societăților comerciale la care Regia Autonomă îAdministrația Patrimoniului Protocolului de Stat“
exercită, în numele statului, toate drepturile ce decurg din calitatea de acționar
1. Obiectivele privatizării
1.1. În conformitate cu prevederile Programului de
guvernare, ale Planului de acțiune al Programului de
guvernare pe perioada 2001—2004 și ale angajamentelor
asumate de Guvern în relațiile cu organismele financiare
internaționale, Regia Autonomă îAdministrația Patrimoniului
Protocolului de Stat“ își propune, prin prezenta, strategia de
privatizare pentru anul 2004 și pentru anul 2005.
În portofoliul Regiei Autonome îAdministrația Patrimoniului
Protocolului de Stat“ se află 3 societăți comerciale la care
statul este acționar majoritar.
1.2. În vederea realizării strategiei de privatizare a
societăților comerciale aflate în portofoliul Regiei Autonome
îAdministrația Patrimoniului Protocolului de Stat“, pentru
anul 2004 și anul 2005, denumită în continuare strategia de
privatizare, se urmărește atingerea următoarelor obiective:
a) continuarea parcurgerii de către societățile comerciale,
acolo unde este cazul, a unor etape de restructurare și
externalizare a unor activități și/sau active împreună cu
personalul aferent și constituirea de noi societăți comerciale
și de parteneriate, în vederea creșterii eficienței și pregătirii
procesului de privatizare;

b) continuarea procesului de privatizare a societăților
comerciale prin atragerea de investitori români și străini
care demonstrează un real potențial financiar și prezintă
garanții în realizarea de investiții în perioada postprivatizare;
c) vânzarea participațiilor deținute de aceste societăți
comerciale la alte societăți comerciale;
d) privatizarea societăților comerciale din turism și din
domeniul agricol/horticol.
1.3. În aplicarea și realizarea strategiei de privatizare,
Regia Autonomă îAdministrația Patrimoniului Protocolului de
Stat“ va avea în vedere:
a) prezentarea și desfășurarea transparentă a activității
și obiectivelor sale, în calitate de instituție publică implicată
în procesul de privatizare;
b) mediatizarea eficientă, pe plan intern și, după caz,
internațional, a ofertei de privatizare a societăților
comerciale din portofoliu;
c) colaborarea cu partenerii de dialog economico-social
(sindicate, patronate etc.) pentru evidențierea clară a
obiectivelor și intențiilor în domeniul privatizării și atragerii
investițiilor.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 942/14.X.2004
2. Cadrul legislativ
Cadrul legal în vigoare în materie de privatizare este
reprezentat de următoarele acte normative:
a) Ordonanța de urgență a Guvernului nr. 88/1997
privind privatizarea societăților comerciale, aprobată prin
Legea nr. 44/1998, cu modificările și completările ulterioare;
b) Legea nr. 137/2002 privind unele măsuri pentru
accelerarea privatizării, cu modificările și completările
ulterioare;
c) Legea nr. 336/2004 privind mandatarea Regiei
Autonome îAdministrația Patrimoniului Protocolului de Stat“
să exercite atribuțiile instituției publice implicate, conform
Ordonanței de urgență a Guvernului nr. 88/1997 privind
privatizarea societăților comerciale;
d) Hotărârea Guvernului nr. 577/2002 privind aprobarea
Normelor metodologice de aplicare a Ordonanței de
urgență a Guvernului nr. 88/1997 privind privatizarea
societăților comerciale, cu modificările și completările
ulterioare, și a Legii nr. 137/2002 privind unele măsuri
pentru accelerarea privatizării, cu modificările și completările
ulterioare;
e) Ordonanța de urgență a Guvernului nr. 11/2002
privind transferul pachetului de acțiuni deținut de stat la
Societatea Comercială îHorticola“ — S.A. București de la
Agenția Domeniilor Statului la Regia Autonomă
îAdministrația Patrimoniului Protocolului de Stat“;
f) Hotărârea Guvernului nr. 1.291/2001 privind transferul
pachetului de acțiuni deținut de stat la Societatea
Comercială îBiroul de Turism pentru Tineret (B.T.T.)“ —
S.A. București de la Ministerul Turismului la Regia
Autonomă îAdministrația Patrimoniului Protocolului de Stat“;
g) Hotărârea Guvernului nr. 839/2002 privind aprobarea
transferului pachetelor de acțiuni deținute de stat la
Societatea Comercială îOlimp Estival 2002“ — S.A.
Mangalia și la Societatea Comercială îNeptun Estival
2002“ — S.A. Mangalia de la Ministerul Turismului la
Regia Autonomă îAdministrația Patrimoniului Protocolului de
Stat“.
3. Cadrul instituțional
Prin Legea nr. 336/2004 Regia Autonomă îAdministrația
Patrimoniului Protocolului de Stat“ este mandatată să
exercite atribuțiile instituției publice implicate, conform
prevederilor acestui act normativ, în vederea privatizării
societăților comerciale la care regia este acționar în
numele statului.
4. Portofoliul de agenți economici
Portofoliul Regiei Autonome îAdministrația Patrimoniului
Protocolului de Stat“ este format din 3 societăți comerciale,
respectiv Societatea Comercială îBiroul de Turism pentru
Tineret (B.T.T.)“ — S.A. București, Societatea Comercială
îOlimp Estival 2002“ — S.A. Mangalia (care a preluat prin
absorbție Societatea Comercială îNeptun Estival 2002“ —
S.A. Mangalia) și Societatea Comercială îHorticola“ — S.A.
București.
5. Pregătirea procesului de privatizare
În scopul pregătirii procesului de privatizare, al stabilirii
celei mai adecvate metode de diminuare a participațiilor
statului la societățile comerciale din portofoliu, inclusiv
sucursale ale acestora, precum și a momentului optim de
demarare a privatizării, Regia Autonomă îAdministrația
Patrimoniului Protocolului de Stat“ va putea proceda la:
a) efectuarea de analize premergătoare cu privire la
metodele de privatizare ce pot fi utilizate, având în vedere:
— dimensiunea societății comerciale;

5

— pachetul de acțiuni deținut;
— gradul de îndatorare;
— riscul executării silite de către creditori;
— obiectul de activitate și dispersia teritorială a
sucursalelor societății comerciale;
— gradul de importanță/dependență a activității
sucursalei în raport cu activitatea societății comerciale a
cărei sucursală este;
— segmentul de piață pe care operează societatea
comercială și ponderea producției sau serviciului de bază
în cadrul sectorului economic;
— volumul de investiții necesar pentru dezvoltarea
societății comerciale;
— volumul de investiții necesar pentru îndeplinirea
obligațiilor de mediu și remediere/reconstrucție ecologică;
— interesul manifestat de potențialii investitori;
b) studierea fenomenelor sociale locale, regionale și/sau
internaționale care pot determina în mod semnificativ
ameliorarea sau înrăutățirea eficienței procesului de
privatizare;
c) inițierea unor acte normative care să prevadă unele
măsuri pentru creșterea atractivității societăților comerciale,
în vederea stimulării interesului potențialilor investitori;
d) clarificarea situației juridice a bunurilor societăților
comerciale care sunt utilizate de societățile comerciale
supuse privatizării;
e) stimularea interesului potențialilor investitori, prin
inițierea unor strategii specifice de restructurare și
privatizare, promovate prin acte normative, care să prevadă
măsuri atractive pentru cumpărătorii pachetelor de acțiuni;
f) instituirea procedurii de administrare specială și
supraveghere financiară la societățile comerciale la care
Regia Autonomă îAdministrația Patrimoniului Protocolului de
Stat“ gestionează în numele statului, precum și la
societățile comerciale la care societatea comercială cu
capital de stat este acționar majoritar, în scopul creșterii
atractivității la privatizare. Competențele, atribuțiile,
drepturile și răspunderile administratorilor speciali se
stabilesc prin mandat special, emis prin decizie a
directorului general al Regiei Autonome îAdministrația
Patrimoniului Protocolului de Stat“;
g) emiterea de către Secretariatul General al Guvernului
a certificatelor de atestare a dreptului de proprietate asupra
terenurilor pentru societățile comerciale din portofoliul
Regiei Autonome îAdministrația Patrimoniului Protocolului
de Stat“ și înregistrarea în capitalul social al societăților
comerciale a valorii aferente respectivelor terenuri.
6. Metode de privatizare
6.1. Privatizarea societăților comerciale se desfășoară în
conformitate cu prevederile cadrului legal general în
domeniul privatizării.
6.2. Diminuarea participațiilor statului la societățile
comerciale se realizează prin toate modalitățile prevăzute
de lege sau prin combinații ale acestora.
6.3. Pentru realizarea strategiei de privatizare se vor
putea utiliza metodele de privatizare și de atragere de
capital permise de prevederile Ordonanței de urgență a
Guvernului nr. 88/1997, cu modificările și completările
ulterioare, ale Legii nr. 137/2002, cu modificările și
completările ulterioare, și ale normelor metodologice

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 942/14.X.2004

aprobate prin Hotărârea Guvernului nr. 577/2002, cu
modificările și completările ulterioare, inclusiv combinații ale
acestor metode, astfel:
a) majorarea capitalului social al societăților comerciale
prin subscripție de noi aporturi;
b) atragerea de capital pentru finalizarea investițiilor
neterminate/reabilitarea unor obiective, utilizându-se
metodele prevăzute de legislația în vigoare;
c) constituirea de societăți comerciale cu capital mixt de
către societățile comerciale la care Regia Autonomă
îAdministrația Patrimoniului Protocolului de Stat“
gestionează în numele statului acțiuni;
d) vânzarea de către societățile comerciale și/sau
transferul cu titlu gratuit al activelor cu caracter social;
e) vânzarea de către societățile comerciale a activelor
din patrimoniu;
f) vânzarea pachetelor de acțiuni ale societăților
comerciale (prin negociere sau licitație);
g) vânzarea participațiilor deținute de către societățile
comerciale la care Regia Autonomă îAdministrația
Patrimoniului Protocolului de Stat“ gestionează, în numele
statului, acțiuni la societăți comerciale constituite cu
participare mixtă;
h) divizarea societății comerciale supuse privatizării
conform dispozițiilor legale în materie;
i) înființarea de societăți comerciale în colaborare cu
alte persoane fizice sau juridice, române ori străine,
participând la capitalul social al acestora cu aport în
natură, respectiv cu activele societăților comerciale la care
Regia Autonomă îAdministrația Patrimoniului Protocolului de
Stat“ este acționar în numele statului.
6.4. Vânzarea/cesionarea acțiunilor/participațiilor
societăților comerciale la care societățile comerciale aflate
în portofoliul Regiei Autonome îAdministrația Patrimoniului
Protocolului de Stat“ dețin un pachet de acțiuni/participații
se realizează cu respectarea, după caz, a următoarelor
acte normative:
a) Ordonanța de urgență a Guvernului nr. 88/1997, cu
modificările și completările ulterioare;
b) Legea nr. 31/1990 privind societățile comerciale,
republicată, cu modificările și completările ulterioare;
c) Legea nr. 137/2002, cu modificările și completările
ulterioare;
d) Legea nr. 336/2004.
6.5. Metodele de privatizare stabilite de Regia
Autonomă îAdministrația Patrimoniului Protocolului de Stat“
pentru societățile comerciale aflate în portofoliul său pot fi
aplicate individual sau în combinații ale acestora.
6.6. Pentru motive întemeiate, Regia Autonomă
îAdministrația Patrimoniului Protocolului de Stat“ ori, după
caz, societățile comerciale pot modifica sau revoca oferta
de vânzare și/sau pot schimba metoda de privatizare a
acesteia în următoarele cazuri:
a) ca urmare a modificărilor de orice natură intervenite
în termenii ofertei inițiale de vânzare;
b) ca urmare a intervenirii unor condiții care ar putea
influența negativ rezultatele procesului de privatizare;
c) ca urmare a neparticipării potențialilor investitori la
procesul de privatizare sau a nefinalizării tranzacției;
d) în funcție de prevederile strategiilor specifice de
restructurare și privatizare stabilite de Regia Autonomă

îAdministrația Patrimoniului Protocolului de Stat“, aprobate
prin hotărâre a Guvernului și apărute ulterior lansării ofertei
de vânzare.
6.7. Vânzarea acțiunilor/participațiilor societăților
comerciale se va face la prețul pieței, în baza raportului
dintre cerere și ofertă (indiferent dacă vânzarea se va face
prin negociere sau licitație).
6.8. Veniturile obținute de societățile comerciale din
vânzarea acțiunilor/participațiilor pe care le dețin la alte
societăți comerciale urmează regimul juridic al veniturilor
obținute din vânzarea de active.
7. Privatizarea societăților comerciale
Pentru privatizarea societăților comerciale aflate în
portofoliul Regiei Autonome îAdministrația Patrimoniului
Protocolului de Stat“ se va proceda la efectuarea
următoarelor:
7.1. În domeniul turismului
7.1.1. Privatizarea Societății Comerciale îBiroul de
Turism pentru Tineret (B.T.T.)“ — S.A. București se
realizează prin:
a) vânzarea, conform dispozițiilor legale, a activelor care
fac obiectul unor contracte de locație de gestiune,
închiriere sau asociere în participațiune, către locatari ori
asociați, după caz;
b) încheierea de contracte de leasing imobiliar cu
clauză irevocabilă de vânzare, în condițiile reglementate de
legislația în vigoare;
c) înființarea unor societăți comerciale în colaborare cu
persoane fizice sau juridice, române ori străine, participând
la capitalul social al acestora cu aport în natură, respectiv
cu activele societății comerciale;
d) vânzarea participațiilor deținute de Societatea
Comercială îBiroul de Turism pentru Tineret (B.T.T.)“ —
S.A. București la alte societăți comerciale unde deține mai
puțin de 50% din capitalul social al acestora.
7.1.2. Privatizarea Societății Comerciale îOlimp Estival
2002“ — S.A. Mangalia se va realiza prin:
a) vânzarea unei părți sau a întregului pachet de acțiuni
deținut de stat la Societatea Comercială îOlimp Estival
2002“ — S.A. Mangalia;
b) vânzarea unor active aflate în patrimoniul societății
comerciale prin metoda licitației publice;
c) reabilitarea și modernizarea unor active din sumele
obținute din vânzarea la licitație publică a altor active;
d) înființarea unor societăți comerciale în colaborare cu
persoane fizice sau juridice, române ori străine, participând
la capitalul social al acestora cu aport în natură, respectiv
cu activele societății comerciale.
7.2. În domeniul agricol/horticol
Privatizarea Societății Comerciale îHorticola“ — S.A.
București se va realiza prin:
a) vânzarea, conform dispozițiilor legale, a activelor care
fac obiectul unor contracte de locație de gestiune,
închiriere sau asociere în participațiune, către locatari sau
asociați, după caz;
b) încheierea de contracte de leasing imobiliar cu
clauză irevocabilă de vânzare, în condițiile reglementate de
legislația în vigoare;
c) vânzarea întregului pachet de acțiuni deținut de stat
la Societatea Comercială îHorticola“ — S.A. București prin
negociere directă.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 942/14.X.2004

7

GUVERNUL ROMÂNIEI

HOTĂRÂRE
privind numirea domnului Vaida Victor
în funcția de prefect al județului Hunedoara
În temeiul art. 108 din Constituția României, republicată, și al art. 1
alin. (2) din Legea nr. 340/2004 privind instituția prefectului,
Guvernul României adoptă prezenta hotărâre.
Articol unic. — Domnul Vaida Victor se numește în funcția de prefect
al județului Hunedoara.
PRIM-MINISTRU

ADRIAN NĂSTASE
Contrasemnează:
Ministru de stat, ministrul
administrației și internelor,
Marian Florian Săniuță
Ministrul delegat
pentru administrația publică,
Gheorghe Emacu
București, 14 octombrie 2004.
Nr. 1.670.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

AUTORITATEA PENTRU VALORIFICAREA ACTIVELOR STATULUI

ORDIN
privind instituirea procedurii de administrare specială
la Societatea Comercială îInstitutul de Cercetări Metalurgice — ICEM“ — S.A. București
În temeiul prevederilor art. 16 din Legea nr. 137/2002 privind unele măsuri pentru accelerarea privatizării,
publicată în Monitorul Oficial al României, Partea I, nr. 215 din 28 martie 2002, cu modificările și completările ulterioare,
ale art. 1 și 9 din Ordonanța de urgență a Guvernului nr. 23/2004 privind stabilirea unor măsuri de reorganizare a
Autorității pentru Valorificarea Activelor Bancare prin comasare prin absorbție cu Autoritatea pentru Privatizare și
Administrarea Participațiilor Statului,
în vederea stabilirii modului de administrare și gestionare, precum și a măsurilor ce trebuie luate pentru
accelerarea procesului de privatizare la Societatea Comercială îInstitutul de Cercetări Metalurgice — ICEM“ — S.A.
București,
președintele Autorității pentru Valorificarea Activelor Statului emite prezentul ordin.
Art. 1. — Se instituie procedura de administrare
specială în perioada de privatizare la Societatea Comercială
îInstitutul de Cercetări Metalurgice — ICEM“ — S.A.
București, denumită în continuare societate comercială, cu
sediul în București, str. Mehadia nr. 39, sectorul 6,
înmatriculată la oficiul registrului comerțului sub
nr. J40/583/1991, începând cu data publicării prezentului
ordin în Monitorul Oficial al României, Partea I.
Art. 2. — (1) Pe durata administrării speciale în
perioada privatizării, administratorul special are atribuțiile
stabilite prin mandatul special acordat de președintele
Autorității pentru Valorificarea Activelor Statului.
(2) Conținutul mandatului prevăzut la alin. (1) va
cuprinde în principal, dar fără a se limita la acestea,
următoarele atribuții:

a) luarea unor măsuri de administrare, gestionare și
supraveghere financiară a societății comerciale, cu accent
pe:
— situația îndeplinirii principalilor indicatori economicofinanciari și de performanță;
— identificarea unor active neutilizate care pot fi
transferate/vândute;
— inventarierea datoriilor societății comerciale, precum și
a plăților restante, în structura lor;
— inventarierea creanțelor pe care societatea comercială
le are de recuperat;
— cunoașterea situației litigiilor care grevează asupra
societății comerciale;
— inventarierea activelor posibil a fi revendicate;

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 942/14.X.2004

b) notificarea tuturor creditorilor bugetari în sensul
instituirii procedurii de administrare specială în perioada de
privatizare, în vederea neînceperii/suspendării de către
aceștia a oricăror măsuri de executare silită împotriva
societății comerciale;
c) solicitarea organelor teritoriale ale Ministerului
Finanțelor Publice, pentru bugetul de stat, și ale celorlalte
ministere și instituții, pentru bugetul asigurărilor sociale de
stat, bugetele fondurilor speciale, precum și ale autorităților
administrației publice locale, pentru bugetele locale, de a
elibera certificatele de obligații bugetare necesare acordării
facilităților prevăzute de Legea nr. 137/2002, cu modificările
și completările ulterioare;
d) solicitarea furnizorilor de servicii pentru întocmirea
graficelor de reeșalonare a datoriilor restante, respectarea
acestora și efectuarea plăților facturilor curente;

e) respectarea disciplinei economico-financiare prin
luarea unor măsuri pentru întărirea acesteia.
Art. 3. — La data instituirii procedurii de administrare
specială se instituie și procedura de supraveghere
financiară a societății comerciale, în conformitate cu
dispozițiile Legii nr. 137/2002, cu modificările și completările
ulterioare.
Art. 4. — Procedura de administrare specială în
perioada de privatizare încetează la data transferului
dreptului de proprietate asupra acțiunilor în situația
privatizării societății comerciale sau la data stabilită prin
ordin al președintelui Autorității pentru Valorificarea Activelor
Statului.

Președintele Autorității pentru Valorificarea Activelor Statului,
Mircea Ursache
București, 8 octombrie 2004.
Nr. 3.978.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 942/14.X.2004 conține 8 pagini.

Prețul de vânzare 9.500 lei

ISSN 1453—4495

PDF compression, OCR, web-optimization with CVISION's PdfCompressor

