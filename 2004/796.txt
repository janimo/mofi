PARTEA

Anul 172 (XVI) — Nr. 796

I

LEGI, DECRETE, HOTĂRÂRI ȘI ALTE ACTE

Vineri, 27 august 2004

SUMAR

Nr.

Pagina

87.

DECRETE
644.

Nr.

— Decret pentru acordarea gradului diplomatic de
ambasador unui diplomat .........................................

1

ORDONANȚE ALE GUVERNULUI ROMÂNIEI
88.

82.

— Ordonanță privind măsurile necesare pentru
accesibilizarea fondului forestier prin construirea
de drumuri forestiere.................................................

2–3

85.

— Ordonanță privind protecția consumatorilor la
încheierea și executarea contractelor la distanță
privind serviciile financiare........................................

3–7

Pagina
— Ordonanță pentru aprobarea numărului de
exemplare din speciile urs, pisică sălbatică și lup
care se pot recolta în cadrul sezonului de
vânătoare 2004—2005 ..............................................

7

— Ordonanță privind scoaterea din funcțiune a
unor mijloace fixe, inclusiv a construcțiilor aferente
acestora, uzate fizic sau moral, neamortizate
integral, din cadrul unor capacități de producție
oprite ale agenților economici din portofoliul
Ministerului Economiei și Comerțului .......................

8

DECRETE
PREȘEDINTELE ROMÂNIEI

DECRET
pentru acordarea gradului diplomatic de ambasador
unui diplomat
În temeiul prevederilor art. 94 lit. c) și ale art. 100 alin. (1) din
Constituția României, republicată, precum și ale art. 10 din Legea
nr. 269/2003 privind Statutul Corpului diplomatic și consular al României,
având în vedere propunerea ministrului afacerilor externe,
Președintele României

d e c r e t e a z ă:

Articol unic. — Se acordă gradul diplomatic de ambasador domnului
George Cristian Maior.
PREȘEDINTELE ROMÂNIEI

ION ILIESCU
București, 24 august 2004.
Nr. 644.

2

MONITORUL OFICIAL AL ROMÂNIEI, PARTEA I, Nr. 796/27.VIII.2004

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ
privind măsurile necesare pentru accesibilizarea fondului forestier
prin construirea de drumuri forestiere
În temeiul art. 108 din Constituție, republicată, și al art. 1 pct. II.5 din Legea nr. 291/2004 privind abilitarea
Guvernului de a emite ordonanțe,
Guvernul României adoptă prezenta ordonanță.
CAPITOLUL I
Dispoziții generale
Art. 1. — Autoritatea publică centrală care răspunde de
silvicultură asigură măsurile necesare pentru construirea de
drumuri forestiere situate în fondul forestier proprietate
publică, pentru asigurarea accesibilizării fondului forestier în
vederea desfășurării lucrărilor silvoculturale, pentru
asigurarea condițiilor de prevenire și stingere a incendiilor,
pentru asigurarea unei activități de exploatare a pădurilor în
condiții ecologice și de rentabilitate.
Art. 2. — (1) În funcție de tipul proprietății publice
asupra fondului forestier, a statului sau a unităților
administrativ-teritoriale, realizarea drumurilor forestiere se
asigură de către administratorii fondului forestier respectiv.
(2) Drumurile forestiere care se realizează în condițiile
prezentei ordonanțe sunt, după caz, drumuri forestiere
proprietate publică a statului sau drumuri forestiere
proprietate publică a unităților administrativ-teritoriale.
Art. 3. — În cazurile în care statul sau unitățile
administrativ-teritoriale realizează drumuri forestiere situate
în fondul forestier proprietate privată, terenul necesar
realizării acestor drumuri forestiere face obiectul exproprierii
pentru cauză de utilitate publică, după o justă și prealabilă
despăgubire, în condițiile legii.
Art. 4. — (1) În vederea îndeplinirii obligației prevăzute
la art. 1, autoritatea publică centrală care răspunde de
silvicultură ia măsuri pentru analiza modului în care actuala
rețea de drumuri forestiere satisface cerințele pentru
protecția condițiilor de mediu, asigurarea accesibilității
pădurilor în vederea desfășurării lucrărilor silvoculturale și
pentru prevenirea și stingerea incendiilor, precum și pentru
asigurarea unei activități de exploatare a pădurilor în
condiții ecologice și de rentabilitate.
(2) Termenul pentru realizarea analizei în condițiile
alin. (1) este de 2 ani de la data intrării în vigoare a
prezentei ordonanțe.
(3) În urma analizei realizate potrivit prevederilor
alin. (1), autoritatea publică centrală care răspunde de
silvicultură stabilește, pe regiuni de dezvoltare economicosocială și pe bazine hidrografice, prioritățile de realizare a
drumurilor forestiere, pe unități fizice și costuri estimative.
Art. 5. — Administratorii fondului forestier proprietate
publică sunt obligați să realizeze construcția de drumuri
forestiere noi; în funcție de prioritățile stabilite de autoritatea
publică centrală care răspunde de silvicultură.
CAPITOLUL II
Finanțarea realizării drumurilor forestiere
Art. 6. — Realizarea de drumuri forestiere se asigură
prin finanțarea din următoarele surse:
a) alocațiile de la bugetul de stat;
b) sursa de finanțare pentru construirea de drumuri
forestiere constituită la fiecare deținător de fond forestier
proprietate publică;

c) contractele de parteneriat public-privat pentru
construirea de drumuri forestiere proprietate publică.
Art. 7. — (1) Sursa de finanțare pentru construirea de
drumuri forestiere, indiferent de deținătorul fondului forestier
proprietate publică, se constituie de către acesta din:
a) 10% din valoarea masei lemnoase vândute pe picior
într-un an de producție, care se varsă în contul constituit,
cu ocazia fiecărei vânzări de masă lemnoasă;
b) 50% din sumele încasate din chiria și contravaloarea
pierderilor de creștere determinate de exploatarea arborilor
înainte de vârsta exploatabilității, pentru terenurile închiriate
și scoase temporar din fondul forestier în condițiile
prevăzute de lege, în cel mult 10 zile de la încasare.
(2) Sumele rezultate prin aplicarea prevederilor alin. (1)
lit. a) și b) se constituie în cont separat. Aceste sume sunt
deductibile la calculul impozitului pe profit și nu se pot
utiliza în alte scopuri decât pentru proiectarea, construirea,
modernizarea și reabilitarea drumurilor forestiere, inclusiv
pentru achiziția de utilaje specifice unor astfel de lucrări.
(3) Sursa prevăzută la alin. (1) este gestionată de Regia
Națională a Pădurilor — Romsilva pentru fondul forestier
proprietate publică a statului și, respectiv, de structurile
silvice care administrează, în condițiile legii, fondul forestier
proprietate publică a unităților administrativ-teritoriale.
Art. 8. — (1) În scopul construirii de drumuri forestiere
proprietate publică se pot încheia contracte de parteneriat
public-privat în condițiile legii.
(2) Autoritățile contractante în cadrul contractelor de
parteneriat public-privat prevăzute la alin. (1) sunt
administratorii fondului forestier respectiv.
Art. 9. — Deținătorii de drumuri forestiere situate în
fondul forestier proprietate publică sunt obligați să asigure
anual sumele necesare întreținerii acestora, din bugetul
propriu.
CAPITOLUL III
Sancțiuni
Art. 10. — Constituie contravenții următoarele fapte:
a) finanțarea și construirea de drumuri forestiere fără
respectarea priorităților stabilite de autoritatea publică
centrală care răspunde de silvicultură;
b) neconstituirea sursei de finanțare pentru construirea
de drumuri forestiere prevăzute la art. 7 alin. (1);
c) neasigurarea sumelor prevăzute la art. 9;
d) nealimentarea sursei de finanțare menționate la art. 7
alin. (1), în condițiile prevăzute de prezenta ordonanță.
Art. 11. — (1) Contravențiile prevăzute la art. 10 lit. a)
și b) se sancționează cu amendă de la 150.000.000 lei la
300.000.000 lei.
(2) Contravențiile prevăzute la art. 10 lit. c) și d) se
sancționează cu amendă de la 200.000.000 lei la
400.000.000 lei.
(3) Contravenientul poate achita pe loc sau în termen
de cel mult 48 de ore de la data încheierii procesuluiverbal jumătate din minimul amenzilor prevăzute la alin. (1)

MONITORUL OFICIAL AL ROMÂNIEI, PARTEA I, Nr. 796/27.VIII.2004
și (2), agentul constatator făcând mențiune despre aceasta
în procesul-verbal.
Art. 12. — Constatarea contravențiilor prevăzute la
art. 10 se realizează de către personalul cu atribuții de
control în domeniul silviculturii al autorității publice centrale
care răspunde de silvicultură și de către personalul silvic
de specialitate din cadrul Autorității Naționale de Control.
Art. 13. — Prevederile prezentei ordonanțe se
completează cu prevederile Ordonanței Guvernului
nr. 2/2001 privind regimul juridic al contravențiilor, aprobată
cu modificări și completări prin Legea nr. 180/2002, cu
modificările ulterioare.

3

CAPITOLUL IV
Dispoziții finale
Art. 14. — Pe data intrării în vigoare a prezentei
ordonanțe se abrogă Ordonanța Guvernului nr. 70/1999
privind măsurile necesare pentru accesibilizarea fondului
forestier prin construirea de drumuri forestiere în perioada
2000—2010, publicată în Monitorul Oficial al României,
Partea I, nr. 415 din 30 august 1999, aprobată cu
modificări și completări prin Legea nr. 653/2001.
Art. 15. — Prezenta ordonanță intră în vigoare la 3 zile
de la data publicării în Monitorul Oficial al României,
Partea I.

PRIM-MINISTRU

ADRIAN NĂSTASE
Contrasemnează:
Ministrul agriculturii, pădurilor și dezvoltării rurale,
Petre Daea
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Ministrul transporturilor, construcțiilor și turismului,
Miron Tudor Mitrea
Ministrul finanțelor publice,
Mihai Nicolae Tănăsescu
București, 19 august 2004.
Nr. 82.
GUVERNUL ROMÂNIEI

ORDONANȚĂ
privind protecția consumatorilor la încheierea și executarea contractelor la distanță
privind serviciile financiare
În temeiul art. 108 din Constituție, republicată, și al art. 1 pct. I.9 din Legea nr. 291/2004 privind abilitarea
Guvernului de a emite ordonanțe,
Guvernul României adoptă prezenta ordonanță.
Art. 1. — Prezenta ordonanță reglementează condițiile
de informare a consumatorilor în vederea încheierii și
executării contractelor la distanță privind serviciile financiare
dintre furnizorii de servicii financiare și consumatori.
Art. 2. — (1) În cazul încheierii unui contract privind
servicii financiare, urmat de operațiuni succesive sau de o
serie de operațiuni financiare distincte, de aceeași natură,
denumite în continuare operațiuni, executate eșalonat în
timp, prevederile prezentei ordonanțe se aplică numai
contractului.
(2) În cazul în care nu există un contract în sensul
celui prevăzut la alin. (1), dar operațiuni succesive sau serii
de operațiuni distincte, de aceeași natură, eșalonate în
timp, sunt executate între aceleași părți contractuale,
dispozițiile art. 4 sunt aplicabile numai pentru prima
operațiune.
(3) În situația prevăzută la art. (2), în cazul în care într-o
perioadă de un an nu este executată nici o operațiune
similară, următoarea operațiune pusă în executare va fi
considerată ca fiind prima dintr-o nouă serie de operațiuni,
dispozițiile art. 4 aplicându-se în mod corespunzător.
Art. 3. — În sensul prezentei ordonanțe, termenii și
expresiile de mai jos se definesc după cum urmează:
a) contract la distanță — contractul de furnizare de
servicii financiare încheiat între un furnizor și un
consumator, în cadrul unui sistem de vânzare la distanță

sau al unui sistem de furnizare de servicii organizat de
către furnizor care utilizează în mod exclusiv, înainte și la
încheierea acestui contract, una sau mai multe tehnici de
comunicație la distanță;
b) serviciu financiar — orice serviciu bancar, de credit,
de asigurare, pensii individuale, servicii de investiții
financiare reglementate de Legea nr. 297/2004 privind
piața de capital sau orice servicii referitoare la plata în
natură;
c) furnizor — orice persoană juridică sau persoană
fizică, publică sau privată, abilitată conform legii, care, în
cadrul activităților sale profesionale sau comerciale, are
calitatea de furnizor de servicii financiare stipulate în
contractul la distanță;
d) consumator — orice persoană fizică care, în cadrul
contractelor reglementate de prezenta ordonanță,
acționează în afara activității sale profesionale, economice
sau comerciale;
e) tehnică de comunicație la distanță — orice mijloc care,
fără a necesita prezența fizică simultană a celor două părți,
consumator și furnizor, poate fi folosit pentru
comercializarea ori promovarea la distanță a serviciilor
financiare;
f) suport durabil — orice instrument ce permite
consumatorului păstrarea informațiilor ce îi sunt comunicate
și accesul la acestea pentru o perioadă de timp

4

MONITORUL OFICIAL AL ROMÂNIEI, PARTEA I, Nr. 796/27.VIII.2004

corespunzătoare scopului informației, cu posibilitatea de a
fi consultate ori de câte ori este necesar, și care să
permită reproducerea nemodificată a conținutului lor;
g) operator de comunicație — orice persoană fizică sau
juridică, publică sau privată, a cărei activitate profesională,
economică sau comercială constă în a pune la dispoziție
furnizorului una sau mai multe tehnici de comunicație la
distanță.
Art. 4. — (1) Înainte de încheierea unui contract la
distanță sau la momentul prezentării ofertei, furnizorul are
obligația de a informa consumatorul în timp util, corect și
complet asupra următoarelor elemente referitoare la
identificarea sa privind, cel puțin:
a) denumirea furnizorului, forma de organizare,
activitatea sa principală, adresa sediului social sau, după
caz, domiciliul stabil și modalitățile de contactare a
acestuia, telefon/fax, e-mail, registrul comerțului în care
este înregistrat și codul unic de înregistrare;
b) denumirea reprezentantului din țara unde
consumatorul are reședința, activitatea principală, adresa
sediului social sau, după caz, domiciliul stabil al acestuia și
modalitățile de contactare a acestuia, numărul de
telefon/fax, adresa de e-mail, registrul comerțului în care
este înregistrat și codul unic de înregistrare, dacă un astfel
de reprezentant există;
c) denumirea intermediarului, activitatea principală,
adresa sediului social sau, după caz, domiciliul stabil al
acestuia și modalitățile de contactare a acestuia, numărul
de telefon/fax, adresa de e-mail, registrul comerțului în care
este înregistrat și codul unic de înregistrare, atunci când
consumatorul tratează cu un intermediar;
d) în cazul în care activitatea furnizorului necesită o
autorizare specială, acesta este obligat să furnizeze,
complementar informațiilor prevăzute la lit. a) și b), și
datele de identificare, adresa și modalitățile de contactare a
autorității emitente a autorizației, inclusiv numărul de
telefon/fax și adresa de e-mail ale acesteia.
(2) Informațiile referitoare la serviciul financiar ce
urmează a fi prestat trebuie să fie oferite consumatorului
de către furnizor în timp util, corect și complet, înainte de
încheierea unui contract la distanță sau la momentul
prezentării ofertei, asupra următoarelor elemente:
a) descrierea caracteristicilor esențiale ale serviciului
financiar respectiv;
b) prețul total pe care consumatorul îl are de plătit
pentru achiziționarea serviciului financiar, inclusiv toate
comisioanele, taxele, costurile suplimentare ori cheltuielile
aferente și toate tarifele, achitate direct de către
consumator ori achitate prin intermediul furnizorului, iar în
cazul în care nu poate fi indicat un preț total precis al
serviciului financiar respectiv, furnizorul este obligat să
informeze consumatorul asupra modalității de calcul
necesare verificării costului total;
c) elementele specifice anumitor operațiuni privind
existența unor riscuri speciale asociate contractării
serviciilor financiare ori caracteristicile specifice acestora
sau referitoare la posibilitatea unei variații a prețului total
în funcție de piețele financiare ori bursiere, asupra cărora
furnizorul nu are influență și nu poate fi prezentată o
estimare a evoluției viitoare raportată la performanțele
statistice precedente;
d) existența sau posibilitatea existenței unor taxe și/sau
costuri suplimentare care nu sunt plătite prin intermediul
furnizorului sau impuse de acesta;
e) orice limită de timp sau data până la care
informațiile furnizate sunt valabile;
f) modalitățile de plată și de realizare a plății;
g) orice cost suplimentar pentru consumator, rezultat din
utilizarea de către acesta a mijloacelor de comunicare la

distanță, dacă astfel de costuri adiționale sunt facturate
separat.
(3) Informațiile referitoare la contractul la distanță ce
urmează a fi încheiat trebuie să fie oferite consumatorului
de către furnizor în timp util, corect și complet, înainte de
încheierea unui contract la distanță sau la momentul
prezentării ofertei, asupra următoarelor elemente:
a) existența sau inexistența dreptului de denunțare
unilaterală prevăzut la art. 9 și, în situația în care acest
drept este stipulat, se vor preciza termenul și condițiile în
care acesta poate fi exercitat, inclusiv o precizare a
informațiilor privind plata sumelor pe care consumatorul
poate fi obligat să le plătească potrivit art. 13 alin. (1),
precum și a consecințelor ce decurg din neexercitarea
acestui drept;
b) durata minimă pentru care se încheie contractul la
distanță, în cazul prestării unor servicii financiare cu
caracter permanent sau periodic;
c) informarea privind dreptul părților de reziliere sau de
denunțare unilaterală a contractului înainte de termen, în
temeiul unei clauze contractuale, inclusiv asupra
penalităților impuse prin contract, după caz;
d) indicarea modalităților practice de exercitare a
dreptului de denunțare unilaterală a contractului, între altele
și indicarea adresei la care poate fi expediată notificarea
de denunțare unilaterală a contractului;
e) statul sau statele ale căror norme sunt avute în
vedere de către furnizor ca temei juridic al raportului
contractual cu consumatorul, în scopul încheierii unui
contract la distanță;
f) orice clauză contractuală prin care este indicată legea
aplicabilă și/sau instanța competentă în soluționarea
eventualelor litigii între părți;
g) în ce limbă sau în care dintre limbile oficiale ale unui
stat sunt formulați termenii și condițiile contractuale,
informațiile prealabile prevăzute de art. 4, care va fi limba
sau limbile în care furnizorul a convenit de comun acord
cu consumatorul să comunice pe durata derulării
contractului la distanță.
(4) Furnizorul este obligat să ofere consumatorului,
înainte de încheierea unui contract la distanță sau la
momentul prezentării ofertei, informații privind căile de
soluționare a litigiilor dintre părți, și anume:
a) posibilitatea apelării la proceduri extrajudiciare
anterioare sesizării instanței de judecată, de către
consumator, care are calitatea de parte contractuală, și, de
asemenea, care sunt modalitățile consumatorului de
apelare la aceste proceduri;
b) existența unor fonduri de garantare sau a altor
mecanisme de compensare, altele decât cele prevăzute de
Ordonanța Guvernului nr. 39/1996 privind înființarea și
funcționarea Fondului de garantare a depozitelor în
sistemul bancar, republicată, cu modificările și completările
ulterioare, de Legea nr. 297/2004 și de reglementările
privind Fondul de compensare a investitorilor emise de
Comisia Națională a Valorilor Mobiliare în aplicarea Legii
nr. 297/2004.
(5) Informațiile prevăzute la alin. (1)—(4), al căror scop
comercial trebuie să rezulte fără echivoc, vor fi comunicate
în mod clar, ușor de înțeles de către consumator, prin
orice mijloc adaptat tehnicii de comunicație la distanță
utilizate, ținându-se seama de principiile de bună practică
comercială în tranzacții și de principiile care guvernează
protecția minorilor și a altor persoane lipsite de capacitate
de exercițiu, precum și de principiile referitoare la bunele
moravuri.
Art. 5. — (1) În cazul în care mijlocul de comunicație la
distanță este telefonul sau orice alt mijloc ce implică
vorbirea directă, la începutul convorbirii furnizorul are

MONITORUL OFICIAL AL ROMÂNIEI, PARTEA I, Nr. 796/27.VIII.2004
obligația de a informa consumatorul, în mod complet,
corect și precis asupra:
a) datelor sale de identificare;
b) scopului comercial al apelului.
(2) Continuarea de către furnizor a convorbirii telefonice
este permisă numai cu acordul explicit al consumatorului.
În cazul acceptării de către consumator a continuării
convorbirii telefonice, furnizorul are obligația de a prezenta
următoarele informații:
a) identitatea persoanei care a contactat consumatorul
din partea furnizorului și în ce calitate reprezintă furnizorul;
b) descrierea caracteristicilor esențiale ale serviciului
financiar;
c) prețul total pe care consumatorul îl are de plătit
pentru achiziționarea serviciului financiar, inclusiv toate
comisioanele, taxele, costurile suplimentare ori cheltuielile
aferente și toate tarifele, achitate direct de către
consumator ori achitate prin intermediul furnizorului, iar în
cazul în care nu poate fi indicat un preț total precis al
serviciului financiar respectiv, furnizorul este obligat să
informeze consumatorul asupra modalității de calcul
necesare verificării costului total;
d) existența sau posibilitatea existenței unor taxe și/sau
costuri suplimentare care nu sunt plătite prin intermediul
furnizorului sau impuse de acesta;
e) existența sau inexistența dreptului de denunțare
unilaterală prevăzut la art. 9 și, în situația în care acest
drept este stipulat, se vor preciza termenul și condițiile în
care acesta poate fi exercitat, inclusiv o precizare a
informațiilor privind plata sumelor pe care consumatorul
poate fi obligat să le plătească potrivit art. 13 alin. (1),
precum și a consecințelor ce decurg din neexercitarea
acestui drept.
(3) Furnizorul este obligat să informeze consumatorul
despre faptul că orice alte informații suplimentare sunt
disponibile la cerere și, totodată, să indice natura acestor
informații. În toate situațiile furnizorul trebuie să ofere
informațiile complete atunci când își îndeplinește obligațiile
ce îi revin potrivit art. 7.
Art. 6. — (1) Informațiile referitoare la obligațiile
contractuale vor fi comunicate consumatorului în faza
precontractuală. Aceste informații trebuie să fie în
conformitate cu obligațiile contractuale rezultate din legea
aplicabilă contractului la distanță, în cazul încheierii lui.
(2) În situația în care, în legislația națională sau în
aceea a Uniunii Europene, referitoare la serviciile
financiare, sunt aplicabile dispoziții speciale care impun o
informare prealabilă în favoarea consumatorului, altele
decât cele prevăzute de prezenta ordonanță, acestea se
aplică în mod corespunzător contractului financiar respectiv.
(3) Obligația de a-l informa pe consumator ori pe
furnizor, potrivit dispozițiilor prezentei ordonanțe, nu poate
fi înlăturată prin invocarea secretului comercial sau
profesional și nu poate fi limitată sau înlăturată prin clauze
contractuale.
Art. 7. — (1) Furnizorul va comunica consumatorului, în
totalitate, termenii și condițiile contractuale și informațiile
prevăzute la art. 4 și 6, în scris, pe hârtie sau pe orice
suport durabil disponibil și accesibil consumatorului, în timp
util, înainte ca acesta să aibă obligații rezultate din
semnarea unui cotract la distanță sau din acceptarea unei
oferte a unui astfel de serviciu financiar la distanță.
(2) În cazul în care, la cererea expresă a
consumatorului, contractul a fost încheiat prin utilizarea
unor mijloace de comunicare la distanță care nu permit
îndeplinirea procedurii prealabile de informare prevăzute la
alin. (1), furnizorul își va îndeplini obligațiile ce îi revin,
imediat după încheierea contractului la distanță.
(3) Pe toată durata derulării contractului, consumatorul
are dreptul să solicite comunicarea condițiilor și prevederilor

5

contractuale potrivit alin. (1), pe suport hârtie.
Complementar, consumatorul are dreptul de a schimba
mijlocul de comunicație folosit, exceptând situația în care
mijlocul ales este incompatibil cu contractul încheiat sau cu
natura serviciului financiar furnizat.
Art. 8. — Dacă părțile nu au convenit altfel, momentul
încheierii contractului la distanță privind serviciile financiare
îl constituie momentul primirii mesajului de confirmare de
către consumator, referitor la comanda sa.
Art. 9. — Consumatorul are dreptul de a denunța
unilateral contractul la distanță, în termen de 14 zile
calendaristice, fără penalități și fără a fi necesară invocarea
vreunui motiv. În cazul contractelor la distanță care au ca
obiect asigurările de viață și contractele referitoare la
operațiuni privind pensiile individuale, termenul în care
consumatorul își poate exercita dreptul de denunțare
unilaterală este de 30 de zile calendaristice.
Art. 10. — Termenul prevăzut la art. 9 începe să curgă:
a) din ziua încheierii contractului la distanță, cu excepția
cazurilor referitoare la contractul care are ca obiect
asigurarea de viață menționată la art. 9 și pentru care
acesta va începe să curgă de la data când consumatorul
este informat că s-a încheiat contractul la distanță; sau
b) din ziua în care consumatorul primește termenii și
condițiile contractuale și informațiile în condițiile prevăzute
de art. 7 alin. (1) sau (2), dacă această dată este
ulterioară datei la care se face referire la lit. a).
Art. 11. — (1) Dreptul de denunțare unilaterală a
contractului nu se aplică în cazul serviciilor financiare al
căror preț depinde de fluctuațiile pieței financiare și care nu
poate fi influențat de furnizor, care pot apărea în perioada
de denunțare unilaterală a contractului, cum ar fi serviciile
referitoare la:
a) operațiuni de schimb valutar;
b) instrumente ale pieței monetare, inclusiv titluri de stat
cu scadența mai mică de un an și certificate de depozit;
c) valori mobiliare;
d) titluri de participare la organisme de plasament
colectiv;
e) contracte futures financiare, inclusiv contracte similare
cu decontare finală în fonduri;
f) contracte forward pe rata dobânzii — FRA;
g) swap-uri pe rata dobânzii, curs de schimb și acțiuni;
h) opțiuni pe orice instrument financiar prevăzut la
lit. b)—e), inclusiv contracte similare de decontare finală în
fonduri; această categorie include și opțiuni pe curs de
schimb și rata dobânzii.
(2) Dreptul de denunțare unilaterală a contractului nu se
aplică:
a) polițelor de asigurare de călătorie și pentru bagaje
sau altor polițe de asigurare pe termen scurt cu o durată
de cel mult o lună calendaristică;
b) contractelor executate integral de ambele părți la
cererea expresă a consumatorului, formulată înainte ca
acesta să-și exercite dreptul de denunțare unilaterală a
contractului;
c) contractelor de credit pentru dobândirea sau
păstrarea dreptului de proprietate asupra terenului ori
asupra unei construcții existente sau proiectate, ori pentru
renovarea sau îmbunătățirea unei construcții;
d) contractelor de credit garantate printr-o ipotecă
asupra unui bun imobil sau asupra unui drept bazat pe
proprietatea unui bun imobil;
e) declarației consumatorului care folosește serviciile
unui notar sau ale altei instituții oficiale, sub condiția ca
aceasta să confirme că dreptul prevăzut la art. 7 alin. (1)
a fost asigurat consumatorului.
(3) Prevederile prezentei ordonanțe, referitoare la dreptul
de denunțare, nu se aplică contractelor de credit
reglementate de art. 8 din Legea nr. 282/2004 privind

6

MONITORUL OFICIAL AL ROMÂNIEI, PARTEA I, Nr. 796/27.VIII.2004

protecția dobânditorilor cu privire la unele aspecte ale
contractelor purtând asupra dobândirii unui drept de
utilizare pe durată limitată a unor bunuri imobiliare și de
art. 9 din Ordonanța Guvernului nr. 130/2000 privind
protecția consumatorilor la încheierea și executarea
contractelor la distanță, aprobată cu modificări și completări
prin Legea nr. 51/2003.
Art. 12. — (1) În cazul exercitării dreptului de denunțare
unilaterală a contractului, consumatorul va notifica
furnizorul, conform informațiilor primite de la acesta potrivit
art. 4 alin. (3) lit. d), înainte de expirarea termenului
prevăzut de art. 9, prin orice mijloc care poate fi probat.
Termenul va fi considerat respectat dacă notificarea
formulată pe suport hârtie sau alt suport durabil, disponibil
și accesibil destinatarului, este expediată înaintea expirării
termenului în care acest drept poate fi exercitat.
(2) Dacă unui contract la distanță pentru un serviciu
financiar încheiat la un anumit moment i se conexează un
alt contract la distanță pentru servicii oferite de furnizor sau
de un terț pe baza unui contract între terț și furnizor, acest
contract adițional la distanță se va rezilia, fără plata unor
penalități sau costuri suplimentare, dacă consumatorul își
exercită dreptul său de denunțare unilaterală prevăzut de
art. 9.
Art. 13. — (1) În cazul exercitării dreptului de denunțare
unilaterală a contractului conform art. 9, consumatorului îi
poate fi solicitată achitarea doar a cheltuielilor aferente
serviciului deja furnizat, în conformitate cu clauzele
contractuale. Executarea contractului poate începe numai
după ce consumatorul și-a dat consimțământul în acest
sens.
(2) Cheltuielile prevăzute la alin. (1) nu vor putea:
a) să depășească o sumă stabilită proporțional cu
perioada în care serviciul financiar a fost furnizat, raportată
la durata totală a contractului;
b) să fie prevăzute ca plată în orice situație în care
suma respectivă poate fi considerată ca penalitate.
(3) Prin excepție de la prevederile alin. (1), în cazul
denunțării contractelor de asigurare consumatorul nu va fi
obligat la cheltuieli.
(4) Furnizorul nu poate solicita consumatorului să
plătească cheltuielile prevăzute la alin. (1) fără a face
dovada că acesta a fost informat în timp util în ceea ce
privește obligativitatea plății acestor cheltuieli, conform
art. 4 alin. (3) lit. a). Consumatorul nu poate fi obligat să
efectueze plata dacă furnizorul a început executarea
contractului înaintea expirării perioadei de denunțare, fără
existența unei cereri prealabile a consumatorului sau a
unui acord expres al acestuia.
(5) În termen de 30 de zile calendaristice de la primirea
notificării, furnizorul este obligat să ramburseze fără nici o
întârziere orice sume primite conform contractului la
distanță, cu excepția sumelor prevăzute la alin. (1), termen
ce curge din ziua în care furnizorul a primit notificarea de
denunțare unilaterală a contractului.
(6) Consumatorul este obligat să restituie furnizorului
orice sumă și/sau bunuri ce i-au fost furnizate de acesta,
fără întârziere, în termen de maximum 30 de zile
calendaristice, termen ce curge din ziua în care
consumatorul a expediat notificarea de denunțare
unilaterală a contractului.
Art. 14. — Pentru plățile efectuate prin intermediul
sistemelor moderne de plată de tip card, în cazul în care
cardul consumatorului este utilizat în mod fraudulos pentru
achitarea serviciilor financiare la distanță, sumele plătite vor
fi recreditate sau restituite consumatorului potrivit
reglementărilor specifice acestor sisteme de plată. În astfel
de situații consumatorul poate să solicite anularea
tranzacției respective, fără plata de sume sau penalități
suplimentare.

Art. 15. — (1) Este interzisă furnizarea de servicii
financiare, fără o comandă prealabilă, din partea
consumatorului, dacă această livrare presupune efectuarea
unei plăți imediate sau suplimentare ulterioare.
(2) Consumatorul este exonerat de orice obligație, în
cazul furnizării de servicii financiare nesolicitate, lipsa
răspunsului consumatorului neavând valoare de
consimțământ tacit.
Art. 16. — Necesită acordul prealabil al consumatorului,
exprimat în mod expres, următoarele tehnici de comunicație
la distanță:
a) sistem automatizat de apel fără intervenție umană de
tipul automatelor de apel;
b) telecopiator sau fax.
Art. 17. — (1) Utilizarea altor tehnici de comunicație
individuală la distanță în afara celor prevăzute la art. 16
nu este permisă dacă există un refuz manifestat de
consumator.
(2) Cheltuielile de utilizare a tehnicilor de comunicare la
distanță în situațiile prevăzute la art. 16 și la alin. (1) nu
vor fi suportate de către consumator.
Art. 18. — (1) Constituie contravenție încălcarea
prevederilor art. 4, 6 și 7, referitoare la nerespectarea
obligației de informare, și se sancționează cu amendă de
la 5.000.000 lei la 30.000.000 lei.
(2) Constituie contravenție încălcarea prevederilor art. 13
alin. (5) privind nerespectarea termenelor de rambursare,
precum și ale art. 16 și se sancționează cu amendă de la
10.000.000 lei la 40.000.000 lei.
(3) Constituie contravenție încălcarea prevederilor art. 17
și se sancționează cu amendă de la 5.000.000 lei la
10.000.000 lei.
Art. 19. — (1) Constatarea contravențiilor și aplicarea
sancțiunilor prevăzute la art. 18 se fac la sesizarea
consumatorilor sau din oficiu de către reprezentanții
împuterniciți ai Autorității Naționale pentru Protecția
Consumatorilor.
(2) Contravențiilor prevăzute la art. 18 le sunt aplicabile
prevederile Ordonanței Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările
ulterioare.
Art. 20. — Consumatorii au dreptul de a solicita
rezilierea contractului în situația în care furnizorul nu
respectă prevederile art. 7, fără plata de penalități și fără
costuri suplimentare.
Art. 21. — (1) Contractele pentru furnizarea de servicii
financiare la distanță nu pot conține, chiar cu acordul
expres al consumatorului, clauze de renunțare la drepturile
prevăzute de prezenta ordonanță.
(2) Consumatorul beneficiază de protecția conferită de
alin. (1), indiferent de legea aleasă de părți pentru a
guverna contractul, dacă locul încheierii contractului este pe
teritorul României.
Art. 22. — (1) Prevederile prezentei ordonanțe se
completează, în mod corespunzător, cu dispozițiile Legii
nr. 148/2000 privind publicitatea, cu modificările și
completările ulterioare, ale Ordonanței Guvernului
nr. 21/1992 privind protecția consumatorilor, republicată, cu
modificările și completările ulterioare, ale Legii nr. 193/2000
privind clauzele abuzive din contractele încheiate între
comercianți și consumatori, cu modificările ulterioare, ale
Ordonanței Guvernului nr. 130/2000 privind protecția
consumatorilor la încheierea și executarea contractelor la
distanță, aprobată cu modificări prin Legea nr. 51/2003, ale
Legii nr. 365/2002 privind comerțul electronic, cu
modificările ulterioare, ale Legii nr. 296/2004 privind Codul
consumului, ale Legii nr. 297/2004 privind piața de capital
și ale reglementărilor Comisiei Naționale a Valorilor

MONITORUL OFICIAL AL ROMÂNIEI, PARTEA I, Nr. 796/27.VIII.2004
Mobiliare emise în aplicarea acesteia, ale Codului penal,
ale Codului comercial, precum și cu cele ale Codului civil.
(2) Reglementările emise în aplicarea prezentei
ordonanțe, care vizează activitățile prevăzute de Legea
nr. 297/2004, vor fi elaborate de Autoritatea Națională
pentru Protecția Consumatorilor împreună cu Comisia
Națională a Valorilor Mobiliare.
Art. 23. — (1) Prevederile prezentei ordonanțe nu
îngrădesc dreptul consumatorilor de a formula reclamații și
sesizări în apărarea intereselor lor pentru rezolvarea
neînțelegerilor legate de încheierea și executarea
contractelor la distanță privind serviciile financiare.
(2) Autoritatea competentă pentru soluționarea
reclamațiilor și sesizărilor consumatorilor ce decurg din
încheierea și executarea contractelor la distanță privind
serviciile financiare este Autoritatea Națională pentru
Protecția Consumatorilor.
Art. 24. — (1) Sarcina probei privind îndeplinirea
obligațiilor furnizorului de informare a consumatorului,
precum și sarcina probei existenței consimțământului

7

consumatorului la încheierea contractului și, după caz, la
executarea acestuia cad în sarcina furnizorului.
(2) Orice clauză contractuală prin care sarcina probei
privind respectarea de către furnizor a unora sau a tuturor
obligațiilor care îi incumbă în baza prezentei ordonanțe
este atribuită consumatorului va fi considerată clauză
abuzivă, conform Legii nr. 193/2000, cu modificările
ulterioare.
Art. 25. — Prezenta ordonanță transpune Directiva
nr. 2002/65/CE a Parlamentului European și a Consiliului
din 23 septembrie 2002 privind vânzarea la distanță a
serviciilor financiare către consumatori și modificarea
Directivei Consiliului nr. 90/619/CEE și a Directivelor
Consiliului nr. 97/7/CE și 98/27/CE, publicată în Jurnalul
Oficial al Comunităților Europene (JOCE) nr. L271 din
9 octombrie 2002.
Art. 26. — Prezenta ordonanță intră în vigoare la 30 de
zile de la data publicării în Monitorul Oficial al României,
Partea I.

PRIM-MINISTRU

ADRIAN NĂSTASE
Contrasemnează:
Președintele Autorității Naționale pentru Protecția
Consumatorilor,
Eduard Gabriel Matei
Ministru de stat, ministrul economiei și comerțului,
Dan Ioan Popescu
Ministrul finanțelor publice,
Mihai Nicolae Tănăsescu
București, 19 august 2004.
Nr. 85.
GUVERNUL ROMÂNIEI

ORDONANȚĂ
pentru aprobarea numărului de exemplare din speciile urs, pisică sălbatică și lup
care se pot recolta în cadrul sezonului de vânătoare 2004—2005
În temeiul art. 108 din Constituție, republicată, și al art. 1 pct. II.3 din Legea nr. 291/2004 privind abilitarea
Guvernului de a emite ordonanțe,
Guvernul României adoptă prezenta ordonanță.
Art. 1. — Se aprobă numărul de exemplare din speciile
urs (Ursus arctos), pisică sălbatică (Felix Silvestris) și lup
(Canis lupus) care se pot recolta, în cadrul sezonului de
vânătoare 2004—2005, după cum urmează:
a) urs (Ursus arctos) — 342 de exemplare;
b) pisică sălbatică (Felix silvestris) — 832 de exemplare;
c) lup (Canis lupus) — 555 de exemplare.
Art. 2. — Pentru speciile prevăzute la art. 1 perioada
admisă la vânătoare, metodele de vânătoare și numărul de

exemplare care se pot recolta din fondurile de vânătoare
se aprobă prin ordin al autorității publice centrale care
răspunde de silvicultură.
Art. 3. — Controlul aplicării prevederilor prezentei
ordonanțe se asigură de către autoritatea statului
competentă în acest sens.
Art. 4. — Prezenta ordonanță intră în vigoare la 3 zile
de la data publicării în Monitorul Oficial al României,
Partea I.

PRIM-MINISTRU

ADRIAN NĂSTASE
Contrasemnează:
Ministrul agriculturii, pădurilor și dezvoltării rurale,
Petre Daea
Ministrul mediului și gospodăririi apelor,
Speranța Maria Ianculescu
București, 26 august 2004.
Nr. 87.

8

MONITORUL OFICIAL AL ROMÂNIEI, PARTEA I, Nr. 796/27.VIII.2004
GUVERNUL ROMÂNIEI

ORDONANȚĂ
privind scoaterea din funcțiune a unor mijloace fixe, inclusiv a construcțiilor aferente acestora,
uzate fizic sau moral, neamortizate integral, din cadrul unor capacități de producție oprite
ale agenților economici din portofoliul Ministerului Economiei și Comerțului
În temeiul art. 108 din Constituție, republicată, și al art. 1
Guvernului de a emite ordonanțe,

pct. I.15 din Legea nr. 291/2004 privind abilitarea

Guvernul României adoptă prezenta ordonanță.
Art. 1. — Prin derogare de la prevederile art. 17 din
Legea nr. 15/1994 privind amortizarea capitalului imobilizat
în active corporale și necorporale, republicată, cu
modificările și completările ulterioare, agenții economici din
portofoliul Ministerului Economiei și Comerțului, indiferent de
forma de organizare, pot scoate din funcțiune și valorifica
mijloacele fixe, inclusiv construcțiile aferente acestora, din
cadrul unor capacități de producție oprite, uzate fizic sau
moral, neamortizate integral.
Art. 2. — (1) Mijloacele fixe care pot fi supuse
prevederilor art. 1 sunt numai acelea care nu își găsesc
utilizarea, în prezent și în perspectivă, în cadrul activității
agenților economici prevăzuți la art. 1.
(2) Capitalul social al societăților comerciale, companiilor
naționale și societăților naționale, respectiv patrimoniul
regiilor autonome, se diminuează cu valoarea neamortizată
sau cu diferența dintre valoarea neamortizată a mijloacelor
fixe, inclusiv a construcțiilor speciale aferente acestora, la
data scoaterii din funcțiune, și cea rezultată din valorificarea
acestora, după caz, după acoperirea cheltuielilor necesare
pentru valorificare. Reducerea capitalului social va fi
suportată proporțional de către toți acționarii.
Art. 3. — (1) Scoaterea din funcțiune și valorificarea
mijloacelor fixe prevăzute la art. 2 se fac conform
prevederilor legale în vigoare.

(2) Agenții economici a căror activitate este
reglementată potrivit dispozițiilor Legii nr. 477/2003 privind
pregătirea economiei naționale și a teritoriului pentru
apărare vor aplica prevederile art. 1 cu avizul Ministerului
Economiei și Comerțului, iar sumele încasate din
valorificarea mijloacelor fixe vor urma, numai după plata
impozitului pe profit, regimul juridic prevăzut de Ordonanța
de urgență a Guvernului nr. 169/2001 privind utilizarea unor
sume destinate restructurării și reorganizării agenților
economici din sectorul producției de apărare, aprobată cu
modificări și completări prin Legea nr. 380/2002.
Art. 4. — Prevederile prezentei ordonanțe se aplică și
filialelor societăților comerciale, societăților naționale și
companiilor naționale, aflate în portofoliul Ministerului
Economiei și Comerțului.
Art. 5. — Prevederile prezentei ordonanțe nu se aplică
mijloacelor fixe care fac obiectul unor contracte de leasing
asupra cărora s-au instituit măsuri asigurătorii, gajuri,
ipoteci sau care fac obiectul unor garanții în cadrul
contractelor de credit.
Art. 6. — Prevederile prezentei ordonanțe se aplică pe
o perioadă de 18 luni de la data intrării în vigoare.
Art. 7. — Prezenta ordonanță intră în vigoare la 3 zile
de la data publicării în Monitorul Oficial al României,
Partea I.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
Ministrul finanțelor publice,
Mihai Nicolae Tănăsescu
București, 26 august 2004.
Nr. 88.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 796/27.VIII.2004 conține 8 pagini.

Prețul de vânzare 8.500 lei

ISSN 1453—4495

