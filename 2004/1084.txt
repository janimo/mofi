PARTEA

Anul 172 (XVI) — Nr. 1.084

I

LEGI, DECRETE, HOTĂRÂRI ȘI ALTE ACTE

Luni, 22 noiembrie 2004

SUMAR
Nr.

Pagina

Nr.
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECRETE
953.

— Decret privind rechemarea unui ambasador ....

Pagina

1

Decizia nr. 463 din 28 octombrie 2004 referitoare la
excepția de neconstituționalitate a dispozițiilor
art. 7 lit. b) și ale art. 199 alin. (1) din Legea
nr. 31/1990 privind societățile comerciale, ale
art. 6, art. 30 alin. (2) și ale art. 43 din Legea
nr. 26/1990 privind registrul comerțului, ale art. 34
alin. 1, art. 40 alin. 4, art. 112 alin. 1 și ale
art. 269 din Codul de procedură civilă, precum și
ale art. 21 alin. (4) și art. 26 alin. (4) din Legea
partidelor politice nr. 14/2003 .................................

2–3

5.017. — Ordin al ministrului educației și cercetării
privind modificarea și completarea Ordinului
ministrului educației, cercetării și tineretului
nr. 5.443/2003 pentru aprobarea Normelor
metodologice privind aplicarea unor măsuri de
stimulare pentru participarea la cel de-al șaselea
Program-cadru al Comunității Europene pentru
cercetare, dezvoltare tehnologică și activități
demonstrative (PC 6) și la cel de-al șaselea
Program-cadru al Comunității Europene a
Energiei Atomice (PC 6 EURATOM) .....................

Decizia nr. 467 din 28 octombrie 2004 referitoare la
excepția de neconstituționalitate a dispozițiilor
art. 4041 alin. 1 din Codul de procedură civilă .....

4–5

Rectificări ...............................................................................

DECIZII ALE CURȚII CONSTITUȚIONALE

5–7

8

DECRETE
PREȘEDINTELE ROMÂNIEI

DECRET
privind rechemarea unui ambasador
În temeiul prevederilor art. 91 alin. (2) și ale art. 100 din Constituția României, republicată, având în vedere
propunerea Guvernului,
Președintele României

d e c r e t e a z ă:

Art. 1. — Doamna Ireny Comaroschi se recheamă din
calitatea de ambasador extraordinar și plenipotențiar al
României în Republica Polonă.

Art. 2. — Doamna Ireny Comaroschi își va încheia
misiunea în termen de cel mult 90 de zile de la publicarea
prezentului decret.

PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 17 noiembrie 2004.
Nr. 953.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.084/22.XI.2004

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 463
din 28 octombrie 2004

referitoare la excepția de neconstituționalitate a dispozițiilor art. 7 lit. b) și ale art. 199
alin. (1) din Legea nr. 31/1990 privind societățile comerciale, ale art. 6, art. 30 alin. (2) și ale art. 43
din Legea nr. 26/1990 privind registrul comerțului, ale art. 34 alin. 1, art. 40 alin. 4, art. 112 alin. 1
și ale art. 269 din Codul de procedură civilă, precum și ale art. 21 alin. (4) și art. 26 alin. (4)
din Legea partidelor politice nr. 14/2003
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Dana Titian
Mihaela Senia Costinescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 7 lit. b) și ale art. 199 alin. (1) din Legea
nr. 31/1990 privind societățile comerciale, ale art. 6, art. 30
alin. (2) și ale art. 43 din Legea nr. 26/1990 privind
registrul comerțului, ale art. 34 alin. 1, art. 40 alin. 4,
art. 112 alin. 1 și ale art. 269 din Codul de procedură
civilă, precum și ale art. 21 alin. (4) și art. 26 alin. (4) din
Legea partidelor politice nr. 14/2003, excepție ridicată de
îAsociația pentru cinstirea memoriei eroilor“ în Dosarul
nr. 151/2003 al Înaltei Curți de Casație și Justiție — Secția
comercială.
La apelul nominal se prezintă autorul excepției și partea
Societatea Comercială îGelu Impex“ — S.R.L. din
București, prin președinte fondator și, respectiv, prin
împuternicit, Ion Antonescu.
La dosarul cauzei a fost depusă din partea autorului
excepției o cerere de recuzare a reprezentanților
Ministerului Public, motivată pe lipsa imparțialității acestora
în ceea ce privește respectarea drepturilor procesuale și,
implicit, a dreptului la apărare al părților.
Reprezentantul Ministerului Public consideră cererea ca
fiind inadmisibilă, invocând în acest sens art. 25 din
Regulamentul de organizare și funcționare a Curții
Constituționale.
Cu privire la cererea formulată, Curtea reține că, potrivit
art. 55 din Legea nr. 47/1992, republicată, și în concordanță
cu jurisprudența sa constantă, aceasta este inadmisibilă,
întrucât în materie de jurisdicție constituțională, dispozițiile
procedurale de drept comun privitoare la incompatibilitate,
abținere și recuzare nu sunt aplicabile judecătorilor,
procurorilor sau magistraților-asistenți participanți la
procedura de soluționare a excepției de neconstituționalitate.
Așa fiind, deliberând, Curtea urmează a respinge cererea
cu un atare obiect.
În continuare, reprezentantul autorului excepției solicită
citarea unor instituții care nu figurează ca părți în dosarul
instanței judecătorești în fața căreia a fost ridicată excepția
de neconstituționalitate.
Reprezentantul Ministerului Public solicită respingerea
cererii, arătând că instanța constituțională este ținută să

respecte cadrul procesual stabilit de instanța judecătorească
de drept comun.
Curtea reține că, în conformitate cu prevederile art. 29
alin. (4) coroborat cu art. 30 alin. (3) din Legea
nr. 47/1992, republicată, sesizarea Curții Constituționale se
dispune de către instanța în fața căreia s-a ridicat excepția
de neconstituționalitate, printr-o încheiere care stabilește
cadrul juridic al exercitării controlului de constituționalitate,
respectiv obiectul excepției, motivele de neconstituționalitate,
precum și părțile litigiului aflat pe rolul instanței. Așa fiind,
Curtea constată că, întrucât instituțiile invocate de autorul
excepției nu au calitatea de părți în dosarul Înaltei Curți de
Casație și Justiție — Secția comercială, cererea de citare a
lor urmează a fi respinsă ca neîntemeiată.
Cauza fiind în stare de judecată, autorul excepției lasă
la aprecierea Curții soluționarea criticii de neconstituționalitate.
Reprezentantul Ministerului Public pune concluzii de
respingere a excepției ca fiind inadmisibilă, arătând că
textele de lege criticate nu au legătură cu soluționarea
cauzei deduse judecății la instanța care a sesizat Curtea
Constituțională.
C U R T E A,

având în vedere actele și lucrările dosarului, constată
următoarele:
Prin Încheierea din 6 mai 2004, pronunțată în Dosarul
nr. 151/2003, Înalta Curte de Casație și Justiție — Secția
comercială a sesizat Curtea Constituțională cu excepția de
neconstituționalitate a dispozițiilor art. 7 lit. b) și ale
art. 199 alin. (1) din Legea nr. 31/1990 privind societățile
comerciale, ale art. 6, art. 30 alin. (2) și ale art. 43 din Legea
nr. 26/1990 privind registul comerțului, ale art. 34 alin. 1,
art. 40 alin. 4, art. 112 alin. 1 și ale art. 269 din Codul de
procedură civilă, precum și ale art. 21 alin. (4) și art. 26
alin. (4) din Legea partidelor politice nr. 14/2003, excepție
ridicată de îAsociația pentru cinstirea memoriei eroilor“.
În motivarea excepției de neconstituționalitate, autorul
susține că textele de lege criticate contravin principiilor
constituționale referitoare la egalitatea în drepturi, accesul
liber la justiție, dreptul la apărare, dreptul de proprietate
privată, dreptul de petiționare, dreptul persoanei vătămate
de o autoritate publică, înfăptuirea justiției, la rolul
Ministerului Public și statutul procurorilor, precum și al
dispozițiilor privind economia și finanțele publice.
Înalta Curte de Casație și Justiție — Secția comercială
consideră excepția de neconstituționalitate ca fiind
neîntemeiată.
Potrivit dispozițiilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului, precum și Guvernului, pentru a-și formula
punctele de vedere cu privire la excepția de

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.084/22.XI.2004
neconstituționalitate ridicată. De asemenea, în conformitate
cu dispozițiile art. 18 1 din Legea nr. 35/1997, cu
modificările ulterioare, s-a solicitat punctul de vedere al
Avocatului Poporului.
Guvernul apreciază că prevederile legale criticate
reprezintă dispoziții normative absolut necesare determinării
cadrului legal al funcționării în bune condiții a tututor
societăților comerciale, indiferent de cetățenia sau
naționalitatea acționarilor. Acestea dezvoltă în mod plenar
principiile constituționale ale egalității, accesului liber la
justiție, respectării dreptului de proprietate și la asociere.
Pe de altă parte, autorul excepției nu arată în ce
constă neconstituționalitatea textelor criticate sau cel puțin
legătura dintre acestea și refuzul autorizării constituirii și
înmatriculării unei societăți comerciale, refuz care a stat la
baza formulării prezentei excepții de neconstituționalitate.
De altfel, textele în discuție reprezintă, în cea mai mare
parte, norme de procedură, a căror adoptare este pe
deplin întemeiată pe dispozițiile art. 126 alin. (2) din
Constituție, republicată, care prevăd că reglementarea
procedurii de judecată se face prin lege.
Avocatul Poporului consideră că din sesizarea pe care
instanța de judecată a înaintat-o Curții Constituționale nu
rezultă textele constituționale presupus a fi încălcate, astfel
încât, având în vedere dispozițiile imperative ale art. 12
alin. (2) din Legea nr. 47/1992, republicată, numai Curtea
poate decide cadrul constituțional în care urmează a fi
examinată excepția de neconstituționaliate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și al Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, republicată, reține
următoarele:
Curtea Constituțională este competentă, potrivit
dispozițiilor art. 146 lit. d) din Constituție, republicată, ale
art. 1 alin. (2), art. 2, 3, 12 și 23 din Legea nr. 47/1992,
republicată, să soluționeze excepția de neconstituționalitate
cu care a fost sesizată.

3

Obiectul excepției de neconstituționalitate îl constituie:
— art. 7 lit. b) și art. 199 alin. (1) din Legea
nr. 31/1990 privind societățile comerciale, republicată în
Monitorul Oficial al României, Partea I, nr. 33 din
29 ianuarie 1998;
— art. 6, art. 30 alin. (2) și art. 43 din Legea
nr. 26/1990 privind registrul comerțului, republicată în
Monitorul Oficial al României, Partea I, nr. 49 din
4 februarie 1998;
— art. 34 alin. 1, art. 40 alin. 4, art. 112 alin. 1 și
art. 269 din Codul de procedură civilă;
— art. 21 alin. (4) și art. 26 alin. (4) din Legea
partidelor politice nr. 14/2003, publicată în Monitorul Oficial
al României, Partea I, nr. 25 din 17 ianuarie 2003.
Autorul excepției susține că dispozițiile legale criticate
încalcă prevederile art. 1 alin. (5), art. 16 alin. (1) și (2),
art. 21, art. 24, art. 44 alin. (1), art. 51, art. 52, art. 57,
art. 124, art. 130, art. 131, art. 132, precum și ale titlului IV
din Constituție, republicată.
Examinând excepția de neconstituționalitate, Curtea
constată că aceasta a fost ridicată în fața Înaltei Curți de
Casație și Justiție — Secția comercială într-un dosar ce
are ca obiect judecarea recursului formulat de autorul
excepției împotriva unei încheieri de suspendare a judecății
pronunțate de Curtea de Apel București — Secția a V-a
comercială, în temeiul art. 242 alin. 2 din Codul de
procedură civilă, întrucât nici una dintre părți nu a solicitat
soluționarea cauzei în lipsă.
Potrivit art. 29 alin. (1) din Legea nr. 47/1992,
republicată, instanța constituțională este competentă de a
îdecide asupra excepțiilor ridicate în fața instanțelor
judecătorești sau de arbitraj comercial privind
neconstituționalitatea unei legi sau ordonanțe ori a unei
dispoziții dintr-o lege sau dintr-o ordonanță în vigoare, care are
legătură cu soluționarea cauzei în orice fază a litigiului și
oricare ar fi obiectul acestuia.“ Or, Curtea constată că textele
de lege criticate de autorul excepției nu au legătură cu
judecarea cauzei, respectiv cu soluționarea recursului
împotriva unei încheieri de suspendare. Așa fiind, potrivit
dispozițiilor alin. (6) al art. 29 din Legea nr. 47/1992,
republicată, excepția de neconstituționalitate contrară
prevederilor alin. (1) al aceluiași articol este inadmisibilă,
astfel că trebuia să fie respinsă ca atare chiar de către
instanța judecătorească, printr-o încheiere motivată, fără a
mai sesiza Curtea Constituțională.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, republicată,
precum și al art. 1—3, art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 7 lit. b) și ale art. 199 alin. (1)
din Legea nr. 31/1990 privind societățile comerciale, ale art. 6, art. 30 alin. (2) și ale art. 43 din Legea nr. 26/1990
privind registrul comerțului, ale art. 34 alin. 1, art. 40 alin. 4, art. 112 alin. 1 și ale art. 269 din Codul de procedură civilă,
precum și ale art. 21 alin. (4) și art. 26 alin. (4) din Legea partidelor politice nr. 14/2003, excepție ridicată de îAsociația
pentru cinstirea memoriei eroilor“ în Dosarul nr. 151/2003 al Înaltei Curți de Casație și Justiție — Secția comercială.
Definitivă și general obligatorie.
Pronunțată în ședința publică din data de 28 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.084/22.XI.2004
CURTEA CONSTITUȚIONALĂ

D E C I Z I A Nr. 467
din 28 octombrie 2004

referitoare la excepția de neconstituționalitate a dispozițiilor art. 4041 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Dana Titian
Doina Suliman

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate
a dispozițiilor art. 404 1 alin. 1 din Codul de procedură
civilă, excepție ridicată de Societatea Comercială îFocus
Grup Import-Export“ — S.R.L. din Gherla în Dosarul
nr. 2.423/2003 al Judecătoriei Gherla.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public, apreciind că
dispozițiile de lege criticate nu contravin prevederilor
constituționale invocate, pune concluzii de respingere a
excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 21 iulie 2004, pronunțată în Dosarul
nr. 2.423/2003, Judecătoria Gherla a sesizat Curtea
Constituțională cu excepția de neconstituționalitate a
dispozițiilor art. 4041 alin. 1 din Codul de procedură civilă,
excepție ridicată de Societatea Comercială îFocus Grup
Import-Export“ — S.R.L. din Gherla în cauza ce are ca
obiect cererea pentru întoarcerea executării.
În motivarea excepției de neconstituționalitate, autorul
acesteia susține că dispozițiile art. 4041 alin. 1 din Codul
de procedură civilă sunt constituționale numai îîn măsura
în care se referă la situațiile în care cel care solicită
restabilirea situației anterioare a dobândit în mod licit
bunurile care au făcut obiectul executării silite desființate“.
Întrucât textul de lege nu face nici o distincție, permițând
întoarcerea executării și în situația în care au fost anulate,
la rândul lor, și titlurile pe baza cărora au fost dobândite
bunurile din litigiu, acesta contravine prevederilor art. 21
alin. (1) și ale art. 44 alin. (1) din Constituție, republicată.
Judecătoria Gherla apreciază că excepția ridicată este
neîntemeiată, întrucât dispozițiile legale criticate îse referă
la dreptul persoanei interesate de a fi restabilită situația
anterioară executării silite efectuate în baza unui titlu
ulterior desființat sau a unei executări silite desființate“, iar
examinarea admisibilității cererii, a temeiurilor de fapt și de
drept a acesteia intră în competența instanței judecătorești.
În conformitate cu dispozițiile art. 30 alin. (1) din Legea
nr. 47/1992, republicată, încheierea de sesizare a fost

comunicată președinților celor două Camere ale
Parlamentului, Guvernului, precum și Avocatului Poporului,
pentru a-și formula punctele de vedere cu privire la
excepția de neconstituționalitate ridicată.
Guvernul consideră că excepția ridicată este
neîntemeiată, deoarece textul de lege criticat nu încalcă
principiile constituționale invocate, ci, dimpotrivă, reprezintă
expresia aplicării acestora. De altfel, procedura de judecată,
inclusiv executarea silită, se întemeiază pe dispozițiile
art. 126 alin. (2) din Constituție, republicată, potrivit cărora
normele de procedură sunt stabilite numai prin lege.
Avocatul Poporului apreciază că textuil de lege criticat
este constituțional, întrucât nu aduce atingere sub nici un
aspect accesului liber la justiție. Acest text constituie o
normă de procedură a cărei stabilire intră în competența
exclusivă a legiuitorului. Prevederile art. 44 alin. (1) din
Constituție, republicată, invocate de autorul excepției, nu au
nici o relevanță în cauză.
Președinții celor două Camere ale Parlamentului nu au
transmis punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, republicată, reține
următoarele:
Curtea Constituțională este competentă, potrivit
dispozițiilor art. 146 lit. d) și ale art. 1 alin. (2), art. 2, 3,
10 și 29 din Legea nr. 47/1992, republicată, să soluționeze
excepția de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 4041 alin. 1 din Codul de procedură civilă,
introduse prin art. I pct. 157 din Ordonanța de urgență a
Guvernului nr. 138/2000 pentru modificarea și completarea
Codului de procedură civilă, ordonanță publicată în
Monitorul Oficial al României, Partea I, nr. 479 din
2 octombrie 2000.
Dispozițiile de lege criticate au următoarea redactare: îÎn
toate cazurile în care se desființează titlul executoriu sau însăși
executarea silită, cel interesat are dreptul la întoarcerea
executării, prin restabilirea situației anterioare acesteia.“
În opinia autorului excepției dispozițiile legale criticate
sunt contrare următoarelor prevederi constituționale:
— Art. 21 alin. (1): îOrice persoană se poate adresa
justiției pentru apărarea drepturilor, a libertăților și a intereselor
sale legitime.“;
— Art. 44 alin. (1): îDreptul de proprietate, precum și
creanțele asupra statului, sunt garantate. Conținutul și limitele
acestor drepturi sunt stabilite de lege.“
Examinând excepția de neconstituționalitate, Curtea
constată că aceste texte constituționale nu sunt relevante,
neavând nici o concludență pentru soluționarea acesteia.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.084/22.XI.2004
Art. 404 1 din Codul de procedură civilă se referă
exclusiv la cazurile în care a fost desființat titlul executoriu
sau însăși executarea silită. Desființarea acestor acte putea
fi dispusă numai de instanța judecătorească în urma
examinării temeiniciei și legalității lor. La soluționarea cererii
de întoarcere a executării, de asemenea, numai instanțele
judecătorești sunt competente să stabilească dacă cel care
o solicită este sau nu îndreptățit să obțină restituirea
bunului ori a valorii luate prin executarea silită. În această
privință art. 404 1 alin. 2 din Codul de procedură civilă
prevede că îBunurile asupra cărora s-a făcut executarea se
vor restitui celui îndreptățit“.
Creditorul are dreptul neîngrădit de a cere în justiție
valorificarea creanțelor sale și, la nevoie, executarea silită

5

a acestora. Debitorul și orice altă persoană interesată au
dreptul să conteste, tot în justiție, titlul executoriu și
executarea silită însăși. Încălcarea unor drepturi sau
libertăți, ca și existența ori inexistența intereselor legitime
nu pot fi prejudecate, iar legea nu trebuie să distingă sub
aceste aspecte, stabilind doar drepturile și obligațiile părților
litigante.
Curtea reține că autorul excepției de neconstituționalitate
aduce în motivare critici de natură a modifica textul de
lege criticat, care însă exced competenței Curții
Constituționale, deoarece potrivit art. 2 alin. (3) din Legea
nr. 47/1992, republicată, aceasta îse pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului“.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, republicată,
al art. 1—3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 4041 alin. 1 din Codul de
procedură civilă, excepție ridicată de Societatea Comercială îFocus Grup Import-Export“ — S.R.L. din Gherla în Dosarul
nr. 2.423/2003 al Judecătoriei Gherla.
Definitivă și general obligatorie.
Pronunțată în ședința publică din data de 28 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Doina Suliman

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL EDUCAȚIEI ȘI CERCETĂRII

ORDIN
privind modificarea și completarea Ordinului ministrului educației, cercetării și tineretului
nr. 5.443/2003 pentru aprobarea Normelor metodologice privind aplicarea unor măsuri de stimulare
pentru participarea la cel de-al șaselea Program-cadru al Comunității Europene pentru cercetare,
dezvoltare tehnologică și activități demonstrative (PC 6) și la cel de-al șaselea Program-cadru
al Comunității Europene a Energiei Atomice (PC 6 EURATOM)
În temeiul Hotărârii Guvernului nr. 368/2003 pentru aprobarea plății contribuției României la bugetul celui de-al
șaselea Program-cadru al Comunității Europene pentru cercetare, dezvoltare tehnologică și activități demonstrative și al
celui de-al șaselea Program-cadru al Comunității Europene a Energiei Atomice (EURATOM), precum și pentru aprobarea
sprijinului financiar acordat participanților români, inclusiv pentru măsuri de stimulare a participării acestora,
în temeiul Ordinului ministrului educației, cercetării și tineretului nr. 5.443/2003 pentru aprobarea Normelor
metodologice privind aplicarea unor măsuri de stimulare pentru participarea la cel de-al șaselea Program-cadru al
Comunității Europene pentru cercetare, dezvoltare tehnologică și activități demonstrative (PC 6) și la cel de-al șaselea
Program-cadru al Comunității Europene a Energiei Atomice (PC 6 EURATOM),
în temeiul Ordonanței Guvernului nr. 57/2002 privind cercetarea științifică și dezvoltarea tehnologică, aprobată cu
modificări și completări prin Legea nr. 324/2003,
în temeiul Hotărârii Guvernului nr. 410/2004 privind organizarea și funcționarea Ministerului Educației și Cercetării,

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.084/22.XI.2004
ministrul educației și cercetării emite prezentul ordin.

Art. I. — La data prezentului ordin, Ordinul ministrului
educației, cercetării și tineretului nr. 5.443/2003 pentru
aprobarea Normelor metodologice privind aplicarea unor
măsuri de stimulare pentru participarea la cel de-al șaselea
Program-cadru al Comunității Europene pentru cercetare,
dezvoltare tehnologică și activități demonstrative (PC 6) și
la cel de-al șaselea Program-cadru al Comunității Europene
a Energiei Atomice (PC 6 EURATOM), publicat în Monitorul
Oficial al României, Partea I, nr. 907 din 18 decembrie
2003, se modifică și se completează după cum urmează:
1. Articolul 14 se completează cu un nou alineat,
alineatul (4), cu următorul cuprins:
î(4) În cazul în care responsabilul științific a solicitat
aplicarea măsurii de stimulare pentru o propunere eligibilă
și care ulterior a fost selectată, se poate acorda diferența
dintre premiul pentru propunerea eligibilă și propunerea
selectată.“

2. Formularele îCerere de plată“ și îFormularul de
decont — Stimulente conform Hotărârii Guvernului
nr. 368/2003“ pentru măsurile de stimulare menționate la
art. 9 lit. d), e) și f) se înlocuiesc cu formularele îCerere de
plată“ și îFormular de identificare financiară“, prezentate
în anexa la prezentul ordin.
Art. II. — Premierea participanților la cel de-al șaselea
Program-cadru al Comunității Europene pentru cercetare,
dezvoltare tehnologică și activități demonstrative (PC 6) se
efectuează în anul următor celui în care a fost stabilit
termenul limită pentru depunerea propunerilor de proiecte,
prin apelul de propuneri al Comisiei Europene.
Art. III. — Prevederile prezentului ordin se aplică cu
data de 1 ianuarie 2005.
Art. IV. — Prezentul ordin se publică în Monitorul Oficial
al României, Partea I.

Ministrul educației și cercetării,
Alexandru Athanasiu
București, 18 octombrie 2004.
Nr. 5.017.
ANEXĂ
CERERE DE PLATĂ

Subsemnatul ………......................................……, având funcția de ……………...........……,
încadrat la …………..............…………, număr cont card ………….........………, în conformitate cu
prevederile Hotărârii Guvernului nr. 368/2003 și ale Ordinului ministrului educației, cercetării și
tineretului nr. 5.443/2003, vă rog să aprobați acordarea măsurii de stimulare corespunzătoare
documentelor anexate.
Se anexează următoarele documente justificative, conform Ordinului ministrului educației,
cercetării și tineretului nr. 5.443/2003:
1. la proiectele eligibile ale responsabililor științifici [art. 9 lit. d)]:
a) numărul de înregistrare a propunerii de proiect depuse la Comisia Europeană (copia
comunicării de la Comisia Europeană sau scrisoare de la coordonatorul propunerii);
b) confirmarea din partea coordonatorului de proiect că solicitantul a fost inclus în consorțiul
propunerii;
c) scrisoare din partea conducerii instituției care să-i confirme calitatea de responsabil științific
al propunerii de proiect respective;
2. la proiectele selectate în vederea finanțării [art. 9 lit. e)]:
a) numărul de înregistrare a propunerii de proiect depuse la Comisia Europeană;
b) confirmarea din partea coordonatorului de proiect că solicitantul a fost inclus în consorțiul
propunerii;
c) scrisoare din partea conducerii instituției care să-i confirme calitatea de responsabil științific
al propunerii de proiect respective;
3. la proiectele finanțate — pentru manageri [art. 9 lit. f)]:
a) contractul de finanțare de către Comisia UE;
b) confirmarea din partea coordonatorului de proiect că instituția respectivă a fost inclusă în
consorțiul proiectului;
c) scrisoare din partea conducerii instituției care să-i confirme calitatea de manager al unității
respective și activitatea în sprijinul proiectului;
4. copie de pe cartea/buletinul de identitate.
Semnătura solicitantului
………………………
N O T Ă:

Pentru plată solicitantul trebuie să prezinte Formularul de identificare financiară.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.084/22.XI.2004

7

F O R M U L A R D E I D E N T I F I C A R E F I N A N C I A R Ă*)

*) Formularul este reprodus în facsimil.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.084/22.XI.2004
RECTIFICĂRI
În Ordonanța de urgență a Guvernului nr. 101/2004 privind preluarea de către Autoritatea pentru
Valorificarea Activelor Statului a unor creanțe fiscale asupra societăților comerciale îRAFO“ — S.A. Onești și
îCAROM“ — S.A. Onești, publicată în Monitorul Oficial al României, Partea I, nr. 1.070 din 18 noiembrie
2004, se face următoarea rectificare (care nu aparține redacției îMonitorul Oficial“, Partea I):
— în loc de:
îContrasemnează:
p. Ministrul finanțelor publice,
Gheorghe Gherghina,
secretar de stat
Președintele Autorității pentru Valorificarea Activelor Statului,
Mircea Ursache
p. Autoritatea Națională a Vămilor,
Ion Stoica
p. Ministrul de stat, ministrul economiei și comerțului,
Andrei Grigorescu,
secretar de stat“
— se va citi:
îContrasemnează:
Ministrul finanțelor publice,
Mihai Nicolae Tănăsescu
Ministru de stat, ministrul economiei și comerțului,
Dan Ioan Popescu
Președintele Autorității pentru Valorificarea Activelor Statului,
Mircea Ursache
Autoritatea Națională a Vămilor,
Tudor Tănăsescu,
secretar de stat
Ministrul integrării europene,
Alexandru Fărcaș“

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.084/22.XI.2004 conține 8 pagini.

Prețul de vânzare 9.500 lei

ISSN 1453—4495

PDF compression, OCR, web-optimization with CVISION's PdfCompressor

