Anul 172 (XVI) — Nr. 1.021

PARTEA

I

LEGI, DECRETE, HOTĂRÂRI ȘI ALTE ACTE

Vineri, 5 noiembrie 2004

SUMAR

Nr.

447.

849.

451.
853.

Pagina
LEGI ȘI DECRETE
— Lege privind aprobarea Ordonanței de urgență
a Guvernului nr. 53/2004 pentru ratificarea
amendamentelor convenite între România și Banca
de Dezvoltare a Consiliului Europei, prin schimbul
de scrisori semnate la București la 6 mai 2004 și
la Paris la 17 mai 2004, la Acordul-cadru de
împrumut dintre România și Banca de Dezvoltare
a Consiliului Europei, semnat la Paris la
17 august 2001 și la București la 20 august 2001
— Decret pentru promulgarea Legii privind
aprobarea Ordonanței de urgență a Guvernului
nr. 53/2004 pentru ratificarea amendamentelor
convenite între România și Banca de Dezvoltare a
Consiliului Europei, prin schimbul de scrisori
semnate la București la 6 mai 2004 și la Paris la
17 mai 2004, la Acordul-cadru de împrumut dintre
România și Banca de Dezvoltare a Consiliului
Europei, semnat la Paris la 17 august 2001 și la
București la 20 august 2001....................................
´
— Lege privind marca temporală ............................
— Decret pentru promulgarea Legii privind marca
temporală ...................................................................

Nr.

Pagina
HOTĂRÂRI ALE GUVERNULUI ROMÂNIEI

1.802. — Hotărâre pentru aprobarea Metodologiei privind
organizarea și desfășurarea ceremonialurilor
funerare pentru personalul aflat în misiune în
străinătate, decedat în teatrele de operații, în
acțiuni de luptă sau în atentate teroriste................
2

5–6

1.817. — Hotărâre privind înființarea Stației Centrale de
Transport Sanitar și Ambulanță Aeriană București.....

6–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
764.

2

3–4
4

— Ordin al ministrului agriculturii, pădurilor și
dezvoltării rurale privind modificarea Ordinului
ministrului agriculturii, pădurilor, apelor și mediului
nr. 87/2004 pentru aprobarea Normelor
metodologice de aplicare a Hotărârii Guvernului
nr. 1.593/2003 privind sprijinul direct al statului
prin acordarea de subvenții în anul 2004
producătorilor agricoli din sectorul animalier, pentru
creșterea producției animaliere și a efectivelor de
animale, cu modificările și completările ulterioare....

7–8

2

MONITORUL OFICIAL AL ROMÂNIEI, PARTEA I, Nr. 1.021/5.XI.2004

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 53/2004
pentru ratificarea amendamentelor convenite între România și Banca de Dezvoltare
a Consiliului Europei, prin schimbul de scrisori semnate la București la 6 mai 2004 și la Paris
la 17 mai 2004, la Acordul-cadru de împrumut dintre România și Banca de Dezvoltare
a Consiliului Europei, semnat la Paris la 17 august 2001 și la București la 20 august 2001
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 53 din 25 iunie 2004 pentru ratificarea
amendamentelor convenite între România și Banca de
Dezvoltare a Consiliului Europei, prin schimbul de scrisori
semnate la București la 6 mai 2004 și la Paris la 17 mai

2004, la Acordul-cadru de împrumut dintre România și
Banca de Dezvoltare a Consiliului Europei, semnat la Paris
la 17 august 2001 și la București la 20 august 2001,
publicată în Monitorul Oficial al României, Partea I, nr. 585
din 30 iunie 2004.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 1 noiembrie 2004.
Nr. 447.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de urgență a Guvernului nr. 53/2004
pentru ratificarea amendamentelor convenite între România și Banca de Dezvoltare
a Consiliului Europei, prin schimbul de scrisori semnate la București la 6 mai 2004
și la Paris la 17 mai 2004, la Acordul-cadru de împrumut dintre România și Banca de Dezvoltare
a Consiliului Europei, semnat la Paris la 17 august 2001 și la București la 20 august 2001
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea
Ordonanței de urgență a Guvernului nr. 53/2004 pentru
ratificarea amendamentelor convenite între România și
Banca de Dezvoltare a Consiliului Europei, prin schimbul
de scrisori semnate la București la 6 mai 2004 și la Paris

la 17 mai 2004, la Acordul-cadru de împrumut dintre
România și Banca de Dezvoltare a Consiliului Europei,
semnat la Paris la 17 august 2001 și la București la
20 august 2001, și se dispune publicarea acestei legi în
Monitorul Oficial al României, Partea I.

PREȘEDINTELE ROMÂNIEI

ION ILIESCU

București, 29 octombrie 2004.
Nr. 849.
´

MONITORUL OFICIAL AL ROMÂNIEI, PARTEA I, Nr. 1.021/5.XI.2004

3

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind marca temporală
Parlamentul României adoptă prezenta lege.
Art. 1. — Prezenta lege stabilește regimul juridic al
mărcii temporale și condițiile de furnizare a serviciilor de
marcare temporală.
Art. 2. — În înțelesul prezentei legi, termenii și
expresiile de mai jos se definesc după cum urmează:
a) amprenta atașată unui document electronic reprezintă
acea informație cu ajutorul căreia documentul poate fi
identificat în mod unic, dar care nu permite deducerea
conținutului documentului respectiv;
b) marca temporală este o colecție de date în formă
electronică, atașată în mod unic unui document electronic;
ea certifică faptul că anumite date în formă electronică au
fost prezentate la un moment de timp determinat
furnizorului de servicii de marcare temporală;
c) certificatul asociat mărcii temporale este acea informație
cuprinsă în marca temporală prezentabilă în formă
inteligibilă și care conține cel puțin furnizorul de servicii de
marcare temporală, numărul de ordine din registrul
furnizorului și informația reprezentând momentul de timp;
d) baza de timp reprezintă sistemul unitar de referință
temporală la care se raportează toți furnizorii de servicii de
marcare temporală;
e) autoritatea de reglementare și supraveghere este
autoritatea prevăzută în cap. IV îMonitorizare și control“,
secțiunea 1 îAutoritatea de reglementare și supraveghere“
din Legea nr. 455/2001 privind semnătura electronică,
denumită în continuare autoritatea.
Art. 3. — (1) Marca temporală este formată din cel
puțin următoarele elemente:
a) amprenta atașată documentului electronic supus
marcării;
b) data și momentul de timp aferente documentului
supus marcării, exprimate în timp universal;
c) informații care identifică în mod unic furnizorul de
servicii de marcare temporală;
d) numărul de ordine din registrul furnizorului de servicii
de marcare temporală.
(2) Informațiile verificate la furnizorul de servicii de
marcare temporală sunt:
a) elementele de identificare ale certificatului relativ la
cheia ce verifică marca;
b) identificarea algoritmului utilizat pentru generarea
amprentei.
(3) Marca temporală poate să conțină și elementele de
identificare ale solicitantului mărcii temporale.
Art. 4. — (1) Marca temporală trebuie generată de un
sistem informatic sigur, care va îndeplini următoarele
cerințe de securitate:
a) asigură că este imposibil să fie emisă o marcă
corectă pentru un alt timp decât momentul când a fost
primit documentul sau să se schimbe ordinea în care
mărcile de timp sunt emise;
b) asigură continuitatea furnizării serviciului.
(2) Generarea mărcii temporale trebuie să garanteze un
timp de răspuns; modul de calcul și eroarea maxim
admisibilă vor fi stabilite de autoritate prin norme.

Art. 5. — (1) Furnizorii de servicii de marcare temporală
au obligația de a crea și de a menține un registru
electronic operativ de evidență cuprinzând momentul de
timp la care au fost emise mărcile temporale.
(2) Structura și condițiile de exploatare ale registrului
electronic vor fi stabilite de autoritate prin norme.
Art. 6. — (1) Cu 30 de zile înainte de începerea
activităților legate de emiterea mărcilor temporale,
persoanele care intenționează să furnizeze servicii de
marcare temporală au obligația de a notifica autorității data
începerii acestor activități.
(2) O dată cu efectuarea notificării prevăzute la alin. (1)
furnizorii de servicii de marcare temporală au obligația de a
comunica autorității următoarele informații și documente:
a) asigurarea activităților conform art. 8;
b) certificatul calificat pe baza căruia se va putea
verifica semnătura asupra mărcii temporale;
c) politica referitoare la protecția datelor cu caracter
personal care să fie conformă cu legislația română în
vigoare;
d) orice alte informații referitoare la activitatea de
furnizare de servicii de marcare temporală cerute de
autoritate.
Art. 7. — (1) Furnizorul de servicii de marcare
temporală trebuie să dispună de instrumente financiare
asigurătorii pentru acoperirea prejudiciilor pe care le-ar
putea cauza cu prilejul desfășurării activităților legate de
marcarea temporală.
(2) Asigurarea se realizează fie prin subscrierea unei
polițe de asigurare la o societate de asigurări, fie prin
intermediul unei scrisori de garanție din partea unei instituții
financiare de specialitate sau printr-o altă modalitate
stabilită prin decizie a autorității.
(3) Suma asigurată și, respectiv, suma acoperită prin
scrisoarea de garanție sunt stabilite de autoritate.
Art. 8. — (1) Furnizorii de servicii de marcare temporală
au următoarele obligații:
a) să mențină înregistrări ale mărcilor temporale emise
pe o perioadă de 10 ani;
b) să păstreze documentația aferentă algoritmilor și
procedurilor de generare a mărcilor temporale emise;
c) să asigure posibilitatea obținerii și verificării on-line a
mărcilor temporale; verificarea se face gratuit;
d) să asigure accesarea permanentă a bazei de timp.
(2) În cazul încetării activității, furnizorul de servicii de
marcare temporală are obligația să transfere unui alt
furnizor de servicii de marcare temporală sau, după caz,
autorității registrul electronic operativ de evidență, registrul
mărcilor temporale, precum și documentația aferentă
algoritmilor și procedurilor de generare a mărcilor temporale
emise.
Art. 9. — (1) Responsabilitatea aplicării dispozițiilor
prezentei legi și a reglementărilor legate de aceasta revine
autorității.

4

MONITORUL OFICIAL AL ROMÂNIEI, PARTEA I, Nr. 1.021/5.XI.2004

(2) În termen de 3 luni de la data publicării prezentei
legi în Monitorul Oficial al României, Partea I, autoritatea
va desemna furnizorul unic de bază de timp.
(3) Autoritatea va emite norme conținând setul minimal
de proceduri pentru activitatea de generare a mărcii
temporale, precum și procedurile de verificare a aplicării
acestora.
(4) Autoritatea va supraveghea îndeplinirea obligațiilor
impuse de prezenta lege furnizorilor de servicii de marcare
temporală.
(5) În cazul în care furnizorul de servicii de marcare
temporală este în imposibilitate de a-și îndeplini obligațiile,
autoritatea poate dispune suspendarea temporară sau,
după caz, încetarea activității furnizorului.
(6) În cadrul Registrului furnizorilor de servicii de
certificare prevăzut la art. 28 din Legea nr. 455/2001 se va
crea o secțiune distinctă, destinată furnizorilor de servicii
de marcare temporală. Informațiile care trebuie prevăzute
în acest registru sunt stabilite de către autoritate prin
norme.
Art. 10. — (1) Furnizorul de servicii de marcare
temporală răspunde pentru prejudiciul adus oricărei
persoane care își întemeiază conduita pe efectele juridice
ale respectivelor mărci temporale:
a) în ceea ce privește exactitatea, în momentul eliberării
mărcii temporale, a tuturor informațiilor pe care le conține;
b) în ceea ce privește asigurarea că, în momentul
eliberării mărcii temporale, furnizorul identificat în cuprinsul
acesteia deținea datele de generare a mărcii temporale
corespunzătoare datelor de verificare a mărcii temporale,
prevăzute în prezenta lege;
c) în privința îndeplinirii tuturor obligațiilor prevăzute la
art. 3—8.
(2) Furnizorul de servicii de marcare temporală nu
răspunde potrivit alin. (1) în cazurile în care probează că,

deși a depus diligența necesară, nu a putut împiedica
producerea prejudiciului.
Art. 11. — (1) Furnizorul de servicii de marcare
temporală poate să indice în cuprinsul unei mărci
temporale restricții ale utilizării acesteia, precum și limite
ale valorii operațiunilor pentru care aceasta poate fi
utilizată, cu condiția ca respectivele restricții să poată fi
cunoscute de terți.
(2) Furnizorul de servicii de marcare temporală nu
răspunde pentru prejudiciile rezultând din utilizarea unei
mărci temporale cu încălcarea restricțiilor prevăzute în
cuprinsul acesteia.
Art. 12. — (1) Constituie contravenție dacă, potrivit legii,
nu constituie infracțiune și se sancționează cu amendă de
la 10.000.000 lei la 50.000.000 lei fapta furnizorului de
servicii de marcare temporală care furnizează serviciul de
marcare temporală fără notificarea prealabilă prevăzută la
art. 6.
(2) Constituie contravenție dacă, potrivit legii, nu
constituie infracțiune și se sancționează cu amendă în
cuantum de până la 5% din cifra de afaceri încălcarea
obligațiilor prevăzute la art. 8 alin. (1) lit. a) și b).
(3) Constituie contravenție dacă, potrivit legii, nu
constituie infracțiune și se sancționează cu amendă de la
50.000.000 lei la 500.000.000 lei încălcarea obligațiilor
prevăzute la art. 8 alin. (1) lit. c) și d).
Art. 13. — Prezenta lege se completează cu prevederile
Legii nr. 455/2001 privind semnătura electronică, publicată
în Monitorul Oficial al României, Partea I, nr. 429 din
31 iulie 2001.
Art. 14. — În termen de 3 luni de la data publicării
prezentei legi în Monitorul Oficial al României, Partea I,
autoritatea va elabora normele tehnice și metodologice de
aplicare a prezentei legi.
Art. 15. — Prezenta lege intră în vigoare la 30 de zile
de la publicarea în Monitorul Oficial al României, Partea I.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI,

VIOREL HREBENCIUC

NICOLAE VĂCĂROIU

București, 1 noiembrie 2004.
Nr. 451.
PREȘEDINTELE ROMÂNIEI

DECRET
pentru promulgarea Legii privind marca temporală
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind marca temporală și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 29 octombrie 2004.
Nr. 853.

5

MONITORUL OFICIAL AL ROMÂNIEI, PARTEA I, Nr. 1.021/5.XI.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Metodologiei privind organizarea și desfășurarea ceremonialurilor funerare
pentru personalul aflat în misiune în străinătate, decedat în teatrele de operații,
în acțiuni de luptă sau în atentate teroriste
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă Metodologia privind organizarea și
desfășurarea ceremonialurilor funerare pentru personalul
aflat în misiune în străinătate, decedat în teatrele de
operații, în acțiuni de luptă sau în atentate teroriste,
prevăzută în anexa care face parte integrantă din prezenta
hotărâre.
Art. 2. — Ceremonialurile funerare se organizează pentru
personalul militar, pentru polițiști și personalul civil trimis în
misiune în străinătate de instituțiile și autoritățile publice din
sistemul de apărare și securitate națională, decedați în
teatrele de operații, în acțiuni de luptă, în timpul și din
cauza îndeplinirii misiunilor încredințate sau în atentatele
teroriste.

Art. 3. — Autoritatea organizatoare a ceremonialurilor
funerare este obligată să întreprindă toate măsurile pentru
asigurarea solemnității și reprezentativității la nivel național
în condiții de maximă securitate.
Art. 4. — Fondurile necesare îndeplinirii prevederilor
metodologiei prevăzute la art. 1 se asigură din bugetul de
stat, prin bugetele alocate instituțiilor publice aparținând
sistemului de apărare și securitate națională organizatoare.
Art. 5. — În termen de 60 de zile de la data intrării în
vigoare a prezentei hotărâri, conducătorii instituțiilor publice
implicate stabilesc prin acte normative specifice detaliile
activităților prevăzute de metodologie și prin ordin comun
unitățile din subordine cu responsabilități privind organizarea
și desfășurarea ceremonialurilor militare.

PRIM-MINISTRU

ADRIAN NĂSTASE
Contrasemnează:
p. Ministrul apărării naționale,
Sorin Encuțescu,
secretar de stat
Ministru de stat, ministrul administrației și internelor,
Marian Florian Săniuță
Ministrul afacerilor externe,
Mircea Geoană
Ministrul culturii și cultelor,
Răzvan Theodorescu
p. Ministrul finanțelor publice,
Gheorghe Gherghina,
secretar de stat
București, 28 octombrie 2004.
Nr. 1.802.
ANEXĂ

METODOLOGIE
privind organizarea și desfășurarea ceremonialurilor funerare pentru personalul aflat în misiune în străinătate,
decedat în teatrele de operații, în acțiuni de luptă sau în atentate teroriste
A. Activități ce se desfășoară până la sosirea
decedaților în țară:
1. anunțarea conducătorilor instituțiilor sau ai autorităților
publice, după caz;
2. anunțarea rudelor și asigurarea transportului acestora
la punctul de trecere a frontierei de stat.
B. Activități ce se desfășoară pe timpul ceremonialului
la punctul de trecere a frontierei de stat:
1. primirea reprezentanților instituțiilor sau autorităților
publice, membrilor de familie ai celor decedați,
reprezentanților cultelor religioase, ai mass-media;
organizarea gărzii de onoare; constituirea gărzilor de veghe

formate din 6—8 militari sau polițiști, după caz, pentru
fiecare decedat;
2. scoaterea sicrielor din mijlocul de transport cu care
acestea au fost aduse, în ordinea descrescândă a gradelor
sau funcțiilor;
3. prezentarea onorurilor de către garda de onoare.
C. Deplasarea cortegiului funerar la locul de depunere
a sicrielor și activitățile ce se desfășoară:
1. transportul cu escortă într-un vehicul mortuar la locul
de depunere, astfel: pentru municipiul București, la Biserica
Ortodoxă din str. Mănăstirea Cașin; pentru celelalte
localități, la lăcașurile de cult stabilite de ierarhul locului; în
cazul credincioșilor aparținând altor culte religioase, la

6

MONITORUL OFICIAL AL ROMÂNIEI, PARTEA I, Nr. 1.021/5.XI.2004

lăcașurile de cult stabilite de conducătorul cultului de care
aparținea decedatul;
2. depunerea sicriului în prezența publicului și a înalților
reprezentanți ai autorităților publice, participanți la
ceremonialul funerar:
a) instituirea gărzii permanente, câte una pentru
fiecare sicriu, formată din 4 militari ori polițiști,
după caz, condusă de un subofițer sau de un agent
de poliție aparținând aceleiași categorii de forțe
din care a făcut parte persoana decedată;
b) constituirea dispozitivului pentru oficierea
ceremonialului funerar;
3. oficierea slujbei religioase de către cea mai înaltă
autoritate religioasă;
4. omagiul adus de personalitățile statului;
5. pelerinajul și omagiul cetățenilor;
6. ieșirea din biserică/din lăcașul de cult;
7. prezentarea onorului de către garda de onoare;

8. deplasarea către locurile de înhumare sau localitățile
de reședință cu mijloace puse la dispoziție de Ministerul
Apărării Naționale, Ministerul Administrației și Internelor sau,
după caz, de instituția sau de autoritatea publică organizatoare.
D. Activități conexe:
1. declararea zilei în care are loc procesiunea religioasă
ca zi de doliu național;
2. organizarea sectorului mass-media în locurile de
desfășurare a ceremonialurilor funerare;
3. asigurarea unor facilități privind circulația cu mijloace
de transport în comun a cetățenilor, pentru participarea la
ceremonialurile organizate;
4. asigurarea măsurilor specifice de ordine publică;
5. acordarea de asistență psihologică membrilor de
familie și rudelor celor decedați;
6. asigurarea de către instituția sau autoritatea publică
organizatoare, pentru rudele până la gradul 2 inlcusiv, a
transportului din și spre localitățile de reședință, cazarea și
masa gratuite pe perioada desfășurării ceremonialului.

GUVERNUL ROMÂNIEI

HOTĂRÂRE
privind înființarea Stației Centrale de Transport Sanitar și Ambulanță Aeriană București
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Se înființează Stația Centrală de Transport
Sanitar și Ambulanță Aeriană București, prin reorganizarea
Stației Centrale de Salvare București, care se desființează.
(2) Stația Centrală de Transport Sanitar și Ambulanță
Aeriană București este instituție publică cu personalitate
juridică, în subordinea Ministerului Sănătății, cu sediul în
București, bd. Mareșal Averescu nr. 3, sectorul 1.
Art. 2. — (1) Stația Centrală de Transport Sanitar și
Ambulanță Aeriană București se finanțează integral din
venituri proprii. Veniturile proprii provin din sumele încasate
pentru serviciile prestate pe bază de contracte încheiate cu
casele de asigurări de sănătate și cu alți beneficiari din
sectorul public sau privat, precum și din alte surse,
conform legii.
(2) Bugetul de venituri și cheltuieli se aprobă de
consiliul de conducere, cu acordul Ministerului Sănătății,
potrivit legii. Excedentul anual al bugetului de venituri și
cheltuieli se reportează în anul următor și se utilizează cu
aceeași destinație.
Art. 3. — Stația Centrală de Transport Sanitar și
Ambulanță Aeriană București are următoarele atribuții:
a) asigurarea transportului sanitar terestru sau aerian al
pacienților externați și stabilizați, din unitățile sanitare către
domicilii, la cererea unităților sanitare, între unități sanitare,
cu aprobarea casei de asigurări de sănătate, sau la
solicitarea directă a aparținătorilor pacienților, cu plata
directă a serviciilor;
b) transportul sanitar terestru sau aerian, după caz, de
medicamente, produse biologice, seruri, vaccinuri, sânge
sau materiale sanitare, la cererea unităților sanitare;
c) preluarea operativă, cu autosanitarele proprii sau cu
aeronavele proprii, a solicitărilor pentru transport sanitar
nemedicalizat sau parțial medicalizat, a bolnavilor care pot
fi asistați medical pe perioada transportului, după caz;

d) preluarea operativă și transportul de organe, țesuturi
pentru transplant și/sau echipe de transplant;
e) asigurarea transportului sanitar aerian în cazul
internărilor sau externărilor atât pe teritoriul României, cât
și în afara granițelor țării;
f) participarea la acțiuni de pregătire pentru intervenții în
caz de dezastre.
Art. 4. — În interesul prezentei hotărâri, următorii
termeni se definesc astfel:
a) transport sanitar nemedicalizat — transport de pacienți
care nu necesită însoțire și monitorizare de către un cadru
medical calificat pe durata transportului;
b) transport sanitar parțial medicalizat — transport de
pacienți care necesită însoțire și monitorizare minimă pe
durata transportului, viața lor nefiind în pericol imediat;
c) transport sanitar medicalizat — transport de pacienți
care necesită monitorizare și însoțire la nivel de terapie
intensivă mobilă pe durata transportului.
Art. 5. — (1) Conducerea Stației Centrale de Transport
Sanitar și Ambulanță Aeriană București este asigurată de
un consiliu de conducere constituit dintr-un director și 4 membri.
(2) Directorul și ceilalți membri ai consiliului de
conducere sunt numiți și revocați prin ordin al ministrului
sănătății, în condițiile legii, și au calitatea de personal
contractual.
(3) Directorul este președintele consiliului de conducere.
(4) În exercitarea atribuțiilor sale, directorul emite decizii
cu caracter individual.
(5) Consiliul de conducere are următoarele atribuții:
a) aprobă bugetul de venituri și cheltuieli al unității;
b) analizează și propune lista investițiilor care urmează
să se realizeze;
c) răspunde de modul de îndeplinire a obligațiilor
asumate prin contracte și dispune măsuri de îmbunătățire
a activității stației;
d) conduce operativ întreaga activitate a stației.

MONITORUL OFICIAL AL ROMÂNIEI, PARTEA I, Nr. 1.021/5.XI.2004
Art. 6. — Decontarea contravalorii serviciilor contractate
cu sistemul de asigurări sociale de sănătate se face
conform contractului de furnizare, pe baza documentelor
justificative, în funcție de realizarea acestora, cu
respectarea prevederilor contractului-cadru privind condițiile
acordării asistenței medicale în cadrul sistemului de
asigurări sociale de sănătate.
Art. 7. — (1) Bunurile mobile și imobile aflate în
patrimoniul Stației Centrale de Salvare București vor fi
preluate de Stația Centrală de Transport Sanitar și
Ambulanță Aeriană București, pe bază de protocol de
predare-preluare, în termen de 60 de zile de la data intrării
în vigoare a prezentei hotărâri.
(2) Aeronavele din patrimoniul Stației Centrale de
Transport Sanitar și Ambulanță Aeriană București sunt de
interes public național și vor fi utilizate în conformitate cu
prevederile art. 3.
(3) Sumele necesare pentru punerea în stare de
aeronavigabilitate a aeronavelor se asigură de la bugetul
de stat, prin bugetul Ministerului Sănătății, pe baza
programelor de sănătate, potrivit legii.
Art. 8. — (1) Personalul din cadrul Stației Centrale de
Salvare București va fi preluat de Stația Centrală de
Transport Sanitar și Ambulanță Aeriană București, ca
personal contractual, începând cu data înființării acesteia.

7

(2) Personalul preluat beneficiază de salariile și
drepturile avute anterior înființării Stației Centrale de
Transport Sanitar și Ambulanță Aeriană București.
(3) Salarizarea personalului Stației Centrale de Transport
Sanitar și Ambulanță Aeriană București se face conform
prevederilor legale aplicabile personalului contractual din
sectorul bugetar.
Art. 9. — Operarea aeronavelor din dotarea Stației
Centrale de Transport Sanitar și Ambulanță Aeriană
București se efectuează în conformitate cu reglementările
și legislația specifice în vigoare.
Art. 10. — Regulamentul de organizare și funcționare al
Stației Centrale de Transport Sanitar și Ambulanță Aeriană
București, organigrama și numărul maxim de posturi se
aprobă prin ordin al ministrului sănătății, în termen de
60 de zile de la intrarea în vigoare a prezentei hotărâri.
Art. 11. — Pe data intrării în vigoare a prezentei hotărâri,
poziția 24 de la cap. II lit. A — Unități aflate în subordinea
Ministerului Sănătății din anexa nr. 2 îLista cuprinzând
unitățile aflate în subordinea, sub autoritatea sau în
coordonarea Ministerului Sănătății“ la Hotărârea Guvernului
nr. 743/2003 privind organizarea și funcționarea Ministerului
Sănătății, publicată în Monitorul Oficial al României, Partea I,
nr. 490 din 8 iulie 2003, cu modificările și completările
ulterioare, se modifică și va avea următorul cuprins:
î24. Stația Centrală de Transport Sanitar și Ambulanță
Aeriană București.“

PRIM-MINISTRU

ADRIAN NĂSTASE
Contrasemnează:
Ministrul sănătății,
Ovidiu Brînzan
Ministru de stat, ministrul economiei și comerțului,
Dan Ioan Popescu
Ministrul transporturilor, construcțiilor și turismului,
Miron Tudor Mitrea
Ministrul muncii, solidarității sociale și familiei,
Dan Mircea Popescu
p. Ministrul finanțelor publice,
Gheorghe Gherghina,
secretar de stat
București, 28 octombrie 2004.
Nr. 1.817.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind modificarea Ordinului ministrului agriculturii, pădurilor, apelor și mediului nr. 87/2004
pentru aprobarea Normelor metodologice de aplicare a Hotărârii Guvernului nr. 1.593/2003
privind sprijinul direct al statului prin acordarea de subvenții în anul 2004
producătorilor agricoli din sectorul animalier, pentru creșterea producției animaliere
și a efectivelor de animale, cu modificările și completările ulterioare
Având în vedere prevederile art. 11 și 18 din Hotărârea Guvernului nr. 1.593/2003 privind sprijinul direct al
statului prin acordarea de subvenții în anul 2004 producătorilor agricoli din sectorul animalier, pentru creșterea producției
animaliere și a efectivelor de animale,

8

MONITORUL OFICIAL AL ROMÂNIEI, PARTEA I, Nr. 1.021/5.XI.2004

în temeiul Hotărârii Guvernului nr. 409/2004 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. I. — Alineatul 1 al articolului 3 din Normele
metodologice de aplicare a Hotărârii Guvernului
nr. 1.593/2003 privind sprijinul direct al statului prin
acordarea de subvenții în anul 2004 producătorilor agricoli
din sectorul animalier, pentru creșterea producției animaliere
și a efectivelor de animale, aprobate prin Ordinul ministrului
agriculturii, pădurilor, apelor și mediului nr. 87/2004,
publicat în Monitorul Oficial al României, Partea I, nr. 103
din 3 februarie 2004, cu modificările și completările
ulterioare, se modifică și va avea următorul cuprins:
îArt. 3. — (1) Valoarea totală a subvențiilor pentru
producțiile de carne, prevăzute la art. 2 din Hotărârea
Guvernului nr. 1.593/2003, este de 1.623.678.174 mii lei
pentru cantitatea de 262.863.326 kg carne, realizată și

abatorizată în perioada 1 ianuarie — 31 decembrie 2004,
repartizată astfel:
a) pentru cantitatea de 12.527.549 kg carne tineret bovin,
valoarea totală a subvenției este de 62.637.745 mii lei;
b) pentru cantitatea de 103.138.044 kg carne porc,
valoarea totală a subvenției este de 825.104.352 mii lei;
c) pentru cantitatea de 52.588 kg carne tineret ovin,
valoarea totală a subvenției este de 210.352 mii lei;
d) pentru cantitatea de 147.145.145 kg carne pasăre în
viu — pui broiler, valoarea totală a subvenției este de
735.725.725 mii lei.“
Art. II. — Prezentul ordin va fi publicat în Monitorul
Oficial al României, Partea I.

Ministrul agriculturii, pădurilor și dezvoltării rurale,
Petre Daea
București, 1 noiembrie 2004.
Nr. 764.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.021/5.XI.2004 conține 8 pagini.

Prețul de vânzare 9.500 lei

ISSN 1453—4495

