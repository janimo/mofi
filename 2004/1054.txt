PARTEA

Anul 172 (XVI) — Nr. 1.054

I

Luni, 15 noiembrie 2004

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina

1–3

HOTĂRÂRI ALE GUVERNULUI ROMÂNIEI
1.829. — Hotărâre pentru modificarea și completarea
Normelor metodologice de aplicare a prevederilor
Ordonanței Guvernului nr. 129/2000 privind
formarea profesională a adulților, aprobate prin
Hotărârea Guvernului nr. 522/2003 ........................
1.836. — Hotărâre privind aprobarea unei licențe
de concesiune a activității miniere de
exploatare, încheiată între Agenția Națională
pentru Resurse Minerale și Societatea Comercială
îHidroconstrucția“ — S.A. .......................................

3–5

5–6

1.837. — Hotărâre privind aprobarea unei licențe de
concesiune a activității miniere de exploatare,

DECIZII

ALE

Pagina
încheiată între Agenția Națională pentru Resurse
Minerale și Societatea Comercială îApemin
Tușnad“ — S.A. ......................................................

DECIZII ALE CURȚII CONSTITUȚIONALE
Decizia nr. 408 din 7 octombrie 2004 referitoare la
excepția de neconstituționalitate a dispozițiilor
art. 3 alin. (1) din Legea nr. 54/1998 privind
circulația juridică a terenurilor ................................

Nr.

CURȚII

6

1.838. — Hotărâre privind aprobarea unei licențe de
concesiune a activității miniere de exploatare,
încheiată între Agenția Națională pentru Resurse
Minerale și Societatea Comercială îARG
CHEMISYSTEMS“ — S.A. ......................................

6–7

1.839. — Hotărâre pentru stabilirea limitelor amenzilor
aplicabile în cazul săvârșirii contravențiilor
prevăzute de Legea nr. 143/1999 privind ajutorul
de stat ......................................................................

7

1.873. — Hotărâre pentru modificarea Hotărârii
Guvernului nr. 1.640/2004 privind stabilirea unor
măsuri pentru organizarea și funcționarea Muzeului
Costumelor Populare din România ........................

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 408
din 7 octombrie 2004

referitoare la excepția de neconstituționalitate a dispozițiilor art. 3 alin. (1) din Legea nr. 54/1998
privind circulația juridică a terenurilor
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar

—
—
—
—
—
—

președinte
judecător
judecător
judecător
judecător
judecător

Petre Ninosu
Ion Predescu
Șerban Viorel Stănoiu
Aurelia Popa
Mihaela Senia Costinescu

—
—
—
—
—

judecător
judecător
judecător
procuror
magistrat-asistent

2

MONITORUL OFICIAL AL ROMÂNIEI, PARTEA I, Nr. 1.054/15.XI.2004

Pe rol se află soluționarea excepției de neconstituționalitate
a dispozițiilor art. 3 alin. (1) din Legea nr. 54/1998 privind
circulația juridică a terenurilor, excepție ridicată de Ovidiu
Bretu în Dosarul nr. 765/2004 al Curții de Apel București —
Secția a III-a civilă.
La apelul nominal se prezintă autorul excepției, prin
avocat Monica Livescu, care susține admiterea criticii de
neconstituționalitate, arătând că, deși art. 3 alin. (1) din
Legea nr. 54/1998 reprezintă o normă anterioară
Constituției republicate, nu operează o abrogare implicită a
acesteia în temeiul art. 154 alin. (1) din Legea
fundamentală, ci este necesară o abrogare expresă a
dispoziției neconstituționale, care să fie constatată de
Curtea Constituțională.
Reprezentantul Ministerului Public consideră că, potrivit
art. 44 alin. (2) teza a doua, Constituția republicată permite
dobândirea proprietății asupra terenurilor de către cetățenii
străini și apatrizi, în anumite condiții. Prin urmare, textul de
lege criticat nu mai este în vigoare, abrogarea operând
direct în temeiul art. 154 alin. (1) din Constituție, ceea ce
împiedică declanșarea controlului de constituționalitate,
astfel încât excepția este inadmisibilă.
C U R T E A,

având în vedere actele și lucrările dosarului, reține
următoarele:
Prin Încheierea din 11 iunie 2004, pronunțată în Dosarul
nr. 765/2004, Curtea de Apel București — Secția a III-a
civilă a sesizat Curtea Constituțională cu excepția de
neconstituționalitate a dispozițiilor art. 3 alin. (1) din Legea
nr. 54/1998 privind circulația juridică a terenurilor, excepție
ridicată de Ovidiu Bretu.
În motivarea excepției de neconstituționalitate autorul
apreciază că efectele prohibitive generate de textul de lege
criticat nu-și mai pot găsi aplicarea în actualul regim
constituțional. Astfel, art. 3 alin. (1) din Legea nr. 54/1998
își produce efectele și sub imperiul noii reglementări
constituționale, care permite dobândirea terenurilor de către
cetățenii străini prin moștenire legală, ceea ce este de
natură a contraveni art. 154 alin. (1) din Constituție,
republicată, care prevede că îLegile și toate celelalte acte
normative rămân în vigoare, în măsura în care ele nu contravin
prezentei Constituții“.
Curtea de Apel București — Secția a III-a civilă
consideră excepția de neconstituționalitate ca fiind
întemeiată, arătând că dispozițiile art. 3 alin. (1) din Legea
nr. 54/1998 nu disting în funcție de modurile de dobândire
a dreptului de proprietate asupra terenurilor, respectiv acte
juridice inter vivos sau mortis causa. Așa fiind, textul de
lege criticat exclude orice mod de dobândire a proprietății
de către cetățenii străini și apatrizi, inclusiv dobândirea prin
moștenire legală a terenurilor, ceea ce aduce atingere
prevederilor constituționale referitoare la dreptul de
proprietate și la dreptul la moștenire, drepturi în mod egal
garantate.
În conformitate cu dispozițiile art. 30 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului, Guvernului, precum și Avocatului Poporului
pentru a-și formula punctele de vedere cu privire la
excepția ridicată.
Guvernul arată că dreptul cetățenilor străini și apatrizilor
de a dobândi prin moștenire legală proprietatea asupra
terenurilor este prevăzut la nivelul Legii fundamentale,
astfel încât orice altă reglementare de nivel inferior care
conține restricții cu privire la acest aspect poate fi
considerată ca fiind abrogată implicit. Această concluzie se
desprinde și din art. 154 alin. (1) din Constituția
republicată, în temeiul căruia art. 3 alin. (1) din Legea
nr. 54/1998 trebuie considerat ca fiind parțial abrogat, și
anume în ceea ce privește interdicția dobândirii terenurilor

prin moștenire legală, pentru celelalte situații, interdicția
rămânând în vigoare.
Avocatul Poporului apreciază ca fiind întemeiată
excepția de neconstituționalitate a dispozițiilor art. 3 alin. (1)
din Legea nr. 54/1998, întrucât interdicția pentru cetățenii
străini și apatrizi de a dobândi dreptul de proprietate
asupra terenurilor nu mai este în concordanță cu noile
prevederi constituționale cuprinse în art. 44 alin. (2) teza a
doua. Pe de altă parte, textul legal criticat nu cuprinde
dispoziții privind lipsirea de moștenire a cetățenilor străini
și apatrizilor, astfel că nu se aduce atingere dreptului
acestora la moștenire.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, republicată, ale art. 1 alin. (2), ale
art. 2, 3, 10 și 29 din Legea nr. 47/1992, republicată, să
soluționeze excepția de neconstituționalitate ridicată.
Obiectul excepției de neconstituționalitate îl constituie
art. 3 alin. (1) din Legea nr. 54/1998 privind circulația
juridică a terenurilor, publicată în Monitorul Oficial al
României, Partea I, nr. 102 din 4 martie 1998, potrivit
căruia: îCetățenii străini și apatrizii nu pot dobândi dreptul de
proprietate asupra terenurilor.“
Autorul excepției susține că dispozițiile legale criticate
încalcă prevederile constituționale cuprinse în art. 44
alin. (2) și în art. 46:
— Art. 44 alin. (2): îProprietatea privată este garantată și
ocrotită în mod egal de lege, indiferent de titular. Cetățenii
străini și apatrizii pot dobândi dreptul de proprietate privată
asupra terenurilor numai în condițiile rezultate din aderarea
României la Uniunea Europeană și din alte tratate
internaționale la care România este parte, pe bază de
reciprocitate, în condițiile prevăzute prin lege organică, precum
și prin moștenire legală.“;
— Art. 46: îDreptul la moștenire este garantat.“
Examinând excepția de neconstituționalitate, Curtea
constată că, pentru soluționarea acesteia, este necesară o
analiză juridică a prevederilor constituționale referitoare la
dreptul de proprietate, înainte și după revizuirea Legii
fundamentale, din considerente ce țin de aplicarea legii în
timp. Așa fiind, înainte de revizuire, textul constituțional
care consacra protecția proprietății private, respectiv
art. 41, instituia, la alin. (2) teza a doua, incapacitatea
specială a cetățenilor străini și apatrizilor de a dobândi
dreptul de proprietate asupra oricăror terenuri proprietate
privată aflate pe teritoriul României. Incapacitatea specială
prevăzută de acest text constituțional lipsea de efecte
juridice, în sfera sa de aplicare, toate modurile de
dobândire a dreptului de proprietate asupra terenurilor,
indiferent dacă erau situate în intravilan sau extravilan.
În prezent, aceste prevederi au fost substanțial modificate,
ceea ce produce importante consecințe în plan juridic. Astfel,
potrivit art. 44 alin. (2) teza a doua din Constituția
republicată, cetățenii străini și apatrizii pot dobândi dreptul de
proprietate privată asupra terenurilor numai în condițiile
rezultate din aderarea României la Uniunea Europeană și din
alte tratate internaționale la care România este parte, pe
bază de reciprocitate, în condițiile prevăzute prin lege
organică, precum și prin moștenire legală.
Or, Curtea constată că dispoziția constituțională, deși nu
mai prevede in terminis interdicția dobândirii dreptului de

MONITORUL OFICIAL AL ROMÂNIEI, PARTEA I, Nr. 1.054/15.XI.2004
proprietate asupra terenurilor de către cetățenii străini și
apatrizi, nu o înlătură, ci doar precizează cazurile și
condițiile în care aceștia pot dobândi un asemenea drept,
restrângând astfel sfera de aplicare a acestei incapacități
speciale.
Așa fiind, norma constituțională are în vedere, într-o
primă ipoteză, posibilitatea dobândirii dreptului de
proprietate asupra terenurilor, prin acte juridice inter vivos,
în condițiile legii organice, de către cetățenii statelor
membre ale Uniunii Europene sau ai statelor cu care au
fost încheiate tratate internaționale, precum și de către
apatrizii domiciliați pe teritoriile acestora, în condițiile
rezultate din aderarea României la Uniunea Europeană sau
din încheierea de către țara noastră a unor tratate
internaționale, pe bază de reciprocitate. Curtea constată că
momentul intrării în vigoare a revizuirii Constituției nu
coincide cu momentul de la care incapacitatea specială nu
mai operează, ridicarea interdicției fiind condiționată de
aderarea la Uniunea Europeană sau de încheierea unui
tratat internațional, pe bază de reciprocitate.
A doua ipoteză o reprezintă prevederea potrivit căreia
cetățenii străini și apatrizi pot dobândi dreptul de
proprietate asupra terenurilor prin moștenire legală. Astfel

3

exprimată, voința legiuitorului constituțional nu permite
decât o interpretare univocă, această ipoteză fiind de
imediată aplicare, din momentul intrării în vigoare a
revizuirii Constituției, respectiv numai pentru situațiile în
care succesiunea în legătură cu care se exercită calitatea
de moștenitori legali s-a deschis după această dată.
În consecință, printr-o interpretare per a contrario, față
de cetățenii străini și apatrizi care nu îndeplinesc condițiile
prevăzute în una dintre cele două ipoteze ale normei
constituționale, interdicția de a dobândi dreptul de
proprietate asupra terenurilor pe teritoriul României
operează în continuare, incapacitatea specială fiind
conservată în actuala normă constituțională.
Având în vedere contrarietatea textului de lege criticat
cu prevederile art. 44 alin. (2) teza a doua din Legea
fundamentală și ținând seama de dispozițiile art. 154
alin. (1) din Constituție, republicată, Curtea urmează a
constata că prevederile art. 3 alin. (1) din Legea
nr. 54/1998 privind circulația juridică a terenurilor nu mai
sunt în vigoare, în măsura în care interdicția de a dobândi
dreptul de proprietate asupra terenurilor operează și în
cazul cetățenilor străini și apatrizilor care îndeplinesc
condițiile prevăzute de norma constituțională.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, republicată,
precum și al art. 1, 2, 3, al art. 11 alin. (1) lit. A.d), al art. 29 și al art. 31 alin. (1), (3) și (4) din Legea nr. 47/1992,
republicată,
CURTEA

CONSTITUȚIONALĂ

În numele legii
D E C I D E:

Admite excepția de neconstituționalitate ridicată de Ovidiu Bretu în Dosarul nr. 765/2004 al Curții de Apel
București — Secția a III-a civilă și constată că, potrivit prevederilor constituționale ale art. 154 alin. (1), dispozițiile art. 3
alin. (1) din Legea nr. 54/1998 privind circulația juridică a terenurilor nu mai sunt în vigoare, în măsura în care contravin
art. 44 alin. (2) teza a doua din Constituția republicată.
Definitivă și general obligatorie.
Decizia se comunică celor două Camere ale Parlamentului și Guvernului.
Pronunțată în ședința publică din data de 7 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea și completarea Normelor metodologice de aplicare a prevederilor
Ordonanței Guvernului nr. 129/2000 privind formarea profesională a adulților,
aprobate prin Hotărârea Guvernului nr. 522/2003
În temeiul art. 108 din Constituția României, republicată, și al art. II din Ordonanța Guvernului nr. 76/2004 pentru
modificarea și completarea Ordonanței Guvernului nr. 129/2000 privind formarea profesională a adulților,
Guvernul României adoptă prezenta hotărâre.
Articol unic. — Normele metodologice de aplicare a
prevederilor Ordonanței Guvernului nr. 129/2000 privind
formarea profesională a adulților, aprobate prin Hotărârea
Guvernului nr. 522/2003, publicată în Monitorul Oficial al
României, Partea I, nr. 346 din 21 mai 2003, cu
modificările ulterioare, se modifică și se completează după
cum urmează:
1. Articolul 1 va avea următorul cuprins:
îArt. 1. — Prezentele norme metodologice, denumite în
continuare norme, reglementează punerea în aplicare a

prevederilor Ordonanței Guvernului nr. 129/2000 privind
formarea profesională a adulților, republicată, cu modificările
și completările ulterioare, denumită în continuare
ordonanță.“
2. Alineatul (2) al articolului 5 se abrogă.
3. Articolul 7 va avea următorul cuprins:
îArt. 7. — (1) Programele de formare profesională se
elaborează, potrivit art. 12 alin. (1) din ordonanță, în
concordanță cu standardele ocupaționale recunoscute la nivel

4

MONITORUL OFICIAL AL ROMÂNIEI, PARTEA I, Nr. 1.054/15.XI.2004

național, respectiv cu standardele de pregătire profesională,
aprobate în condițiile reglementărilor în vigoare.
(2) Standardele ocupaționale, respectiv standardele de
pregătire profesională, pot fi obținute de către furnizorii de
formare profesională în condițiile stabilite de organismele
abilitate, potrivit legii, cu gestionarea acestora.“
4. La articolul 13, litera b) va avea următorul cuprins:
îb) îndeplinește atribuțiile prevăzute la art. 25 și 32 din
ordonanță;“.
5. Articolul 14 va avea următorul cuprins:
îArt. 14. — În vederea constituirii comisiilor de
autorizare, potrivit art. 20 alin. (1) din ordonanță, Consiliul
Național de Formare Profesională a Adulților solicită
Ministerului Educației și Cercetării, Agenției Naționale de
Ocupare a Forței de Muncă, organizațiilor sindicale și
asociațiilor patronale reprezentative la nivel județean să își
nominalizeze reprezentanții și supleanții în comisiile de
autorizare.“
6. Articolul 15 va avea următorul cuprins:
îArt. 15. — În sensul art. 20 alin. (1) lit. d) și e) din
ordonanță, reprezentative la nivel județean sunt organizațiile
sindicale și asociațiile patronale care reprezintă în plan
județean organizațiile sindicale și asociațiile patronale
reprezentative la nivel național, conform Legii nr. 130/1996
privind contractul colectiv de muncă, republicată, cu
modificările și completările ulterioare.“
7. Articolul 17 se abrogă.
8. Articolul 18 va avea următorul cuprins:
îArt. 18. — (1) După nominalizarea membrilor și
supleanților acestora de către autoritățile publice,
organizațiile sindicale și asociațiile patronale prevăzute la
art. 20 alin. (1) din ordonanță, comisiile de autorizare sunt
constituite prin hotărâre a Consiliului Național de Formare
Profesională a Adulților.
(2) Hotărârea de constituire a comisiilor de autorizare va
fi comunicată Ministerului Muncii, Solidarității Sociale și
Familiei, Ministerului Educației și Cercetării, Agenției
Naționale de Ocupare a Forței de Muncă, organizațiilor
sindicale și asociațiilor patronale reprezentative la nivel
național.“
9. Articolul 21 va avea următorul cuprins:
îArt. 21. — Potrivit art. 20 alin. (3) din ordonanță, la
evaluarea furnizorilor de formare profesională în vederea
autorizării, comisiile de autorizare folosesc specialiști pe
domenii ocupaționale pentru a verifica îndeplinirea criteriilor
de evaluare.“
10. Articolul 22 va avea următorul cuprins:
îArt. 22. — Nivelul tarifelor pentru prestația membrilor
comisiei de autorizare și a specialiștilor pe domenii
ocupaționale folosiți de către comisii este stabilit la
începutul fiecărui an calendaristic de către Consiliul
Național de Formare Profesională a Adulților și este avizat
de Ministerul Muncii, Solidarității Sociale și Familiei.“
11. Alineatul (3) al articolului 23 se abrogă.
12. Alineatul (4) al articolului 30 va avea următorul
cuprins:
î(4) Metodologia de autorizare se elaborează de către
Consiliul Național de Formare Profesională a Adulților și se
aprobă prin ordin comun al ministrului muncii, solidarității
sociale și familiei și al ministrului educației și cercetării.“
13. După alineatul (2) al articolului 36 se introduc trei
alineate noi, alineatele (2 1 ), (2 2 ) și (2 3 ), cu următorul
cuprins:
î(2 1 ) Suplimentul descriptiv al certificatului se
completează cu unitățile de competență profesională
prevăzute în standardul ocupațional, respectiv în standardul
de pregătire profesională.
(22) La absolvirea programelor de formare profesională
organizate în condițiile art. 13 alin. (1) din ordonanță
înaintea aprobării standardului ocupațional, certificatul se
eliberează fără anexă.

(23) În situațiile prevăzute la alin. (22), după aprobarea
standardului ocupațional, furnizorul de formare profesională
este obligat să elibereze suplimentul descriptiv al
certificatului completat cu unitățile de competență comune
programului de formare profesională absolvit și standardului
ocupațional, precum și cu celelalte unități de competență
dobândite în urma absolvirii programului de formare
profesională.“
14. Alineatul (1) al articolului 37 va avea următorul
cuprins:
îArt. 37. — (1) Procedura de evaluare și certificare a
competențelor obținute pe alte căi decât cele formale,
prevăzută la art. 32 din ordonanță, se elaborează de către
Consiliul Național de Formare Profesională a Adulților, se
aprobă prin ordin comun al ministrului muncii, solidarității
sociale și familiei și al ministrului educației și cercetării și
se publică în Monitorul Oficial al României, Partea I.“
15. După alineatul (2) al articolului 37 se introduc patru
alineate noi, alineatele (3), (4), (5) și (6), cu următorul
cuprins:
î(3) Centrele de evaluare a competențelor profesionale
obținute pe alte căi decât cele formale, prevăzute la
art. 32 alin. (1) din ordonanță, sunt persoane juridice de
drept public sau privat, autorizate de Consiliul Național de
Formare Profesională a Adulților.
(4) Evaluatorul de competențe profesionale, prevăzut la
art. 32 alin. (2) și (3) din ordonanță, este un specialist cu
experiență recentă de muncă și/sau de coordonare în
ocupațiile pentru care este desemnat de centrul de
evaluare să efectueze evaluări care este certificat de către
Consiliul Național de Formare Profesională a Adulților pe
baza standardului ocupațional «evaluator de competențe
profesionale.»
(5) Verificatorul intern, prevăzut la art. 32 alin. (2) și (3)
din ordonanță, este evaluatorul de competențe profesionale
care are certificată unitatea de competență «Verificarea
internă a proceselor de evaluare» din cadrul standardului
de evaluator de competențe și care evaluează,
coordonează și monitorizează activitatea evaluatorilor de
competențe profesionale.
(6) Verificatorul extern, prevăzut la art. 32 alin. (2) și (3)
din ordonanță, este evaluatorul de competențe profesionale
care are certificată unitatea de competență «Verificarea
externă a proceselor de evaluare» din cadrul standardului
de evaluator de competențe și care efectuează verificarea
și monitorizarea activității centrelor de evaluare.“
16. Articolul 38 se abrogă.
17. Anexa nr. 1 va avea următorul cuprins:
îANEXA Nr. 1
la normele metodologice
NIVELURILE DE CALIFICARE

Nivelul 1
Persoana este responsabilă de execuția propriei
activități. Munca presupune în special activități simple, de
rutină.
Formarea profesională care oferă acces la acest nivel:
de regulă, învățământ obligatoriu și formare profesională.
Formarea profesională este dobândită fie în cadrul
învățământului profesional prin școala de arte și meserii, fie
printr-un program de formare profesională în sistemul de
formare profesională a adulților.
Nivelul 2
Persoana este responsabilă de execuția propriei
activități. În plus există o responsabilitate colectivă în
cadrul activităților desfășurate, care presupune colaborarea
cu colegii. Munca presupune o gamă largă de activități
realizate în contexte variate. Unele dintre aceste activități
sunt complexe sau nerutiniere.
Formarea profesională care oferă acces la acest nivel:
cel puțin învățământ obligatoriu și calificare profesională

MONITORUL OFICIAL AL ROMÂNIEI, PARTEA I, Nr. 1.054/15.XI.2004
prin învățământul profesional — școală profesională — sau
prin programe de formare profesională în sistemul de
formare profesională a adulților.
Nivelul 3
Persoana este responsabilă de execuția propriei
activități, dar și de realizarea sarcinilor încredințate grupului
din care face parte, având atribuții de coordonare și
control. Munca presupune o gamă largă de activități
complexe, nerutiniere, realizate în contexte variate.
Formarea profesională care oferă acces la acest nivel:
învățământ liceal — filiera tehnologică și vocațională sau
învățământ postliceal ori învățământ liceal și program de
formare profesională de specialitate în sistemul de formare
profesională a adulților.
Nivelul 4
Persoana este responsabilă de execuția propriei
activități, dar și de realizarea sarcinilor încredințate grupului
din care face parte, putând desfășura și activități de tip
managerial. Munca presupune aplicarea cunoștințelor într-o
gamă largă de activități complexe, realizate într-o mare
varietate de contexte, implicând combinarea de proceduri
diverse sau definirea altora noi.
Formarea profesională care oferă acces la acest nivel:
formare tehnică postsecundară prin învățământ universitar.
Nivelul 5
Persoana este responsabilă de execuția activităților
proprii și ale grupului pe care îl conduce, având o
autonomie personală ridicată. Munca presupune aplicarea
unui complex de principii fundamentale într-o largă varietate
de contexte, adesea imprevizibile. Presupune cunoștințe și
competențe de nivel înalt atât legate de domeniile
ocupaționale, cât și independente de aceste domenii.
Caracteristici esențiale ale nivelului sunt: capacitățile de
analiză, diagnoză, structurare, planificare, execuție și
evaluare.

5

Formarea profesională care oferă acces la acest nivel:
învățământ universitar și postuniversitar.
NOTĂ:

1. Calificările dobândite în sistemul de educație a
adulților, pentru care se organizează pregătirea, și prin
sistemul de învățământ nu permit continuarea studiilor
conform procedurilor care reglementează mobilitatea internă
între nivelurile educaționale stabilite de Ministerul Educației
și Cercetării.
2. Persoanele care obțin o calificare în afara sistemului
de învățământ și care doresc să continue studiile pot
beneficia de recunoașterea achizițiilor de cunoaștere,
aptitudini și deprinderi dobândite prin sistemul creditelor
transferabile reglementate în condițiile art. 3 alin. (3) din
normele metodologice.
3. La programele de formare profesională organizate
pentru nivelul 1 de calificare pot fi admise și persoane
care nu au absolvit învățământul obligatoriu și nu au
posibilitatea continuării studiilor învățământului obligatoriu în
sistem formal, învățământ de zi, seral, cu frecvență
redusă.“
18. La anexa nr. 2, punctul 6 îRăspunderea contractuală“
va avea următorul cuprins:
îRăspunderea contractuală
În cazul în care beneficiarul nu poate începe cursul din
motive de forță majoră, acesta nu va suporta cheltuielile
efectuate de furnizor în executarea contractului.
În cazul în care beneficiarul nu poate continua sau
finaliza cursul din motive de forță majoră, acesta va
suporta doar cheltuielile efectuate de furnizor în executarea
contractului, dar nu mai puțin de 10%.
În cazul în care beneficiarul urmează un program de
formare profesională organizat de agenția pentru ocuparea
forței de muncă sau de un angajator, responsabilitatea
financiară pentru programul de formare profesională îi
revine organizatorului.“

PRIM-MINISTRU

ADRIAN NĂSTASE
Contrasemnează:
p. Ministrul muncii, solidarității sociale și familiei,
Valentin Mocanu,
secretar de stat
p. Ministrul educației și cercetării,
Radu Damian,
secretar de stat
p. Ministrul finanțelor publice,
Maria Manolescu,
secretar de stat

București, 28 octombrie 2004.
Nr. 1.829.

GUVERNUL ROMÂNIEI

HOTĂRÂRE
privind aprobarea unei licențe de concesiune a activității miniere de exploatare,
încheiată între Agenția Națională pentru Resurse Minerale
și Societatea Comercială îHidroconstrucția“ — S.A.
În temeiul art. 108 din Constituția României, republicată, al art. 13 și al art. 21 alin. (1) din Legea minelor
nr. 85/2003, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă licența de concesiune a activității
miniere de exploatare a nisipului și pietrișului, încheiată între
Agenția Națională pentru Resurse Minerale, în calitate de
concedent, și Societatea Comercială îHidroconstrucția“ —
S.A., cu sediul în municipiul București, Calea Dorobanților
*) Anexa se comunică Agenției Naționale pentru Resurse Minerale.

nr. 103—105, sectorul 1, în calitate de concesionar, în
perimetrul Băcăinți, localitatea Băcăinți, județul Alba,
prevăzută în anexa*) care face parte integrantă din prezenta
hotărâre.

6

MONITORUL OFICIAL AL ROMÂNIEI, PARTEA I, Nr. 1.054/15.XI.2004

Art. 2. — Licența de concesiune a activității miniere de
exploatare prevăzută la art. 1 intră în vigoare la data

publicării prezentei hotărâri în Monitorul Oficial al României,
Partea I.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
p. Ministrul finanțelor publice,
Maria Manolescu,
secretar de stat
Președintele Agenției Naționale pentru Resurse Minerale,
Maria Iuliana Stratulat

București, 28 octombrie 2004.
Nr. 1.836.

GUVERNUL ROMÂNIEI

HOTĂRÂRE
privind aprobarea unei licențe de concesiune a activității miniere de exploatare,
încheiată între Agenția Națională pentru Resurse Minerale și Societatea Comercială
îApemin Tușnad“ — S.A.
În temeiul art. 108 din Constituția României, republicată, al art. 13 și al art. 21 alin. (1) din Legea minelor
nr. 85/2003, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă licența de concesiune a activității
miniere de exploatare a apei minerale naturale
carbogazoase, încheiată între Agenția Națională pentru
Resurse Minerale, în calitate de concedent, și Societatea
Comercială îApemin Tușnad“ — S.A., cu sediul în comuna
Tușnad, satul Tușnadu Nou, Str. Gării nr. 599, județul

Harghita, în calitate de concesionar, în perimetrul Valea
Lungă, comuna Tușnad, județul Harghita, prevăzută în
anexa*) care face parte integrantă din prezenta hotărâre.
Art. 2. — Licența de concesiune a activității miniere de
exploatare prevăzută la art. 1 intră în vigoare la data publicării
prezentei hotărâri în Monitorul Oficial al României, Partea I.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
p. Ministrul finanțelor publice,
Maria Manolescu,
secretar de stat
Președintele Agenției Naționale pentru Resurse Minerale,
Maria Iuliana Stratulat

București, 28 octombrie 2004.
Nr. 1.837.
*) Anexa se comunică Agenției Naționale pentru Resurse Minerale.

GUVERNUL ROMÂNIEI

HOTĂRÂRE
privind aprobarea unei licențe de concesiune a activității miniere de exploatare,
încheiată între Agenția Națională pentru Resurse Minerale
și Societatea Comercială îARG CHEMISYSTEMS“ — S.A.
În temeiul art. 108 din Constituția României, republicată, al art. 13 și al art. 21 alin. (1) din Legea minelor
nr. 85/2003, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă licența de concesiune a activității

între Agenția Națională pentru Resurse Minerale, în

miniere de exploatare a dioxidului de carbon, încheiată

calitate de concedent, și Societatea Comercială îARG

MONITORUL OFICIAL AL ROMÂNIEI, PARTEA I, Nr. 1.054/15.XI.2004
CHEMISYSTEMS“ — S.A., cu sediul în municipiul Deva,
str. George Enescu bl. 1, ap. 28, județul Harghita, în calitate
de concesionar, în perimetrul Ocolișu Mare, localitatea
Ocolișu Mare, județul Hunedoara, prevăzută în anexa*) care
face parte integrantă din prezenta hotărâre.

7

Art. 2. — Licența de concesiune a activității miniere de
exploatare prevăzută la art. 1 intră în vigoare la data
publicării prezentei hotărâri în Monitorul Oficial al României,
Partea I.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul economiei și comerțului,
Georgeta Moloșaga,
secretar de stat
p. Ministrul finanțelor publice,
Maria Manolescu,
secretar de stat
Președintele Agenției Naționale pentru Resurse Minerale,
Maria Iuliana Stratulat

București, 28 octombrie 2004.
Nr. 1.838.
*) Anexa se comunică Agenției Naționale pentru Resurse Minerale.

GUVERNUL ROMÂNIEI

HOTĂRÂRE
pentru stabilirea limitelor amenzilor aplicabile în cazul săvârșirii contravențiilor
prevăzute de Legea nr. 143/1999 privind ajutorul de stat
În temeiul art. 108 din Constituția României, republicată, și al art. 263 alin. (2) din Legea nr. 143/1999 privind
ajutorul de stat, cu modificările și completările ulterioare,
Guvernul României adoptă prezenta hotărâre.
Art. 1. — Contravențiile prevăzute la alin. (1) al art. 263
din Legea nr. 143/1999 privind ajutorul de stat, publicată în
Monitorul Oficial al României, Partea I, nr. 370 din
3 august 1999, cu modificările și completările ulterioare, se

sancționează cu amendă de la 50.000.000 lei la
400.000.000 lei.
Art. 2. — Consiliul Concurenței va emite un regulament
prin care se vor stabili criteriile ce trebuie avute în vedere
la individualizarea sancțiunilor, în condițiile legii.

PRIM-MINISTRU

ADRIAN NĂSTASE
Contrasemnează:
Ministrul finanțelor publice,
Mihai Nicolae Tănăsescu
Președintele Consiliului Concurenței,
Mihai Berinde
București, 28 octombrie 2004.
Nr. 1.839.

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 1.640/2004 privind stabilirea unor măsuri
pentru organizarea și funcționarea Muzeului Costumelor Populare din România
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 1.640/2004
privind stabilirea unor măsuri pentru organizarea și
funcționarea Muzeului Costumelor Populare din România,
publicată în Monitorul Oficial al României, Partea I, nr. 960
din 20 octombrie 2004, se modifică după cum urmează:
1. Articolul 9 va avea următorul cuprins:
îArt. 9. — Se aprobă suplimentarea bugetului
Secretariatului General al Guvernului pe anul 2004, la
capitolul 51.01 «Autorități publice», titlul «Cheltuieli de

capital», cu suma de 20 miliarde lei din Fondul de rezervă
bugetară la dispoziția Guvernului pe anul 2004, pentru
efectuarea lucrărilor de amenajare a Muzeului Costumelor
Populare din România.“
2. Alineatele (1) și (2) ale articolului 11 vor avea
următorul cuprins:
îArt. 11. — (1) Se autorizează Ministerul Culturii și
Cultelor să accepte oferta de donație făcută de doamna
Marghiolița Constantinescu Rogojan, cetățean român,

8

MONITORUL OFICIAL AL ROMÂNIEI, PARTEA I, Nr. 1.054/15.XI.2004

domiciliată în municipiul București, Str. Frumoasă nr. 44,
sectorul 1, în favoarea statului român, constând într-un
număr de 460 de costume populare românești și
10 covoare populare românești.
(2) Bunurile donate prevăzute la alin. (1) se vor
transmite, prin ordin al ministrului culturii și cultelor, în

administrarea Muzeului Costumelor Populare din România,
cu excepția a 210 costume populare românești care se vor
transmite, prin grija Ministerului Culturii și Cultelor și a
Ministerului Afacerilor Externe, în dotarea unor misiuni
diplomatice și oficii consulare ale României în străinătate,
conform voinței donatoarei.“

PRIM-MINISTRU

ADRIAN NĂSTASE
Contrasemnează:
Ministrul pentru coordonarea
Secretariatului General al Guvernului,
Eugen Bejinariu
Ministrul culturii și cultelor,
Răzvan Theodorescu
p. Ministrul afacerilor externe,
Bogdan Lucian Aurescu,
secretar de stat
p. Ministrul finanțelor publice,
Gheorghe Gherghina,
secretar de stat
București, 4 noiembrie 2004.
Nr. 1.873.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.054/15.XI.2004 conține 8 pagini.

Prețul de vânzare 9.500 lei

ISSN 1453—4495

