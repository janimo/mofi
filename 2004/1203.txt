Anul 172 (XVI) — Nr. 1.203

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 15 decembrie 2004

SUMAR
Nr.

Pagina

864.

— Lege pentru acceptarea amendamentelor la
Acordul european asupra marilor drumuri de
circulație internațională (AGR), încheiat la Geneva
la 15 noiembrie 1975 ...............................................

1–2

— Decret privind promulgarea Legii pentru
acceptarea amendamentelor la Acordul european
asupra marilor drumuri de circulație internațională
(AGR), încheiat la Geneva la 15 noiembrie 1975

1.584. — Ordin al ministrului sănătății privind modificarea
sumelor alocate pentru amenajarea spațiilor și
plata taxelor legale ocazionate de instalarea
aparaturii de înaltă performanță achiziționate din
credite externe...........................................................

4

2
REGULAMENTE ALE CONSILIILOR
PENTRU DEZVOLTARE REGIONALĂ

DECIZII ALE CURȚII CONSTITUȚIONALE
Decizia nr. 421 din 14 octombrie 2004 referitoare la
excepția de neconstituționalitate a prevederilor
art. 614 din Codul de procedură civilă ...................

LEGI

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

LEGI ȘI DECRETE
455.

Nr.

2–4

ȘI

Regulamentul de organizare și funcționare a Consiliului
pentru Dezvoltare Regională Sud Vest Oltenia......

5–8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru acceptarea amendamentelor la Acordul european asupra marilor drumuri
de circulație internațională (AGR), încheiat la Geneva la 15 noiembrie 1975
Parlamentul României adoptă prezenta lege.
Art. 1. — Se acceptă amendamentele*) la Acordul
european asupra marilor drumuri de circulație internațională
(AGR), încheiat la Geneva la 15 noiembrie 1975, și la
anexele acestuia, la care România a aderat prin art. 3 din
Decretul Consiliului de Stat nr. 149/1985 pentru ratificarea
unor tratate internaționale.

Art. 2. — Textul consolidat*) al Acordului european
asupra marilor drumuri de circulație internațională (AGR),
încheiat la Geneva la 15 noiembrie 1975, și al anexelor
acestuia conține amendamentele menționate la art. 1.
Art. 3. — Amendamentele ulterioare la anexele Acordului
european asupra marilor drumuri de circulație internațională

*) Amendamentele și textul consolidat se publică ulterior în Monitorul Oficial al României, Partea I, nr. 1.203 bis în afara abonamentului și se
pot achiziționa de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

2

MONITORUL OFICIAL AL ROMÂNIEI, PARTEA I, Nr. 1.203/15.XII.2004

(AGR) vor fi preluate în legislația internă prin ordin al
ministrului transporturilor, construcțiilor și turismului, în

conformitate cu prevederile art. 8 și 9 din Acordul european
asupra marilor drumuri de circulație internațională (AGR).

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 1 noiembrie 2004.
Nr. 455.

PREȘEDINTELE ROMÂNIEI

DECRET
privind promulgarea Legii pentru acceptarea amendamentelor
la Acordul european asupra marilor drumuri de circulație
internațională (AGR), încheiat la Geneva la 15 noiembrie 1975
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea pentru acceptarea amendamentelor
la Acordul european asupra marilor drumuri de circulație internațională
(AGR), încheiat la Geneva la 15 noiembrie 1975, și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 29 octombrie 2004.
Nr. 864.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 421
din 14 octombrie 2004

referitoare la excepția de neconstituționalitate a prevederilor art. 614 din Codul de procedură civilă
Ioan Vida
Ion Predescu
Nicolae Cochinescu
Constantin Doldur
Acsinte Gaspar
Petre Ninosu
Șerban Viorel Stănoiu
Ion Tiucă
Cristina Toma

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 614 din Codul de procedură
civilă, excepție ridicată de Andrada Elena Monica Ivan în
Dosarul nr. 12.504/2003 al Judecătoriei Sectorului 6
București.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că autorul acesteia face o confuzie

între dreptul la apărare și dreptul de reprezentare.
Consideră că dispozițiile art. 614 din Codul de procedură
civilă nu aduc atingere în nici un fel dreptului la apărare,
ci, din contră, îl protejează, asigurând părților posibilitatea
de a fi asistate de apărător.
C U R T E A,

având în vedere actele și lucrările dosarului, reține
următoarele:
Prin Încheierea din 18 iunie 2004, pronunțată în Dosarul
nr. 12.504/2003, Judecătoria Sectorului 6 București a
sesizat Curtea Constituțională cu excepția de
neconstituționalitate a dispozițiilor art. 614 din Codul de
procedură civilă, excepție ridicată de Andrada Elena
Monica Ivan.
În motivarea excepției de neconstituționalitate, autorul
acesteia susține că, în temeiul textului de lege criticat,
instanța de judecată nu a permis apărătorului autorului
excepției, care avea calitatea de pârât în cadrul procesului

MONITORUL OFICIAL AL ROMÂNIEI, PARTEA I, Nr. 1.203/15.XII.2004
de divorț, să solicite probe în numele acestuia și să pună
întrebări martorilor reclamantului. Apreciază că, dacă în
situația reclamantului ce introduce acțiunea de divorț
prevederile art. 614 din Codul de procedură civilă pot avea
sens, având în vedere caracterul intuitu personae al
acțiunii, obligativitatea prezenței pârâtului în proces
constituie o încălcare a dreptului la apărare și a dreptului
de a fi reprezentat de un avocat, deoarece, deși acesta nu
a avut inițiativa procesului, ci este doar forțat să se apere,
prezența obligatorie la fiecare termen îi creează prejudicii,
perturbându-i activitatea profesională și viața privată.
Judecătoria Sectorului 6 București apreciază că
dispozițiile art. 614 din Codul de procedură civilă nu
încalcă prevederile art. 24 din Constituție referitoare la
dreptul la apărare. În acest sens arată că, pentru a se
considera că pârâtul îs-a înfățișat în fața instanței de fond“,
acesta trebuie să fie prezent, personal sau prin mandatar,
însă pentru judecata în primă instanță și în apel nici una
dintre părți nu poate solicita judecarea în lipsă, în condițiile
art. 242 alin. 2 din Codul de procedură civilă.
În conformitate cu dispozițiile art. 30 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului, Guvernului, precum și Avocatului Poporului
pentru a-și formula punctele de vedere cu privire la
excepția ridicată.
Guvernul apreciază că reglementarea prevăzută de
art. 614 din Codul de procedură civilă este o reglementare
specială, proprie acțiunilor de divorț, cu caracter strict
personal, în care prezența personală este necesară pentru
exercitarea nemijlocită a drepturilor și obligațiilor, în
general, și în perspectiva împăcării părților, în special.
Astfel, prin instituirea dispozițiilor de lege criticate se
asigură, pentru cei aflați în aceeași situație, un regim
juridic egal, adecvat scopului și naturii drepturilor și
obligațiilor caracteristice cauzei deduse judecății.
În concluzie, Guvernul consideră excepția de
neconstituționalitate a dispozițiilor art. 614 din Codul de
procedură civilă ca fiind lipsită de temei.
Avocatul Poporului apreciază că obligativitatea
prezenței în instanță a părților aflate în proces de divorț
reprezintă o modalitate prin care legiuitorul a înțeles să
ocrotească instituția căsătoriei, dispozițiile art. 614 din
Codul de procedură civilă neîmpiedicând părțile să fie
asistate de un avocat în tot cursul litigiului.
De fapt, ridicarea excepției de neconstituționalitate a fost
determinată de modul de aplicare a dispozițiilor legale
criticate. Or, Curtea Constituțională nu se poate pronunța
asupra modului de interpretare sau de aplicare a legii, ci
numai asupra constituționalității acesteia cu privire la care
a fost sesizată, fără a putea modifica sau completa
prevederile supuse controlului.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctul de vedere al
Guvernului și al Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, republicată, să soluționeze
excepția de neconstituționalitate ridicată.
Obiectul excepției de neconstituționalitate îl constituie
art. 614 din Codul de procedură civilă, text de lege care
are următorul conținut: îÎn fața instanțelor de fond, părțile se
vor înfățișa în persoană, afară numai dacă unul dintre soți
execută o pedeapsă privativă de libertate, este împiedicat de o
boală gravă, este pus sub interdicție sau are reședința în

3

străinătate; în aceste cazuri, părțile se vor putea înfățișa prin
mandatar.“
Autorul excepției susține că dispozițiile legale criticate
încalcă prevederile art. 20 și 24 din Constituție, potrivit
cărora:
— Art. 20: î(1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“;
— Art. 24: î(1) Dreptul la apărare este garantat.
(2) În tot cursul procesului, părțile au dreptul să fie asistate
de un avocat, ales sau numit din oficiu.“
De asemenea, autorul excepției consideră că sunt
încălcate și dispozițiile art. 6 din Convenția pentru apărarea
drepturilor omului și a libertăților fundamentale, care au
următorul cuprins: îOrice persoană are dreptul la judecarea în
mod echitabil, în mod public și într-un termen rezonabil a
cauzei sale, de către o instanță independentă și imparțială,
instituită de lege, care va hotărî fie asupra încălcării drepturilor
și obligațiilor sale cu caracter civil, fie asupra temeiniciei
oricărei acuzații în materie penală îndreptate împotriva sa.
Hotărârea trebuie să fie pronunțată în mod public, dar accesul
în sala de ședință poate fi interzis presei și publicului pe
întreaga durată a procesului sau a unei părți a acestuia în
interesul moralității, al ordinii publice ori al securității naționale
într-o societate democratică, atunci când interesele minorilor
sau protecția vieții private a părților la proces o impun, sau în
măsura considerată absolut necesară de către instanță atunci
când, în împrejurări speciale, publicitatea ar fi de natură să
aducă atingere intereselor justiției.“
Examinând excepția de neconstituționalitate ridicată,
Curtea Constituțională constată că aceasta este
neîntemeiată și, în consecință, urmează a fi respinsă
pentru următoarele considerente:
Autoarea excepției înțelege să limiteze caracterul strict
personal (și nu îintuitu personae“, cum impropriu se
exprimă) al procesului de divorț la acțiunea introductivă,
premisă eronată pe baza căreia își construiește întreaga
critică de neconstituționalitate. În realitate, este unanim
admis că, dat fiind obiectul său, care implică antamarea de
către instanță a unor aspecte ținând de viața intimă și
familială a părților în litgiu, procesul de divorț, în întregul
său, și nu doar acțiunea prin care aceste aspecte sunt
deduse judecății, are caracter strict personal.
Așa fiind, reglementarea criticată, instituind, cu titlu de
excepție de la dreptul comun în materie, obligativitatea
prezenței personale a părților în fața instanței de fond, nu
face decât să dea expresie acestei particularități esențiale
a domeniului supus incidenței sale, respectiv procesul de
divorț.
Curtea constată că exigența astfel justificată nu aduce
atingere dreptului la apărare al părților, în condițiile în care,
pentru valorificarea sa, alin. (2) al art. 24 din Constituție le
recunoaște acestora dreptul de a fi asistate — ceea ce
art. 614 din Codul de procedură civilă permite —, iar nu și
pe acela de a fi reprezentate, ipoteză în care s-ar fi putut
reține că reglementarea în cauză contravine prevederii
constituționale. O atare dihotomie implică în mod necesar
realizarea unei distincții conceptuale clare între îasistare“,
care presupune prezența fizică a părții în instanță, asistată
de avocat, și îreprezentare“, când partea nu este prezentă
fizic, fiind reprezentată, deci substituită juridic de un
mandatar care poate fi avocat sau o terță persoană
împuternicită de parte.
Față de cele arătate, Curtea constată că dispozițiile
art. 614 din Codul de procedură civilă sunt în concordanță
cu prevederile constituționale privind dreptul la apărare,

4

MONITORUL OFICIAL AL ROMÂNIEI, PARTEA I, Nr. 1.203/15.XII.2004

precum și cu reglementările internaționale cuprinse în art. 6
alin. 1 din Convenția pentru apărarea drepturilor omului și

a libertăților fundamentale, privind dreptul persoanei la un
proces echitabil.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 614 din Codul de procedură civilă, excepție ridicată
de Andrada Elena Monica Ivan în Dosarul nr. 12.504/2003 al Judecătoriei Sectorului 6 București.
Definitivă și general obligatorie.
Pronunțată în ședința publică din data de 14 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind modificarea sumelor alocate pentru amenajarea spațiilor și plata taxelor legale
ocazionate de instalarea aparaturii de înaltă performanță achiziționate din credite externe
Având în vedere prevederile art. 2 alin. (2) din Hotărârea Guvernului nr. 980/2004 privind suplimentarea bugetului
Ministerului Sănătății din Fondul de rezervă bugetară la dispoziția Guvernului, prevăzut în bugetul de stat pe anul 2004,
ale Hotărârii Guvernului nr. 743/2003 privind organizarea și funcționarea Ministerului Sănătății, cu modificările și
completările ulterioare,
văzând Referatul de aprobare al Direcției generale buget și achiziții nr. OB/3.985/2004,
ministrul sănătății emite următorul ordin:
Art. 1. — Ca urmare a verificării modului de derulare a
lucrărilor ocazionate de instalarea aparaturii de înaltă
performanță și ca urmare a solicitărilor fundamentate ale
unor unități sanitare, se aprobă modificarea sumelor alocate
următoarelor unități:
1. diminuarea sumelor inițial alocate:
— la Spitalul Clinic Colentina București, cu suma de
1.950.000 mii lei;
— la Spitalul Clinic Județean Sfântul Spiridon, județul
Iași, cu suma de 1.180.024 mii lei;
— la Spitalul Orășenesc Gheorgheni, județul Harghita,
cu suma de 100.000 mii lei;

2. suplimentarea sumelor inițial alocate:
— la Spitalul Județean Arad, județul Arad, cu suma de
65.000 mii lei;
— la Spitalul Clinic Județean Târgu Mureș, județul
Mureș, cu suma de 176.983 mii lei;
— la Spitalul de Obstetrică și Ginecologie Râmnicu
Vâlcea, județul Vâlcea, cu suma de 200.000 mii lei;
— la Spitalul Municipal Odorheiu Secuiesc, județul
Harghita, cu suma de 29.300 mii lei.
Art. 2. — Direcția generală buget și achiziții, direcțiile de
sănătate publică județene și a municipiului București și
unitățile sanitare vor duce la îndeplinire prevederile
prezentului ordin.
Art. 3. — Prezentul ordin se publică în Monitorul Oficial
al României, Partea I.

Ministrul sănătății,
Ovidiu Brînzan
București, 3 decembrie 2004.
Nr. 1.584.

MONITORUL OFICIAL AL ROMÂNIEI, PARTEA I, Nr. 1.203/15.XII.2004

5

REGULAMENTE ALE CONSILIILOR
PENTRU DEZVOLTARE REGIONALĂ
REGULAMENT
de organizare și funcționare a Consiliului pentru dezvoltare regională Sud Vest Oltenia
CAPITOLUL I
Organizarea Consiliului pentru dezvoltare regională
Sud Vest Oltenia
Art. 1. — (1) Consiliul pentru dezvoltare regională Sud
Vest Oltenia este organismul regional deliberativ, fără
personalitate juridică, care este constituit și funcționează pe
principii parteneriale la nivelul regiunii de dezvoltare
regională Sud Vest Oltenia, în scopul coordonării
activităților de elaborare și monitorizare ce decurg din
politicile de dezvoltare regională.
(2) Consiliul pentru dezvoltare regională Sud Vest
Oltenia își desfășoară activitatea în concordanță cu
obiectivele politicii regionale stabilite prin Legea
nr. 315/2004 privind dezvoltarea regională în România.
Art. 2. — Consiliul pentru dezvoltare regională Sud Vest
Oltenia este alcătuit din președinții consiliilor județene Dolj,
Gorj, Olt, Vâlcea, Mehedinți și din câte un reprezentant al
fiecărei categorii de consiliu local municipal, orășenesc și
comunal din fiecare județ al regiunii.
Art. 3. — (1) Consiliul pentru dezvoltare regională Sud
Vest Oltenia alege un președinte și un vicepreședinte, care
nu pot fi reprezentanți ai aceluiași județ; aceste funcții sunt
îndeplinite, prin rotație, pentru câte un mandat de un an de
către președinții consiliilor județene.
(2) În cazul în care președintele nu își poate îndeplini
atribuțiile, acestea vor fi preluate de drept și integral de
către vicepreședinte.
(3) În absența motivată a președintelui și a
vicepreședintelui, lucrările reuniunilor Consiliului pentru
dezvoltare regională Sud Vest Oltenia vor fi conduse de
către un membru al acestuia, ales prin votul deschis al
majorității membrilor prezenți la reuniune.
Art. 4. — Secretariatul Consiliului pentru dezvoltare
regională Sud Vest Oltenia este constituit și este asigurat
prin personal specializat din cadrul Agenției pentru
dezvoltare regională Sud Vest Oltenia.
Art. 5. — (1) La fiecare reuniune a Consiliului pentru
dezvoltare regională Sud Vest Oltenia participă de drept
directorul Agenției pentru dezvoltare regională Sud Vest
Oltenia.
(2) Prefecții județelor care intră în componența regiunii
de dezvoltare pot participa fără drept de vot la lucrările
Consiliului pentru dezvoltare regională Sud Vest Oltenia.
(3) În funcție de problematica supusă dezbaterii, la
lucrările acestui organism pot participa, pe bază de
invitație, fără drept de vot, și alți reprezentanți ai consiliilor
locale municipale, orășenești și comunale, ai instituțiilor și
organizațiilor cu atribuții în domeniul dezvoltării regionale,
reprezentanți desemnați de organizațiile patronale și
sindicale reprezentative la nivel național, parteneri socioeconomici relevanți; aceștia pot face propuneri pe care
Consiliul pentru dezvoltare regională Sud Vest Oltenia le
poate dezbate și supune la vot.
(4) În cazul reuniunilor Consiliului pentru dezvoltare
regională Sud Vest Oltenia în cadrul cărora se supun spre
avizare sau aprobare proiecte de dezvoltare regională,
conform prevederilor art. 7 alin. (2) lit. c) și d) din Legea
nr. 315/2004, membrii acestuia semnează o declarație de
confidențialitate și imparțialitate. În cazul în care unul dintre
membrii consiliului este și reprezentantul unei autorități
publice care a depus proiect spre aprobare în vederea

finanțării, acesta va anunța consiliul. La aceste ședințe nu
participă decât membrii Consiliului pentru dezvoltare
regională Sud Vest Oltenia, directorul Agenției pentru
dezvoltare regională Sud Vest Oltenia și, eventual, salariați
ai acesteia, datorită confidențialității problemelor supuse
aprobării.
(5) Nerespectarea prevederilor legale în vigoare privind
conflictul de interese, precum și a declarațiilor de
confidențialitate atrage răspunderea membrilor Consiliului
pentru dezvoltare regională Sud Vest Oltenia și se
sancționează conform dispozițiilor legale în vigoare; membrii
Consiliului pentru dezvoltare regională Sud Vest Oltenia,
inclusiv președintele și vicepreședintele acestuia, nu pot
deține această calitate și nu pot fi realeși pe o perioadă
de cel puțin 5 ani de la data rămânerii definitive a hotărârii
judecătorești prin care se constată vinovăția acestora,
potrivit art. 5 alin. (5) din Regulamentul-cadru de organizare
și funcționare a consiliilor pentru dezvoltare regională,
aprobat prin Hotărârea Guvernului nr. 1.256/2004.
CAPITOLUL II
Funcționarea Consiliului pentru dezvoltare regională
Sud Vest Oltenia
Art. 6. — (1) Reuniunile Consiliului pentru dezvoltare
regională Sud Vest Oltenia se desfășoară, prin rotație, în
fiecare județ din regiune, în prezența a cel puțin jumătate
plus unu din numărul membrilor ce îl constituie și cu
condiția reprezentării tuturor județelor din cadrul regiunii.
(2) Dacă la o ședință a Consiliului pentru dezvoltare
regională Sud Vest Oltenia nu sunt întrunite condițiile de
participare prevăzute la alin. (1), atunci aceasta se amână,
urmând să fie convocată o nouă ședință în termen de
15 zile calendaristice. Ședința convocată în urma unei
amânări se desfășoară chiar dacă nu întrunește condițiile
prevăzute la alin. (1), iar hotărârile adoptate de Consiliul
pentru dezvoltare regională Sud Vest Oltenia în cadrul
acestei ședințe sunt obligatorii.
(3) Membrii Consiliului pentru dezvoltare regională Sud
Vest Oltenia care nu pot participa din motive obiective la
reuniunile acestuia desemnează, prin mandat scris, un
înlocuitor.
(4) Absența membrilor Consiliului pentru dezvoltare
regională Sud Vest Oltenia de la ședință este comunicată
secretariatului cu 5 zile lucrătoare înainte de ședință. În
această comunicare va fi desemnat reprezentantul de drept
care poate participa și vota, în numele președintelui de
consiliu, potrivit Legii administrației publice locale
nr. 215/2001 și regulamentului de organizare și funcționare
de la nivelul consiliului județean/local, după caz. De
asemenea, absența este considerată motivată dacă se face
dovada că aceasta a intervenit din cauza unei boli care a
necesitat spitalizare sau a făcut imposibilă prezența
acestora, a unei deplasări în străinătate în interes de
serviciu sau a unor evenimente de forță majoră.
(5) În exercitarea atribuțiilor ce îi revin, Consiliul pentru
dezvoltare regională Sud Vest Oltenia adoptă hotărâri prin
consens. Dacă acesta nu se realizează, hotărârile vor fi
luate prin vot cu majoritatea simplă a membrilor prezenți.
În caz de paritate, votul președintelui este decisiv.

6

MONITORUL OFICIAL AL ROMÂNIEI, PARTEA I, Nr. 1.203/15.XII.2004

(6) Hotărârile adoptate se comunică instituției naționale
cu atribuții în domeniul dezvoltării regionale, membrilor
Consiliului pentru dezvoltare regională Sud Vest Oltenia,
precum și celor interesați, care au participat la ședință, de
către secretariatul acestui organism, în termen de 15 zile
lucrătoare de la data adoptării.
Art. 7. — (1) Ședințele ordinare ale Consiliului pentru
dezvoltare regională Sud Vest Oltenia se desfășoară
trimestrial, la convocarea președintelui sau, în absența
acestuia, a vicepreședintelui. Dacă președintele anunță în
încheierea ședinței data la care se va desfășura proxima
ședință și dacă această dată este anterioară unei perioade
de 3 luni, ședința anunțată va fi, de asemenea, ședință
ordinară.
(2) În cazuri deosebite, ședințele extraordinare ale
Consiliului pentru dezvoltare regională Sud Vest Oltenia se
pot organiza la solicitarea unei treimi din numărul total al
membrilor acestuia, a președintelui Consiliului pentru
dezvoltare regională Sud Vest Oltenia, a directorului
Agenției pentru dezvoltare regională Sud Vest Oltenia,
precum și la cererea Consiliului Național pentru Dezvoltare
Regională.
(3) Consiliul pentru dezvoltare regională Sud Vest
Oltenia poate adopta hotărâri prin procedură scrisă.
(4) Acordul membrilor Consiliului pentru dezvoltare
regională Sud Vest Oltenia privind adoptarea hotărârilor
prin procedură scrisă se transmite de către aceștia, în
format electronic și pe fax, pe adresa președintelui și a
vicepreședintelui Consiliului pentru dezvoltare regională Sud
Vest Oltenia, precum și pe adresa secretariatului consiliului,
constituit în cadrul Agenției pentru dezvoltare regională Sud
Vest Oltenia.
(5) Hotărârile se consideră aprobate în procedură scrisă,
dacă acordul este dat de majoritatea simplă a membrilor
Consiliului pentru dezvoltare regională Sud Vest Oltenia, în
termen de 5 zile lucrătoare de la data primirii propunerii de
hotărâre. În caz de paritate, acordul președintelui este
decisiv.
(6) În textul fiecărei hotărâri adoptate prin procedură
scrisă, conform alin. (3)—(5), se specifică modalitatea de
adoptare a acesteia.
(7) Hotărârile adoptate în procedură scrisă se comunică
de către secretariatul Consiliului pentru dezvoltare regională
Sud Vest Oltenia, în decurs de 5 zile lucrătoare de la data
adoptării acestora, instituțiilor și persoanelor prevăzute la
art. 6 alin. (6).
Art. 8. — (1) Pentru ședințele ordinare, ordinea de zi,
materialele supuse dezbaterii și aprobării, convocatorul
cuprinzând persoanele invitate expres se transmit
președintelui Consiliului pentru dezvoltare regională Sud
Vest Oltenia și se avizează de către acesta cu 10 zile
lucrătoare înainte de ședință. Președintele aprobă
materialele transmise ori poate face completări, observații
sau orice alte modificări în termen de 3 zile lucrătoare de
la comunicare.
(2) Convocarea și transmiterea invitațiilor, a ordinii de zi,
precum și a materialelor supuse dezbaterii la ședințele
Consiliului pentru dezvoltare regională Sud Vest Oltenia
către membrii acestuia, precum și către invitați se fac în
scris de către secretariatul Consiliului pentru dezvoltare
regională Sud Vest Oltenia cu cel puțin 7 zile
calendaristice înainte de data desfășurării reuniunii. În mod
obligatoriu acestea conțin ziua, ora, locul desfășurării și
ordinea de zi, precum și adresa site-ului de pe care pot fi
obținute informații privind reuniunea respectivă.
(3) Ordinea de zi a ședinței Consiliului pentru dezvoltare
regională Sud Vest Oltenia se publică pe site-ul Agenției
pentru dezvoltare regională Sud Vest Oltenia, cu cel puțin
5 zile calendaristice înainte de data ședinței.

Art. 9. — (1) Avându-se în vedere convocatorul
cuprinzând lista invitaților, aprobat în prealabil de către
președintele Consiliului pentru dezvoltare regională Sud
Vest Oltenia, se procedează la verificarea prezenței,
eventual la eliminarea din sala de ședință a persoanelor
care nu se regăsesc pe convocatorul cu invitații, ședința
nefiind publică, potrivit art. 7 alin. (8) din Legea
nr. 315/2004, dat fiind gradul de confidențialitate al unor
probleme supuse dezbaterii și aprobării.
(2) La începutul fiecărei ședințe președintele Consiliului
pentru dezvoltare regională Sud Vest Oltenia supune la vot
ordinea de zi a acesteia, care se aprobă cu votul
majorității membrilor prezenți.
(3) Ordinea de zi poate fi modificată și cu alte
probleme decât cele comunicate inițial, cu aprobarea
majorității simple a numărului membrilor prezenți.
(4) La sfârșitul fiecărei ședințe se stabilește data
viitoarei ședințe ordinare.
CAPITOLUL III
Atribuțiile Consiliului pentru dezvoltare regională
Sud Vest Oltenia
Art. 10. — (1) Principalele atribuții ale Consiliului pentru
dezvoltare regională Sud Vest Oltenia sunt, potrivit art. 7
alin. (2)—(5), art. 8 alin. (2) și (4), art. 9 lit. n) și art. 10
alin. (1) lit. b) din Legea nr. 315/2004 sunt următoarele:
a) analizează și aprobă strategia și programele de
dezvoltare regională;
b) sprijină elaborarea în parteneriat a Planului național
de dezvoltare;
c) aprobă proiectele de dezvoltare regională,
selecționate la nivel regional, în concordanță cu criteriile,
cu prioritățile și cu metodologia elaborate de instituția
națională cu atribuții în domeniul dezvoltării regionale,
împreună cu organismele regionale specializate;
d) transmite Consiliului Național pentru Dezvoltare
Regională, spre aprobarea finanțării, portofoliul de proiecte
propus, pentru care se aplică o procedură de selecție la
nivel național;
e) aprobă criteriile, prioritățile, alocarea și destinațiile
resurselor Fondului pentru dezvoltare regională;
f) prezintă Consiliului Național pentru Dezvoltare
Regională propuneri privind alocarea de resurse la Fondul
pentru dezvoltare regională;
g) urmărește utilizarea fondurilor alocate din Fondul
național pentru dezvoltare regională;
h) propune Consiliului Național pentru Dezvoltare
Regională cuantumul contribuțiilor anuale, în limita sumelor
aprobate prin bugetele județelor alocate Fondului pentru
dezvoltare regională, pentru finanțarea obiectivelor politicilor
regionale, precum și destinația și eșalonările de plată ale
acestora;
i) comunică consiliilor județene hotărârea privind
aprobarea cuantumului sumelor stabilite la nivelul Consiliului
Național pentru Dezvoltare Regională, în funcție de numărul
de locuitori din județul respectiv, reprezentând contribuțiile
financiare ale acestora alocate Fondului pentru dezvoltare
regională, contribuții care vor fi prevăzute în bugetele
anuale proprii ale acestora, în cadrul unei poziții distincte,
denumită îDezvoltare și promovare regională“. Consiliile
județene vor adopta hotărâri în aplicarea hotărârilor
consiliilor pentru dezvoltare regională, în termen de
maximum 60 de zile de la primirea comunicării privind
cuantumul contribuțiilor anuale stabilite. Contribuțiile anuale
vor fi vărsate trimestrial în Fondul pentru dezvoltare
regională, administrat de agențiile pentru dezvoltare
regională;

MONITORUL OFICIAL AL ROMÂNIEI, PARTEA I, Nr. 1.203/15.XII.2004
j) asigură spații adecvate și corespunzătoare pentru
sediul și birourile Agenției pentru dezvoltare regională Sud
Vest Oltenia, avându-se în vedere arhiva și volumul mare
al documentelor (respectarea legislației în vigoare privind
confidențialitatea documentelor și necesitatea securizării
acestora), precum și numărul de salariați;
k) atrage alte contribuții financiare, locale și regionale,
în vederea realizării obiectivelor regionale; sursele atrase
se constituie ca venituri la Fondul pentru dezvoltare
regională;
l) aprobă rapoartele de activitate semestriale întocmite
de agențiile pentru dezvoltare regională;
m) aprobă bugetul de venituri și cheltuieli al Agenției
pentru dezvoltare regională Sud Vest Oltenia, avându-se în
vedere cheltuielile administrative, cheltuielile de capital,
cheltuielile de publicitate a programelor de dezvoltare
regională, cheltuielile cu personalul etc. În ceea ce privește
cheltuielile cu personalul este nevoie să se țină cont de
complexitatea și de responsabilitatea postului ocupat, de
legislația în vigoare privind salarizarea personalului care
gestionează fonduri europene, de prevederile contractului
colectiv de muncă etc.;
n) coordonează și sprijină dezvoltarea parteneriatelor
regionale;
o) elaborează și aprobă regulamentul propriu de
funcționare, în conformitate cu regulamentul-cadru de
organizare și funcționare a consiliilor pentru dezvoltare
regională;
p) avizează contractele, convențiile, acordurile,
protocoalele, precum și alte documente similare, încheiate
de către Agenția pentru dezvoltare regională Sud Vest
Oltenia cu terții în domeniul specific de activitate, inclusiv
cu instituțiile similare din cadrul Uniunii Europene, și
informează corespunzător Consiliul Național pentru
Dezvoltare Regională;
q) aprobă statutul de organizare și funcționare a
Agenției pentru dezvoltare regională Sud Vest Oltenia,
precum și organigrama acesteia, în conformitate cu
cerințele forurilor naționale și ale Delegației Comisiei
Europene, precum și cu principiul asigurării unității
organizatorice în structuri similare — celelalte 7 agenții
regionale;
r) coordonează activitățile de mediatizare la nivel
regional a politicilor și obiectivelor de dezvoltare regională,
a programelor regionale finanțate de Uniunea Europeană,
precum și pe cele privind utilizarea, la nivelul regiunii, a
fondurilor, asigurând transparența și informarea corectă,
rapidă și în timp util a cetățenilor, în special a
întreprinzătorilor.
(2) Consiliul pentru dezvoltare regională Sud Vest
Oltenia îl numește pe directorul Agenției pentru dezvoltare
regională Sud Vest Oltenia prin concurs, în caz de vacanță
a postului, potrivit prevederilor art. 8 alin. (6) din Legea
nr. 315/2004, precum și altor prevederi legislative în
vigoare.
(3) Eliberarea din funcție a directorului Agenției pentru
dezvoltare regională Sud Vest Oltenia se face pe baza
unei documentații bazate exclusiv și cumulativ pe
prezentarea unor fapte concrete și dovedite ca fiind comise
în detrimentul intereselor agenției, precum și pe
prezentarea prejudiciilor aduse și a unei cercetări
disciplinare prealabile, sub sancțiunea nulității absolute.
(4) Începerea cercetării disciplinare se hotărăște în
ședință, prin votul majorității simple a membrilor titulari ai
Consiliului pentru dezvoltare regională Sud Vest Oltenia.
(5) În cursul cercetării directorul are dreptul să
formuleze și să susțină toate apărările în favoarea sa și să
ofere toate probele și motivațiile pe care le consideră
necesare.

7

(6) Documentația se înaintează instituției naționale cu
atribuții în domeniul dezvoltării regionale, spre informare și
avizare, după care Consiliul pentru dezvoltare regională
Sud Vest Oltenia, în conformitate cu prevederile Codului
muncii și ale celorlalte acte normative care reglementează
domeniul relațiilor de muncă, poate hotărî eliberarea din
funcție a directorului Agenției pentru dezvoltare regională
Sud Vest Oltenia, în ședință, prin votul majorității simple a
membrilor titulari ai Consiliului pentru dezvoltare regională
Sud Vest Oltenia.
(7) Hotărârea privind eliberarea din funcție a directorului
Agenției pentru dezvoltare regională Sud Vest Oltenia se
transmite în scris, în termen de maximum 5 zile de la data
emiterii acesteia, spre informare, consultare și avizare
instituției naționale cu atribuții în domeniul dezvoltării
regionale. În ședința imediat următoare secretariatul
Consiliului Național pentru Dezvoltare Regională informează
membrii consiliului național despre aceasta.
(8) Hotărârea Consiliului pentru dezvoltare regională Sud
Vest Oltenia privind eliberarea din funcție a directorului
Agenției pentru dezvoltare regională Sud Vest Oltenia este
însoțită de procesul-verbal detaliat al ședinței, precum și de
o fundamentare documentată, care să ateste cauzele ce
au determinat eliberarea din funcție a acestuia.
(9) În cazul încetării raporturilor de serviciu ale
directorului Agenției pentru dezvoltare regională Sud Vest
Oltenia, perioada de interimat va fi asigurată de către o
persoană din cadrul acesteia, desemnată de către Consiliul
pentru dezvoltare regională Sud Vest Oltenia și care are o
experiență continuă de cel puțin 3 ani în domeniul
implementării proiectelor de dezvoltare regională.
Art. 11. — Președintele Consiliului pentru dezvoltare
regională Sud Vest Oltenia are următoarele atribuții
principale:
a) convoacă, coordonează pregătirea și conduce
ședințele consiliului;
b) aprobă proiectul ordinii de zi, lista cuprinzând invitații,
precum și materialele ce urmează să fie transmise cu
ocazia convocării ședințelor consiliului;
c) semnează hotărârile și procesele-verbale ale
ședințelor Consiliului pentru dezvoltare regională Sud Vest
Oltenia, rapoartele semestriale, precum și raportul anual de
activitate ale acestuia;
d) aprobă modificările la procesele-verbale ale
ședințelor, ținând seama de propunerile și observațiile
vicepreședintelui, ale membrilor Consiliului pentru dezvoltare
regională Sud Vest Oltenia, precum și ale secretariatului
acestuia;
e) împreună cu vicepreședintele reprezintă Consiliul
pentru dezvoltare regională Sud Vest Oltenia în cadrul
Consiliului Național pentru Dezvoltare Regională;
f) reprezintă regiunea și Consiliul pentru dezvoltare
regională Sud Vest Oltenia în relațiile cu alte regiuni din
țară și din străinătate;
g) alte atribuții care rezultă din prevederile Legii
nr. 315/2004.
Art. 12. — Vicepreședintele Consiliului pentru dezvoltare
regională Sud Vest Oltenia are următoarele atribuții:
a) preia, pe bază de mandat scris, semnat de
președintele Consiliului pentru dezvoltare regională Sud
Vest Oltenia, atribuțiile acestuia, dacă președintele, din
motive justificate, nu le poate îndeplini;
b) participă la organizarea ședințelor Consiliului pentru
dezvoltare regională Sud Vest Oltenia;
c) face observații și propuneri cu privire la conținutul și
la modul de întocmire a procesului-verbal al ședinței
Consiliului pentru dezvoltare regională Sud Vest Oltenia;
d) îndeplinește alte atribuții stabilite de Consiliul pentru
dezvoltare regională Sud Vest Oltenia;

8

MONITORUL OFICIAL AL ROMÂNIEI, PARTEA I, Nr. 1.203/15.XII.2004

e) împreună cu președintele reprezintă Consiliul pentru
dezvoltare regională Sud Vest Oltenia în cadrul Consiliului
Național pentru Dezvoltare Regională.
Art. 13. — În cazul în care sunt constatate încălcări
repetate ale prezentului regulament de către membrii
Consiliului pentru dezvoltare regională Sud Vest Oltenia,
cum ar fi: neparticiparea la ședințele consiliului fără o
motivare justificată și fără a desemna prin mandat un
înlocuitor, cauzând astfel prejudicii regiunii prin neaprobarea
la termen a unor situații, evaluări, activități supuse
dezbaterii și incluse pe ordinea de zi, încălcarea
solemnității ședințelor prin perturbarea derulării acestora,
precum și în cazul în care unul dintre consiliile județene,
membre ale consiliului, nu virează două trimestre succesive
contribuțiile datorate, Consiliul pentru dezvoltare regională
Sud Vest Oltenia analizează situația creată. În urma
analizei, supune la vot, cu majoritate simplă, întocmirea
unei documentații care să prezinte situația și dispune
soluționarea acesteia în conformitate cu prevederile legale,
după care o comunică reprezentantului consiliului, membru
al consiliului pentru dezvoltare regională care a încălcat
prevederile prezentului regulament, reprezentantului
Guvernului din cadrul județului în cauză, Consiliului Național
pentru Dezvoltare Regională și altor foruri și instanțe
abilitate să soluționeze situația.
Art. 14. — Activitățile principale ale secretariatului
Consiliului pentru dezvoltare regională Sud Vest Oltenia
sunt:
a) pregătirea documentelor necesare convocării
reuniunilor Consiliului pentru dezvoltare regională Sud Vest
Oltenia;
b) publicarea pe site-ul Agenției pentru dezvoltare
regională Sud Vest Oltenia a ordinii de zi a ședințelor;
c) convocarea și transmiterea invitațiilor la ședințele
Consiliului pentru dezvoltare regională Sud Vest Oltenia,
conform prevederilor art. 7 alin. (1) și (2) și ale art. 8
alin. (1) și (2);
d) întocmirea procesului-verbal al ședințelor Consiliului
pentru dezvoltare regională Sud Vest Oltenia și
transmiterea formei finale semnate de către președintele
acestuia, precum și a hotărârilor consiliului instituției
naționale cu atribuții în domeniul dezvoltării regionale,
membrilor consiliului, precum și celor interesați, prevăzuți la
art. 6 alin. (6), în termen de 15 zile de la data la care a
avut loc ședința;
e) înregistrarea acordului transmis prin procedură scrisă
conform art. 7 alin. (3)—(5) și transmiterea hotărârilor
adoptate, în termen de 5 zile lucrătoare de la data
aprobării acestora, instituțiilor și persoanelor prevăzute la
art. 6 alin. (6);
f) redactarea rapoartelor semestriale, precum și a
raportului anual de activitate al Consiliului pentru dezvoltare
Președintele
Președintele
Președintele
Președintele
Președintele

Consiliului
Consiliului
Consiliului
Consiliului
Consiliului

Județean
Județean
Județean
Județean
Județean

Dolj
Mehedinți
Olt
Gorj
Vâlcea

—
—
—
—
—

regională Sud Vest Oltenia și transmiterea acestora, după
aprobarea lor de către consiliul regional, în maximum
30 de zile de la sfârșitul perioadei menționate, spre
informare, Consiliului Național pentru Dezvoltare Regională;
g) primirea și înregistrarea mandatelor scrise privind
numirea unor înlocuitori la ședințele Consiliului pentru
dezvoltare regională Sud Vest Oltenia;
h) asigurarea între ședințe a asistenței de specialitate
președintelui și vicepreședintelui consiliului regional;
i) înregistrarea și păstrarea în condiții specifice adecvate
a declarațiilor de confidențialitate și imparțialitate date de
membrii Consiliului pentru dezvoltare regională Sud Vest
Oltenia, conform art. 5 alin. (5);
j) primirea și distribuirea corespondenței destinate
Consiliului pentru dezvoltare regională Sud Vest Oltenia;
k) constituirea și păstrarea unui registru de evidență
complet privind ședințele și activitățile Consiliului pentru
dezvoltare regională Sud Vest Oltenia;
l) asigurarea activităților de registratură și arhivare a
documentelor privind activitățile Consiliului pentru dezvoltare
regională Sud Vest Oltenia;
m) alte activități care sunt stabilite de către Consiliul
pentru dezvoltare regională Sud Vest Oltenia.
CAPITOLUL IV
Dispoziții finale
Art. 15. — Membrii Consiliului pentru dezvoltare
regională Sud Vest Oltenia își exercită atribuțiile cu titlu
gratuit.
Art. 16. — (1) Adoptarea prezentului regulament se face
cu votul a două treimi din numărul membrilor acestuia și
numai în prezența a cel puțin unui reprezentant din fiecare
județ. În caz de amânare a întrunirii Consiliului pentru
dezvoltare regională Sud Vest Oltenia la următoarea
reuniune, regulamentul va fi adoptat prin consens sau cu
majoritate simplă, potrivit art. 6 alin. (2) și (5) din
Regulamentul-cadru de organizare și funcționare a
consiliilor pentru dezvoltare regională, aprobat prin
Hotărârea Guvernului nr. 1.256/2004.
(2) Modificarea prezentului regulament se poate face cu
votul a două treimi din numărul membrilor acestuia și
numai în prezența a cel puțin unui reprezentant din fiecare
județ. În caz de amânare a întrunirii consiliului, la
următoarea reuniune, regulamentul va fi adoptat prin
consens sau cu majoritate simplă, potrivit art. 6 alin. (2) și
(5) din Regulamentul-cadru de organizare și funcționare a
consiliilor pentru dezvoltare regională, aprobat prin
Hotărârea Guvernului nr. 1.256/2004.

Ion Prioteasa
Constantin Sîrbulescu
Jenel Copilău
Ion Călinoiu
Dumitru Bușe

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.203/15.XII.2004 conține 8 pagini.

Prețul de vânzare 9.500 lei

ISSN 1453—4495

