PARTEA

Anul 172 (XVI) — Nr. 792

I

LEGI, DECRETE, HOTĂRÂRI ȘI ALTE ACTE

Vineri, 27 august 2004

SUMAR

Pagina

Nr.

DECIZII ALE CURȚII CONSTITUȚIONALE

HOTĂRÂRI ALE GUVERNULUI ROMÂNIEI
1.297. — Hotărâre privind indexarea pensiilor din
sistemul public de pensii și a unor venituri ale
populației începând cu luna septembrie 2004........

Decizia nr. 306 din 8 iulie 2004 referitoare la excepția de
neconstituționalitate a dispozițiilor art. 52 alin. 1, 2
și 7 din Codul de procedură penală.......................

DECIZII

ALE

Pagina

1–4

CURȚII

4–5

1.326. — Hotărâre pentru modificarea și completarea
Hotărârii Guvernului nr. 737/2003 privind
organizarea și funcționarea Ministerului Muncii,
Solidarității Sociale și Familiei..................................

5–7

CONSTITUȚIONALE

CURTEA CONSTITUȚIONALĂ

D E C I Z I A Nr. 306
din 8 iulie 2004

referitoare la excepția de neconstituționalitate a dispozițiilor art. 52 alin. 1, 2 și 7
din Codul de procedură penală
Ion Predescu
Aspazia Cojocaru
Acsinte Gaspar
Kozsokár Gábor
Petre Ninosu
Șerban Viorel Stănoiu
Nicoleta Grigorescu
Florentina Geangu

—
—
—
—
—
—
—
—

președinte
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 52 alin. 1, 2 și 7 din Codul de procedură
penală, excepție ridicată de Petre Mihai Băcanu în
Dosarul nr. 6.345/2003 al Tribunalului București — Secția
a II-a penală.
La apelul nominal au răspuns avocat Liliana Poenaru,
pentru autorul excepției, și avocat Paula Mihăiescu, pentru
partea Ristea Priboi, celelalte părți fiind lipsă.

Reprezentantul autorului excepției solicită a se constata
lipsa de procedură cu partea Marius Oprea, ca urmare a
schimbării domiciliului acestuia.
Magistratul-asistent informează completul de judecată
asupra existenței la dosarul cauzei a unei cereri a părții
Marius Oprea prin care solicită amânarea judecării cauzei
în vederea angajării unui apărător, care a fost examinată
de Curtea Constituțională în ședința de judecată din
24 iunie 2004, dată la care s-a dispus amânarea judecării
cauzei pentru data de 8 iulie 2004. În această cerere
partea nu a făcut nici o precizare referitoare la schimbarea
domiciliului. De asemenea, la dosar nu a fost depus nici
un alt document din care să rezulte schimbarea
domiciliului.
Reprezentantul părții Ristea Priboi se opune cererii de
amânare, considerând că aceasta are drept scop
tergiversarea soluționării cauzei.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 792/27.VIII.2004

Reprezentantul Ministerului Public pune concluzii de
respingere a cererii formulate în temeiul art. 98 din Codul
de procedură civilă, considerând cauza în stare de
judecată.
Curtea, deliberând, constată procedura îndeplinită și, pe
cale de consecință, respinge cererea formulată, acordând
cuvântul pe fond.
Cauza fiind în stare de judecată, reprezentantul
autorului excepției solicită admiterea excepției de
neconstituționalitate, susținând oral motivele de
neconstituționalitate a textelor de lege criticate, expuse în
notele scrise depuse la dosar.
Reprezentantul părții Ristea Priboi arată că nu există
nici o contradicție între dispozițiile criticate și textele
constituționale, precum și cele din actele internaționale
invocate de autorul excepției, solicitând respingerea
excepției ca neîntemeiată. În acest sens depune note
scrise.
Reprezentantul Ministerului Public pune concluzii
de respingere ca neîntemeiată a excepției de
neconstituționalitate privind dispozițiile art. 52 alin. 1 și 2,
invocând practica în materie a Curții Constituționale, și ca
devenită inadmisibilă a excepției de neconstituționalitate
privind dispozițiile art. 52 alin. 7, întrucât aceste prevederi
au fost abrogate prin Ordonanța de urgență a Guvernului
nr. 55/2004.
C U R T E A,

având în vedere actele și lucrările dosarului, reține
următoarele:
Prin Încheierea din 8 martie 2004, pronunțată în Dosarul
nr. 6.345/2003, Tribunalul București — Secția a II-a penală
a sesizat Curtea Constituțională cu excepția de
neconstituționalitate a dispozițiilor art. 52 alin. 1, 2 și 7 din
Codul de procedură penală, ridicată de Petre Mihai
Băcanu, inculpat recurent în dosarul menționat.
În motivarea excepției de neconstituționalitate se
susține că dispozițiile de lege criticate sunt contrare
prevederilor constituționale ale art. 1 alin. (3) și (4)
referitoare la România ca stat de drept și la principiul
separației și echilibrului puterilor, ale art. 11 alin. (1) și (2)
referitoare la dreptul internațional și la dreptul intern, ale
art. 16 alin. (1) și (2) referitoare la egalitatea în drepturi,
ale art. 20 referitoare la tratatele internaționale privind
drepturile omului, ale art. 124 referitoare la înfăptuirea
justiției și ale art. 127 referitoare la caracterul public al
dezbaterilor. De asemenea, se susține și încălcarea
prevederilor din Convenția pentru apărarea drepturilor
omului și a libertăților fundamentale, și anume a celor ale
art. 6 pct. 1 privitoare la un proces echitabil și ale art. 14
referitoare la nediscriminare.
Autorul excepției consideră că dispozițiile art. 52 alin. 1
din Codul de procedură penală sunt neconstituționale,
deoarece prevăd că abținerea sau recuzarea se judecă în
ședință secretă, deși în art. 127 din Constituție, republicată,
și în art. 6 pct. 1 din Convenția pentru apărarea drepturilor
omului și a libertăților fundamentale se prevede că
ședințele de judecată sunt publice, afară de cazurile
prevăzute de lege. Se arată că, prin formularea cererii de
recuzare, instanța în fața căreia s-a ridicat se
dezînvestește și totodată nu cunoaște motivele pentru care
a fost recuzată, deoarece textul art. 48 din Codul de
procedură penală este incomplet și defectuos redactat,
încălcând normele constituționale invocate. Instanța în
cauză, prin dezînvestire, nu mai poate efectua nici un act
de procedură (de exemplu, să acorde un termen de
control).

În ceea ce privește art. 52 alin. 2 din Codul de
procedură penală, acesta este considerat neconstituțional
deoarece prevede că examinarea declarației de abținere
sau a cererii de recuzare se face ascultându-se procurorul,
iar dacă este necesar și părțile, precum și persoana care
se abține sau a cărei recuzare se cere, încălcându-se
egalitatea în drepturi și dreptul la un proces echitabil,
deoarece, în timp ce procurorul se citează în mod
obligatoriu și se ascultă, celelalte părți sunt ascultate decât
dacă instanța consideră necesar.
La rândul său, textul art. 52 alin. 7 din Codul de
procedură penală este considerat neconstituțional deoarece
părțile nu sunt înștiințate de termenul de judecată și nu
cunosc momentul de la care curg cele 24 de ore pentru
declararea recursului, încălcându-se art. 21 din Constituție,
republicată, și art. 6 pct. 1 din Convenția pentru apărarea
drepturilor omului și a libertăților fundamentale.
Tribunalul București — Secția a II-a penală apreciază
că excepția este neîntemeiată. Se arată că recuzarea este,
alături de abținere, un remediu procesual prevăzut de lege,
prin care un judecător al unei cauze concrete, susceptibil
de a fi bănuit, pentru anumite motive prevăzute de lege,
de imparțialitate sau lipsă de obiectivitate, este înlăturat de
la judecarea acelei cauze. Prin reglementările art. 52
alin. 1 și 2 din Codul de procedură penală s-a urmărit ca
situațiile și împrejurările de natură a provoca suspiciunea
personală, privitor la obiectivitatea și imparțialitatea
judecătorului, să fie circumscrise unui cadru procesual
restrâns, care să nu contravină principiului publicității
procesului penal. Se observă că partea care formulează o
cerere de recuzare și procurorul sunt pe poziția de
egalitate, așa cum rezultă din dispozițiile art. 52 alin. 2 din
Codul de procedură penală, care sunt de strictă
interpretare. Sintagma îascultându-se procurorul când este
prezent în instanță“ trebuie interpretată în sensul că
participarea procurorului nu este obligatorie, iar în situația
în care apreciază ca fiind necesar, instanța poate asculta
și partea care a formulat cererea de recuzare.
În legătură cu art. 52 alin. 7 din Codul de procedură
penală, instanța arată că cererea de recuzare nu poate fi
interpretată ca o dezînvestire a instanței, aceasta fiind un
remediu procesual de care pot beneficia justițiabilii, în
situația în care judecătorul cauzei, susceptibil de a fi bănuit
de imparțialitate, să fie înlăturat de la judecarea acelei
cauze. Această instituție este în acord cu art. 6 pct. 1 din
Convenția europeană, privitor la procesul echitabil, fiind
chiar o garanție a desfășurării acestuia.
În conformitate cu dispozițiile art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate.
Guvernul arată că excepția de neconstituționalitate
ridicată în cauză este neîntemeiată. Potrivit dispozițiilor
art. 126 alin. (2) și ale art. 127 din Constituție, republicată,
procedura de judecată este stabilită de lege, iar ședințele
de judecată sunt publice, în afară de cazurile prevăzute de
lege. Astfel, în temeiul prevederilor constituționale,
legiuitorul este unica autoritate competentă de a
reglementa procedura de judecată, cazurile în care
ședințele de judecată nu sunt publice, precum și căile de
atac și condițiile exercitării acestora. Întrucât procedura de
soluționare a cererilor de abținere sau recuzare face parte
integrantă din procedura de judecată, aceasta este
reglementată în conformitate cu prevederile constituționale
menționate, cu respectarea trăsăturilor definitorii ale
instituției abținerii și recuzării.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 792/27.VIII.2004
Dispozițiile legale criticate nu contravin prevederilor
constituționale ale art. 11 referitoare la dreptul internațional
și dreptul intern, întrucât recuzarea nu formează obiectul
unui tratat internațional, nici prevederilor art. 20 referitoare
la tratatele internaționale privind drepturile omului.
Prevederile art. 52 alin. 1, 2 și 7 din Codul de procedură
penală nu contravin nici prevederilor art. 16 din Constituție,
republicată, referitoare la egalitatea în drepturi, întrucât nu
consacră privilegii sau discriminări în raport cu vreunul
dintre criteriile prevăzute la art. 4 alin. (2) din Constituție,
republicată. Pentru aceleași motive nu se încalcă nici
prevederile art. 124 din Constituție, republicată, referitoare
la înfăptuirea justiției în numele legii, în mod imparțial și
egal pentru toți.
În concluzie, Guvernul apreciază că excepția de
neconstituționalitate ridicată în cauză este neîntemeiată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor,
susținerile părților prezente, concluziile procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992,
republicată, cu modificările și completările ulterioare, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și ale art. 1 alin. (2), ale
art. 2, 3, 12 și 23 din Legea nr. 47/1992, republicată, cu
modificările și completările ulterioare, să soluționeze
excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 52 alin. 1, 2 și 7 din Codul de procedură
penală, astfel cum au fost modificate și completate atât
prin Legea nr. 281/2003, publicată în Monitorul Oficial al
României, Partea I, nr. 468 din 1 iulie 2003, cât și prin
Legea nr. 159/2004, publicată în Monitorul Oficial al
României, Partea I, nr. 451 din 20 mai 2004, dispoziții
care au următorul conținut: îAbținerea sau recuzarea
judecătorului, procurorului, magistratului-asistent sau
grefierului se soluționează de un alt complet, în ședință
secretă, fără participarea celui care declară că se abține sau
care este recuzat.
Examinarea declarației de abținere sau a cererii de
recuzare se face de îndată, ascultându-se procurorul când este
prezent în instanță, iar dacă se găsește necesar, și părțile,
precum și persoana care se abține sau a cărei recuzare se
cere. [...]
Încheierea prin care s-a respins recuzarea poate fi atacată
numai cu recurs, în termen de 48 de ore din momentul
pronunțării, și dosarul se înaintează de îndată instanței de
recurs. Recursul se judecă în termen de 3 zile din momentul
primirii, în camera de consiliu, cu participarea părților.“
Autorul excepției consideră aceste dispoziții de lege ca
fiind contrare mai multor prevederi ale Constituției, și
anume art. 1 alin. (3) și (4) referitor la statul de drept și la
principiul separației și echilibrării puterilor, art. 11 alin. (1)
și (2) referitor la dreptul internațional și dreptul intern,
art. 16 alin. (1) și (2) referitor la egalitatea în drepturi,
art. 20 referitor la tratatele internaționale privind drepturile
omului, art. 124 referitor la înfăptuirea justiției și art. 127
referitor la caracterul public al dezbaterilor. De asemenea,
sunt vizate și prevederile art. 6 pct. 1, referitoare la dreptul
la un proces echitabil, în fața unei instanțe care să judece

3

cauza public și într-un termen rezonabil, precum și cele ale
art. 14 referitoare la interzicerea discriminării, ambele din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
Constituțională constată că prevederile art. 52 alin. 1 și 2
din Codul de procedură penală au mai făcut obiectul
controlului de constituționalitate, prin raportare la aceleași
dispoziții din Constituție, și anume la cele ale art. 1
alin. (3), art. 11 alin. (1) și (2), art. 16 alin. (1) și (2),
art. 20, art. 123 [devenit, după republicarea Constituției,
art. 124 alin. (1) și (3)] și art. 126 [devenit art. 127]. De
asemenea, controlul de constituționalitate a vizat și
raportarea textelor de lege criticate la dispozițiile art. 6
pct. 1 și art. 14 din Convenția pentru apărarea drepturilor
omului și a libertăților fundamentale. Astfel, de exemplu,
prin deciziile nr. 12 din 16 ianuarie 2001, nr. 135 din
26 aprilie 2001 și nr. 300 din 7 noiembrie 2002, publicate
în Monitorul Oficial al României, Partea I, nr. 194 din
18 aprilie 2001, nr. 330 din 20 iunie 2001 și nr. 867 din
2 decembrie 2002, Curtea Constituțională a reținut, în
esență, următoarele:
Dispozițiile art. 52 alin. 1 și 2 din Codul de procedură
penală, referitoare la procedura de soluționare a
declarațiilor de abținere sau a cererilor de recuzare, sunt
în deplină concordanță cu prevederile constituționale și ale
convențiilor internaționale privitoare la drepturile omului.
Potrivit art. 125 alin. (3) din Constituție [în prezent art. 126
alin. (2)], îCompetența instanțelor judecătorești și procedura
de judecată sunt prevăzute de lege“, ceea ce înseamnă că
reglementările în discuție sunt de competența exclusivă a
legiuitorului, iar prevederile criticate nu aduc atingere
drepturilor constituționale ale părților. Totodată, conform
art. 126 din Constituție (devenit art. 127), îȘedințele de
judecată sunt publice, afară de cazurile prevăzute de lege“,
unul dintre acestea fiind prevăzut în art. 52 alin. 1 din
Codul de procedură penală. De asemenea, potrivit art. 129,
căile de atac pot fi exercitate în condițiile prevăzute
de lege.
Judecarea cererii de recuzare fără citarea părților are ca
scop evitarea prelungirii nejustificate a judecății și
efectuarea acesteia într-un termen rezonabil. Nu se poate
vorbi despre încălcarea principiului egalității, de vreme ce
dispozițiile criticate nu conțin privilegii sau discriminări.
Așa fiind, Curtea Constituțională, prin deciziile
pronunțate, a statuat că dispozițiile art. 52 alin. 1 și 2 din
Codul de procedură penală sunt constituționale.
Întrucât nu au intervenit elemente noi care să determine
schimbarea acestei soluții, cele statuate anterior prin
deciziile Curții Constituționale își mențin valabilitatea și în
dosarul de față.
Curtea nu poate reține nici susținerea potrivit căreia
dispozițiile criticate încalcă prevederile art. 1 alin. (4) din
Constituție, republicată, referitoare la principiul separației și
echilibrului puterilor, deoarece aceste dispoziții
constituționale nu sunt incidente în cauză.
De asemenea, Curtea constată că dispozițiile art. 52
alin. 7, introduse prin Legea nr. 281/2003 și, ulterior,
modificate prin Legea nr. 159/2004, au fost abrogate
expres prin Ordonanța de urgență a Guvernului nr. 55 din
25 iunie 2004, publicată în Monitorul Oficial al României,
Partea I, nr. 592 din 1 iulie 2004. Față de această situație,
în conformitate cu dispozițiile art. 23 alin. (1) și (6) din
Legea nr. 47/1992, republicată, cu modificările și
completările ulterioare, Curtea Constituțională poate decide
numai asupra actelor normative în vigoare. Constatând însă
că la data sesizării sale, prin Încheierea din 8 martie 2004

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 792/27.VIII.2004

a Tribunalului București — Secția a II-a penală, dispozițiile
art. 52 alin. 7 din Codul de procedură penală erau în

vigoare, Curtea urmează să respingă excepția de
neconstituționalitate ca devenită inadmisibilă.

Pentru considerentele arătate, în temeiul art. 146 lit. d) și art. 147 alin. (4) din Constituție, republicată, precum și
al art. 13 alin. (1) lit. A.d) și alin. (3), al art. 23 alin. (1) din Legea nr. 47/1992, republicată, cu modificările și completările
ulterioare,
CURTEA

În numele legii
D E C I D E:

1. Respinge, ca neîntemeiată, excepția de neconstituționalitate a dispozițiilor art. 52 alin. 1 și 2 din Codul de
procedură penală, excepție ridicată de Petre Mihai Băcanu în Dosarul nr. 6.345/2003 al Tribunalului București — Secția
a II-a penală.
2. Respinge, ca devenită inadmisibilă, excepția de neconstituționalitate a dispozițiilor art. 52 alin. 7 din Codul de
procedură penală, excepție ridicată de același autor în același dosar.
Definitivă și obligatorie.
Pronunțată în ședința publică din data de 8 iulie 2004.
PREȘEDINTE,

ION PREDESCU
Magistrat-asistent,
Florentina Geangu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind indexarea pensiilor din sistemul public de pensii și a unor venituri ale populației
începând cu luna septembrie 2004
În temeiul art. 108 din Constituție, republicată, al art. 81 alin. (2) din Legea nr. 19/2000 privind sistemul public de
pensii și alte drepturi de asigurări sociale, cu modificările și completările ulterioare, și al art. 21 alin. (3) din Legea
bugetului asigurărilor sociale de stat pe anul 2004 nr. 519/2003,
Guvernul României adoptă prezenta hotărâre.
Art. 1. — (1) Începând cu luna septembrie 2004
pensionarii din sistemul public de pensii beneficiază de
indexarea pensiilor în condițiile prezentei hotărâri.
(2) Măsurile de indexare se aplică pensiilor ale căror
cuantumuri, cuvenite sau aflate în plată, nu depășesc
valoarea a trei salarii medii brute utilizate la fundamentarea
bugetului asigurărilor sociale de stat pe anul 2004,
respectiv suma de 23.046.000 lei.
Art. 2. — (1) Valoarea unui punct de pensie se
actualizează prin indexare cu 4%.
(2) Valoarea actualizată a punctului de pensie este de
2.869.507 lei.
Art. 3. — În cazul persoanelor ale căror drepturi s-au
deschis anterior datei de 1 aprilie 2001, pensia indexată
rezultă prin aplicarea valorii actualizate a punctului de
pensie asupra punctajului mediu anual cuvenit sau aflat în
plată.
Art. 4. — (1) Pentru drepturile de pensie deschise în
baza Legii nr. 19/2000 privind sistemul public de pensii și

alte drepturi de asigurări sociale, cu modificările și
completările ulterioare, cuantumurile se stabilesc conform
prevederilor art. 76 alin. (1) și (3), luându-se în considerare
valoarea actualizată a punctului de pensie în sumă de
2.869.507 lei, stabilită conform prevederilor art. 81 din
aceeași lege.
(2) De la prevederile alin. (1) sunt exceptate persoanele
ale căror cuantumuri de pensie, cuvenite sau aflate în
plată, depășesc valoarea a trei salarii medii brute utilizate
la fundamentarea bugetului asigurărilor sociale de stat pe
anul 2004, respectiv suma de 23.046.000 lei.
Art. 5. — (1) Cuantumurile pensiilor indexate conform
prevederilor prezentei hotărâri nu pot fi mai mari decât
valoarea a trei salarii medii brute utilizate la fundamentarea
bugetului asigurărilor sociale de stat pe anul 2004,
respectiv suma de 23.046.000 lei.
(2) În situația în care din aplicarea prevederilor prezentei
hotărâri rezultă un cuantum al pensiei mai mic decât cel
cuvenit sau aflat în plată, se menține cuantumul avantajos.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 792/27.VIII.2004
Art. 6. — (1) Începând cu luna septembrie 2004 se
indexează cu 4% următoarele venituri ale populației:
a) pensiile I.O.V.R.;
b) indemnizația pentru incapacitate temporară de muncă,
din a 91-a zi de concediu medical;
c) indemnizația de maternitate, precum și indemnizația
pentru îngrijirea copilului bolnav, din a 91-a zi de concediu
de maternitate, respectiv de concediu medical;
d) indemnizația pentru creșterea copilului până la
împlinirea vârstei de 2 ani sau a copilului cu handicap
până la împlinirea vârstei de 3 ani, stabilită anterior datei
de 1 ianuarie 2004, din a 91-a zi de concediu pentru
creșterea copilului;
e) indemnizațiile lunare acordate în baza Decretului-lege
nr. 118/1990 privind acordarea unor drepturi persoanelor
persecutate din motive politice de dictatura instaurată cu
începere de la 6 martie 1945, precum și celor deportate în
străinătate ori constituite în prizonieri, republicat, cu
modificările și completările ulterioare, și a Ordonanței
Guvernului nr. 105/1999 privind acordarea unor drepturi
persoanelor persecutate de către regimurile instaurate în
România cu începere de la 6 septembrie 1940 până la
6 martie 1945 din motive etnice, aprobată cu modificări și
completări prin Legea nr. 189/2000, cu modificările și
completările ulterioare;
f) indemnizațiile și sporurile ce se acordă în temeiul
Legii nr. 49/1991 privind acordarea de indemnizații și

5

sporuri invalizilor, veteranilor și văduvelor de război, cu
modificările și completările ulterioare, și al Legii nr. 44/1994
privind veteranii de război, precum și unele drepturi ale
invalizilor și văduvelor de război, republicată, cu modificările
și completările ulterioare.
(2) Măsura de protecție socială prevăzută la alin. (1) se
aplică persoanelor beneficiare ale indemnizațiilor menționate
la lit. b) și c), ale căror cuantumuri nu depășesc plafonul
reprezentând de 3 ori salariul mediu brut utilizat la
fundamentarea bugetului de asigurări sociale de stat pe
anul 2004, respectiv 23.046.000 lei și care au îndeplinit,
anterior lunii septembrie 2004 sau în cursul acestei luni,
condiția prevăzută de lege pentru acordarea indexării.
(3) Măsura de protecție socială prevăzută la alin. (1) se
aplică persoanelor beneficiare ale indemnizațiilor menționate
la lit. d), ale căror cuantumuri nu depășesc valoarea
salariului mediu brut utilizat la fundamentarea bugetului
asigurărilor sociale de stat pe anul 2004, respectiv
7.682.000, și care au îndeplinit, anterior lunii septembrie
2004 sau în cursul acestei luni, condiția prevăzută de lege
pentru acordarea indexării.
Art. 7. — Sumele rezultate în urma aplicării măsurilor
de protecție socială prevăzute de prezenta hotărâre se
suportă din aceleași fonduri ca și drepturile de bază.
Art. 8. — Prezenta hotărâre se aplică începând cu luna
septembrie 2004.

PRIM-MINISTRU

ADRIAN NĂSTASE
Contrasemnează:
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu
București, 19 august 2004.
Nr. 1.297.

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 737/2003
privind organizarea și funcționarea Ministerului Muncii, Solidarității Sociale și Familiei
În temeiul art. 108 din Constituție, republicată,
Guvernul României adoptă prezenta hotărâre.
Art. I. — Hotărârea Guvernului nr. 737/2003 privind
organizarea și funcționarea Ministerului Muncii, Solidarității
Sociale și Familiei, publicată în Monitorul Oficial al
României, Partea I, nr. 483 din 7 iulie 2003, cu modificările
și completările ulterioare, se modifică și se completează
după cum urmează:

1. La articolul 4, după litera B se introduce o nouă
literă, litera B1, cu următorul cuprins:
îB 1 . În domeniul protecției cetățenilor români care
lucrează în străinătate:
1. promovează, în colaborare cu celelalte instituții
competente, măsuri de asigurare și protejare a drepturilor
și libertăților cetățenilor români care lucrează în străinătate,

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 792/27.VIII.2004

precum și de prevenire a abuzurilor de orice fel la adresa
acestora;
2. facilitează menținerea unei legături permanente cu
țara a cetățenilor români care lucrează în străinătate, astfel
încât aceștia să își poată exercita drepturile constituționale;
3. asigură consultanță în litigii și conflicte de muncă, în
scopul respectării drepturilor cetățenilor români care
lucrează în străinătate, potrivit legislației aplicabile în statul
respectiv;
4. acordă sprijin, pe lângă autoritățile competente, în
vederea rezolvării problemelor de muncă și sociale cu care
se confruntă românii care lucrează în străinătate;
5. monitorizează, în colaborare cu Ministerul Afacerilor
Externe, aplicarea acordurilor, convențiilor și înțelegerilor
încheiate de Guvernul României și guvernele altor state,
precum și a tratatelor internaționale încheiate în numele
României;
6. promovează acțiuni de informare și conștientizare
privind riscul muncii ilegale și al lipsei asigurărilor sociale;
7. pregătește condițiile pentru integrarea în Uniunea
Europeană și pentru accesul, după aderare, al cetățenilor
români pe piața forței de muncă a Uniunii Europene;
8. propune modificarea și, după caz, completarea
legislației naționale în domeniul protecției cetățenilor români
care lucrează în străinătate.“
2. Alineatul (1) al articolului 19 va avea următorul
cuprins:
îArt. 19. — (1) Ministrul muncii, solidarității sociale și
familiei și ministrul delegat pentru relațiile cu partenerii
sociali sunt ajutați în activitatea de conducere a ministerului
de 5 secretari de stat, numiți prin decizie a primuluiministru.“
3. După articolul 21 1 se introduce un nou articol,
articolul 212, cu următorul cuprins:
îArt. 212. — (1) În condițiile legii, în cadrul Ministerului
Muncii, Solidarității Sociale și Familiei, se organizează
Departamentul pentru muncă în străinătate, condus de un
secretar de stat.
(2) Secretarul de stat coordonator al Departamentului
pentru muncă în străinătate are în subordine Direcția
protecția drepturilor cetățenilor români care lucrează în

străinătate, Direcția evidență și monitorizare, precum și
Oficiul pentru Migrația Forței de Muncă.
(3) Prin decizie a primului-ministru se înființează Grupul
de lucru interministerial, la nivel de secretar de stat, care
realizează integrarea activităților diverselor structuri ale
statului în a căror competență se află rezolvarea
problemelor specifice cu care se confruntă cetățenii români
care lucrează în străinătate. Grupul de lucru interministerial
va fi coordonat de secretarul de stat coordonator al
Departamentului pentru muncă în străinătate.“
4. Alineatul (1) al articolului 23 va avea următorul
cuprins:
îArt. 23. — (1) Numărul maxim de posturi pentru
aparatul de lucru al Ministerului Muncii, Solidarității Sociale
și Familiei este de 425 de posturi finanțate de la bugetul
de stat, exclusiv demnitarii și posturile aferente cabinetelor
miniștrilor.“
5. Alineatul (1) al articolului 24 6 va avea următorul
cuprins:
îArt. 246. — (1) În cadrul Ministerului Muncii, Solidarității
Sociale și Familiei se înființează Corpul atașaților pe
probleme de muncă și sociale, care asigură reprezentarea
ministerului în cadrul misiunilor diplomatice, oficiilor
consulare și la alte reprezentanțe ale României în
străinătate. Corpul atașaților pe probleme de muncă și
sociale este subordonat secretarului de stat coordonator al
Departamentului pentru muncă în străinătate.“
6. Anexa nr. 1 se înlocuiește cu anexa*) care face parte
integrantă din prezenta hotărâre.
Art. II. — Posturile suplimentare prevăzute pentru
desfășurarea activității Departamentului pentru muncă în
străinătate, precum și fondurile aferente acestuia se asigură
prin redistribuire.
Art. III. — Hotărârea Guvernului nr. 737/2003 privind
organizarea și funcționarea Ministerului Muncii, Solidarității
Sociale și Familiei, cu modificările și completările ulterioare,
precum și cu cele aduse prin prezenta hotărâre se va
republica în Monitorul Oficial al României, Partea I,
dându-se textelor o nouă numerotare.

PRIM-MINISTRU

ADRIAN NĂSTASE
Contrasemnează:
Ministrul muncii, solidarității sociale și familiei,
Dan Mircea Popescu
p. Șeful Cancelariei Primului-Ministru,
Robert Marius Cazanciuc
Ministrul afacerilor externe,
Mircea Geoană
Ministrul finanțelor publice,
Mihai Nicolae Tănăsescu
București, 19 august 2004.
Nr. 1.326.
*) Anexa este reprodusă în facsimil.

PDF compression, OCR, web-optimization with CVISION's PdfCompressor

7

ANEXĂ

MONITORUL OFICIAL AL ROMÂNIEI, PARTEA I, Nr. 792/27.VIII.2004

PDF compression, OCR, web-optimization with CVISION's PdfCompressor

P R E Ț U R I L E

publicațiilor legislative pentru anul 2004
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.

Valoarea
abonamentului
anual
— lei —

Trim. I

Trim. II

Trim. III

română
română,

9.875.000
1.780.000

2.468.750
—

2.715.750
—

2.987.500
—

3.286.000
—

maghiară

7.900.000
12.500.000
2.530.000
10.680.000
9.850.000
2.500.000
4.150.000

1.975.000
3.125.000
632.500
2.670.000
2.462.500
625.000
1.038.000

1.975.000
3.125.000
632.500
2.670.000
2.462.500
687.500
1.141.500

1.975.000
3.125.000
632.500
2.670.000
2.462.500
756.500
1.255.500

1.975.000
3.125.000
632.500
2.670.000
2.462.500
832.500
1.381.500

625.000
470.000
2.500.000

—
—
—

—
—
—

—
—
—

—
—
—

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

și alte

Valoarea
abonamentului trimestrial
— lei —
Trim. IV

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
u RODIPET — S.A.
— prin toate filialele
u INTERPRESS SPORT — S.R.L.
— București, str. Hristo Botev nr. 6
(telefon/fax: 313.85.07; 313.85.08; 313.85.09)
u PRESS EXPRES — S.R.L.
— Otopeni, str. Flori de Câmp nr. 9
(telefon/fax: 221.05.37; 0745.133.712)
u M.T. PRESS IMPEX — S.R.L.
— București, bd. Basarabia nr. 256
(telefon/fax: 255.48.15; 255.48.16)
u INFO EUROTRADING — S.A.
— București, Splaiul Independenței nr.202A
(telefon/fax: 212.73.54)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ASTOR-MED — S.R.L.
— Iași, str. Sucidava nr. 2, bl. U2, sc. C, ap. 2
(telefon/fax: 0232/27.91.76, 0232/25.84.27)

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 792/27.VIII.2004 conține 8 pagini.

Prețul de vânzare 8.500 lei

ISSN 1453—4495

PDF compression, OCR, web-optimization with CVISION's PdfCompressor

