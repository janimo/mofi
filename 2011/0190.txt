Anul 179 (XXIII) — Nr. 190

PARTEA I

LEGI, DECRETE, HOTĂRÂRI ȘI ALTE ACTE

Vineri, 18 martie 2011

SUMAR

Nr.

Pagina

Nr.

DECIZII ALE CURȚII CONSTITUȚIONALE
Decizia nr. 52 din 20 ianuarie 2011 referitoare la excepția de
neconstituționalitate a dispozițiilor art. 5 alin. (1) lit. a)
teza întâi din Legea nr. 221/2009 privind condamnările
cu caracter politic și măsurile administrative asimilate
acestora, pronunțate în perioada 6 martie 1945—
22 decembrie 1989 ....................................................

dezvoltării rurale nr. 413/2008 privind aprobarea
Criteriilor de acreditare a stupinei de multiplicare ......

2–4

5–6

Decizia nr. 249 din 17 februarie 2011 referitoare la excepția de
neconstituționalitate a dispozițiilor art. 8 alin. (2) din
Ordonanța Guvernului nr. 5/2001 privind procedura
somației de plată ........................................................

7–8

51.

— Ordin al ministrului agriculturii și dezvoltării rurale
pentru modificarea Ordinului ministrului agriculturii și

8

161.

Decizia nr. 113 din 1 februarie 2011 referitoare la excepția de
neconstituționalitate a dispozițiilor art. 47 alin. (1) și (4),
art. 48 alin. (3) și art. 49 alin. (1), (4) și (7) din Legea
nr. 4/2008 privind prevenirea și combaterea
violenței cu ocazia competițiilor și a jocurilor sportive ....

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

Pagina

— Ordin al ministrului transporturilor și infrastructurii
privind aprobarea certificării ca aeroport deschis
traficului internațional a Aeroportului Arad..................

9

162.

— Ordin al ministrului transporturilor și infrastructurii
privind aprobarea certificării ca aeroport deschis
traficului internațional a Aeroportului Craiova ............

9

3.888. — Ordin al ministrului educației, cercetării, tineretului
și sportului pentru aprobarea Normelor procedurale
interne privind achiziția publică de servicii hoteliere,
campinguri și alte tipuri de cazare decât cea hotelieră
și a serviciilor de restaurant și de servire a mâncării,
pentru activitățile organizate de Ministerul Educației,
Cercetării, Tineretului și Sportului ..............................

10–15

Rectificări ..............................................................................

15

2

MONITORUL OFICIAL AL ROMÂNIEI, PARTEA I, Nr. 190/18.III.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 52
din 20 ianuarie 2011

referitoare la excepția de neconstituționalitate a dispozițiilor art. 5 alin. (1) lit. a) teza întâi
din Legea nr. 221/2009 privind condamnările cu caracter politic și măsurile administrative
asimilate acestora, pronunțate în perioada 6 martie 1945—22 decembrie 1989
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Ionița Cochințu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga,
Pe rol se află soluționarea excepției de neconstituționalitate
a prevederilor art. 5 alin. (1) din Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, excepție ridicată de statul român, prin
Ministerul Finanțelor Publice — Direcția Generală a Finanțelor
Publice Arad în Dosarul nr. 776/108/2010 al Tribunalului Arad —
Secția civilă, care formează obiectul Dosarului Curții
Constituționale nr. 3.976D/2010.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în dosarele
nr. 3.977D/2010—3.982D/2010 și nr. 3.999D/2010, având ca
obiect excepția de neconstituționalitate a prevederilor art. 5
alin. (1) din Legea nr. 221/2009 privind condamnările cu caracter
politic și măsurile administrative asimilate acestora, pronunțate
în perioada 6 martie 1945—22 decembrie 1989, excepție
ridicată de statul român, prin Ministerul Finanțelor Publice —
Direcția Generală a Finanțelor Publice Arad în dosarele
nr. 1.971/108/2010, nr. 2.102/108/2010, nr. 1.690/108/2010,
nr. 3.375/108/2010, nr. 1.735/108/2010, nr. 27/108/2010 și
nr. 3.416/108/2010 ale Tribunalului Arad — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, pune în discuție problema conexării
dosarelor.
Reprezentantul Ministerului Public arată că este de acord cu
conexarea cauzelor.
Curtea, având în vedere identitatea de obiect a cauzelor, în
temeiul art. 53 alin. (5) din Legea nr. 47/1992 privind organizarea
și funcționarea Curții Constituționale, dispune conexarea
dosarelor nr. 3.977D/2010—3.982D/2010 și nr. 3.999D/2010 la
Dosarul nr. 3.976D/2010, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă.
C U R T E A,

având în vedere actele și lucrările dosarelor, constată
următoarele:
Prin încheierile din 22 septembrie 2010 și 23 septembrie
2010,
pronunțate
în
dosarele
nr.
776/108/2010,
nr. 1.971/108/2010, nr. 2.102/108/2010, nr. 1.690/108/2010,
nr. 3.375/108/2010, nr. 1.735/108/2010, nr. 27/108/2010,
nr. 3.416/108/2010, Tribunalul Arad — Secția civilă a sesizat
Curtea Constituțională cu excepția de neconstituționalitate

a prevederilor art. 5 alin. (1) din Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945 —
22 decembrie 1989.
Excepția de neconstituționalitate a fost ridicată de statul
român, prin Ministerul Finanțelor Publice — Direcția Generală a
Finanțelor Publice Arad, în cadrul soluționării unor acțiuni prin
care se solicită plata unor despăgubiri pentru daunele morale
suferite ca urmare a unor condamnări cu caracter politic și
măsuri administrative asimilate acestora, pronunțate în perioada
6 martie 1945—22 decembrie 1989.
În motivarea excepției de neconstituționalitate autorul
acesteia susține că prevederile de lege criticate contravin
dispozițiilor constituționale ale art. 138 alin. (5) potrivit cărora
ăNicio cheltuială bugetară nu poate fi aprobată fără stabilirea
sursei de finanțare”, ale art. 111 alin. (1) privind informarea
Parlamentului de către Guvern și celelalte organe ale
administrației publice, ale art. 148 alin. (2) privind integrarea în
Uniunea Europeană și ale art. 16 alin. (1) și (2) privind egalitatea
în drepturi.
1. În ceea ce privește încălcarea dispozițiilor art. 138 alin. (5)
și ale art. 111 alin. (1), autorul excepției de neconstituționalitate
susține că impactul financiar asupra bugetului general
consolidat, atât pe termen scurt, cât și pe termen lung, ăeste
deosebit de important, defavorabil, cu majorări ale cheltuielilor
bugetare de stat, cu atât mai mult cu cât nu se cunoaște
cuantumul despăgubirilor ce pot fi acordate persoanelor
îndreptățite”. Invocă în acest sens Decizia Curții Constituționale
nr. 36/1996, precum și prevederile art. 15 din Legea
nr. 500/2002 privind finanțele publice. Totodată, arată că
proiectul legii în discuție a fost transmis Parlamentului spre
adoptare de către Guvern, iar înregistrarea proiectului de lege la
Senat, ca primă Cameră sesizată, a avut loc la data de
21 noiembrie 2007. Expunerea de motive nu a fost însoțită de
fișa financiară a actului normativ, care să aibă în vedere
dispozițiile art. 15 din Legea nr. 500/2002, singura analiză
financiară fiind cea prevăzută la secțiunea a 4-a — Impactul
financiar asupra bugetului general consolidat, atât pe termen
scurt, pentru anul curent, cât și pe termen lung, cerința
constituțională nefiind respectată, iar legea fiind adoptată la
2 ani de la data analizei ce cuprindea modificările cheltuielilor
bugetare în anii 2008, 2009, 2010 și 2011.
Dincolo de faptul că analiza financiară din expunerea de
motive devenise caducă prin trecerea a 2 ani până la adoptare,
această analiză nu satisface, în opinia autorului excepției de
neconstituționalitate, exigențele constituționale și legale, întrucât
are un caracter formal, fără acoperire reală, estimând că
numărul de cereri nu va fi mai mare de 10.000, iar valoarea
despăgubirilor ce ar putea fi acordate de către instanțele de
judecată pentru prejudiciul material suferit nu va depăși 33.000 lei
de persoană. Or, pe de o parte, până în luna ianuarie 2010,
după 6 luni de aplicare a legii, doar pe rolul Tribunalului Arad
există peste 600 de cauze cu un asemenea obiect, putându-se
estima că numărul va ajunge la 3.600 la sfârșitul perioadei de
3 ani, la nivelul unui singur județ, iar pe de altă parte, instanțele
judecătorești — în lipsa unor criterii legale de cuantificare a
despăgubirilor — au obligat statul la plata de despăgubiri de zeci
de ori mai mari, în valoare de 600.000 euro.

MONITORUL OFICIAL AL ROMÂNIEI, PARTEA I, Nr. 190/18.III.2011
2. Referitor la încălcarea dispozițiilor art. 148 alin. (2) din
Constituție, autorul excepției de neconstituționalitate arată că
art. 104 din Tratatul de la Maastricht, instituind Uniunea
Europeană (tratat care a devenit parte a dreptului intern ăprin
Legea nr. 154/2005”), reglementează o anumită disciplină
bugetară, impunând statelor membre o obligație generală,
aceea de a evita deficitele publice excesive. Raportul dintre
datoria publică și produsul intern brut (PIB) nu trebuie să
depășească ăvalorile de referință” stabilite prin Protocol (anexă
la Tratat), respectiv 3% pentru raportul dintre deficitul public
prevăzut sau real și PIB. Or, având în vedere că prin Legea
bugetului de stat pe anul 2010 nr. 11/2010 deficitul bugetar s-a
stabilit la 35.024,1 milioane lei și că estimarea minimală este de
peste 150.000 de cereri de chemare în judecată (3.600 x
42 județe) în cei 3 ani de aplicare și presupunând că fiecare
beneficiar va primi în medie 30.000 euro, efortul bugetar va fi
de 1,5 miliarde euro anual, respectiv 6 miliarde lei (aproximativ
1% din PIB). Acoperirea acestor sume nu se va putea face nici
prin alocare de sume suplimentare de la Fondul de rezervă
bugetară la dispoziția Guvernului, nici prin rectificări bugetare.
3. Privitor la încălcarea dispozițiilor art. 16 alin. (1) și (2) din
Constituție, autorul excepției de neconstituționalitate arată că
prin prevederile art. 5 alin. (1) lit. a) din Legea nr. 221/2009 nu
se realizează un tratament juridic unitar pentru persoanele care
au suferit condamnări cu caracter politic sau măsuri
administrative asimilate acestora, întrucât se produce o
inechitate socială a reparației acordate cu titlu de prejudiciu
moral în cadrul aceleiași categorii de beneficiari, în egală
măsură având impact moral incontestabil ăprivarea de libertate
în locuri de detenție sau pentru efectuarea de cercetări;
internarea în spitale de psihiatrie; stabilirea de domiciliu
obligatoriu; strămutarea într-o altă localitate; deportarea în
străinătate, după 23 august 1944, pentru motive politice;
exmatricularea din școli, licee și facultăți; încetarea contractului
de muncă sau retrogradarea, dispuse din motive politice”. Există
o categorie de persoane care au fost persecutate de regimul
politic și nu au beneficiat până la apariția Legii nr. 221/2009 de
o minimă reparație morală, însă prin dispozițiile legale
contestate se creează situația unei discriminări între cei
condamnați politic și cei supuși unor măsuri administrative cu
caracter politic, de vreme ce legiuitorul nu face distincția între
situația în care s-a aflat o persoană supusă unui regim de
detenție și situația în care s-a aflat o persoană asupra căreia s-a
luat o măsură administrativă. Totodată, se creează discriminări
între persoanele care au obținut o minimă reparație înainte de
intrarea în vigoare a Legii nr. 221/2009 și cele care obțin aceste
despăgubiri după acest moment.
Răspunderea statului trebuie să se facă în acord cu principiul
proporționalității, iar posibilitatea compensării prejudiciului moral
cu o sumă de bani stabilită cu titlu de daune morale are drept
scop nu atât a repune victima într-o situație similară cu cea
avută anterior, cât a-i procura satisfacția de ordin moral,
susceptibilă mai mult de o recunoaștere a însăși măsurii luate
asupra sa, ca fiind abuzivă, principiu urmărit de legiuitorul român
atât prin Decretul-lege nr. 118/1990 și Ordonanța de urgență a
Guvernului nr. 214/1999, cât și prin Legea nr. 221/2009.
În final arată că, referitor la daunele morale în general, sub
aspectul cuantumului, statuând în echitate, astfel cum prevede
art. 41 din Convenția pentru apărarea drepturilor omului și a
libertăților fundamentale, Curtea Europeană a Drepturilor
Omului a adoptat o poziție moderată prin acordarea unor sume
rezonabile, cu titlu de reparație morală, invocând, cu titlu de
exemplu, ăCauza Țarălungă, Cauza Temeșan sau Cauza
Oancea”.
Tribunalul Arad — Secția civilă opinează că excepția de
neconstituționalitate este întemeiată în parte, textul legal criticat
încălcând art. 16 alin. (1) din Constituție. Totodată, se arată că
prevederile criticate nu contravin art. 138 alin. (5), art. 111 și
art. 148 alin. (2) din Legea fundamentală.

3

Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum rezultă
din încheierile de sesizare, îl constituie prevederile art. 5 alin. (1)
din Legea nr. 221/2009 privind condamnările cu caracter politic
și măsurile administrative asimilate acestora, pronunțate în
perioada 6 martie 1945—22 decembrie 1989, publicată în
Monitorul Oficial al României, Partea I, nr. 396 din 11 iunie 2009.
Din analiza considerentelor încheierilor instanței, precum și din
motivările autorului excepției de neconstituționalitate reiese că
obiect al excepției de neconstituționalitate îl constituie
prevederile art. 5 alin. (1) lit. a) din Legea nr. 221/2009. Curtea
urmează a exercita controlul de constituționalitate asupra
acestor din urmă dispoziții, care aveau următorul cuprins:
— Art. 5 alin. (1) lit. a): ă(1) Orice persoană care a suferit
condamnări cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic, precum și, după decesul
acestei persoane, soțul sau descendenții acesteia până la
gradul al II-lea inclusiv pot solicita instanței de judecată, în
termen de 3 ani de la data intrării în vigoare a prezentei legi,
obligarea statului la:
a) acordarea unor despăgubiri pentru prejudiciul moral suferit
prin condamnare. La stabilirea cuantumului despăgubirilor se va
ține seama și de măsurile reparatorii deja acordate persoanelor
în cauză în temeiul Decretului-lege nr. 118/1990 privind
acordarea unor drepturi persoanelor persecutate din motive
politice de dictatura instaurată cu începere de la 6 martie 1945,
precum și celor deportate în străinătate ori constituite în
prizonieri, republicat, cu modificările și completările ulterioare,
și al Ordonanței de urgență a Guvernului nr. 214/1999, aprobată
cu modificări și completări prin Legea nr. 568/2001, cu
modificările și completările ulterioare;”.
Dispozițiile art. 5 alin. (1) lit. a) din Legea nr. 221/2009 au
fost modificate prin art. I pct. 1 din Ordonanța de urgență a
Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, publicată în Monitorul Oficial al României,
Partea I, nr. 446 din 1 iulie 2010, dispozițiile modificatoare având
următoarea redactare:
ăArt. I. — Legea nr. 221/2009 privind condamnările cu
caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
publicată în Monitorul Oficial al României, Partea I, nr. 396 din
11 iunie 2009, se modifică și se completează după cum
urmează:
1. La articolul 5 alineatul (1), litera a) se modifică și va avea
următorul cuprins:
«a) acordarea unor despăgubiri pentru prejudiciul moral
suferit prin condamnare în cuantum de până la:

4

MONITORUL OFICIAL AL ROMÂNIEI, PARTEA I, Nr. 190/18.III.2011

1. 10.000 de euro pentru persoana care a suferit
condamnarea cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic;
2. 5.000 de euro pentru soțul/soția și descendenții de
gradul I;
3. 2.500 de euro pentru descendenții de gradul al II-lea;».”
De asemenea, partea introductivă a alin. (1) al art. 5 a fost
modificată și completată prin art. XIII pct. 2 din Legea nr. 202/2010
privind unele măsuri pentru accelerarea soluționării proceselor,
publicată în Monitorul Oficial al României, Partea I, nr. 714 din
26 octombrie 2010, având următorul cuprins:
— Art. 5 alin. (1): ă(1) Orice persoană care a suferit
condamnări cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic, precum și, după decesul
acestei persoane, soțul sau descendenții acesteia până la
gradul al II-lea inclusiv pot solicita instanței prevăzute la art. 4
alin. (4), în termen de 3 ani de la data intrării în vigoare a
prezentei legi, obligarea statului la:”.
Curtea constată că art. I pct. 1 din Ordonanța de urgență a
Guvernului nr. 62/2010 modifică și completează dispozițiile de
lege criticate, prin introducerea a 3 puncte ce stabilesc plafoane
maxime ale cuantumului despăgubirilor, iar fraza a doua a art. 5
alin. (1) lit. a) din lege a fost preluată și completată prin art. I
pct. 2 din Ordonanța de urgență a Guvernului nr. 62/2010
referitor la introducerea unui nou alineat al art. 5, și anume alin. (11).
Potrivit art. 62 din Legea nr. 24/2000 privind normele de
tehnică legislativă pentru elaborarea actelor normative,
republicată în Monitorul Oficial al României, Partea I, nr. 260 din
21 aprilie 2010, dispozițiile de modificare și de completare se
încorporează, de la data intrării lor în vigoare, în actul de bază,
identificându-se cu acesta.
Prin Decizia Plenului Curții Constituționale nr. III/1995,
publicată în Monitorul Oficial al României, Partea I, nr. 259 din
9 noiembrie 1995, instanța de contencios constituțional a statuat
că, în cazul în care, după invocarea unei excepții de
neconstituționalitate în fața instanțelor judecătorești, prevederea
legală supusă controlului a fost modificată, Curtea
Constituțională se pronunță asupra constituționalității prevederii
legale, în noua sa redactare, numai dacă soluția legislativă din
legea modificată este, în principiu, aceeași cu cea dinaintea
modificării.
Or, Curtea observă că dispozițiile art. 5 alin. (1) lit. a) din
Legea nr. 221/2009, astfel cum au fost modificate și completate
prin art. I pct. 1 din Ordonanța de urgență a Guvernului
nr. 62/2010, cuprind două soluții legislative distincte, și anume:
pe de-o parte, teza întâi privind acordarea unor despăgubiri
(soluție legislativă preluată și de dispozițiile modificatoare), iar

pe de altă parte, teza a doua, adică pct. 1—3 ale lit. a),
referitoare la plafonarea cuantumului acestor despăgubiri
(soluție legislativă introdusă prin dispozițiile modificatoare).
Întrucât în cauza de față autorul excepției de
neconstituționalitate critică soluția legislativă de acordare a
despăgubirilor [soluție cuprinsă și de dispozițiile art. 5 alin. (1)
lit. a) din Legea nr. 221/2009, în forma anterioară modificării],
Curtea constată că obiect al excepției de neconstituționalitate îl
constituie, așadar, numai dispozițiile art. 5 alin. (1) lit. a) teza
întâi din Legea nr. 221/2009, cu modificările și completările
ulterioare, care au următorul cuprins: ă(1) Orice persoană care
a suferit condamnări cu caracter politic în perioada 6 martie
1945—22 decembrie 1989 sau care a făcut obiectul unor măsuri
administrative cu caracter politic, precum și, după decesul
acestei persoane, soțul sau descendenții acesteia până la
gradul al II-lea inclusiv pot solicita instanței prevăzute la art. 4
alin. (4), în termen de 3 ani de la data intrării în vigoare a
prezentei legi, obligarea statului la:
a) acordarea unor despăgubiri pentru prejudiciul moral suferit
prin condamnare
[... ]”.
Statul român, prin Ministerul Finanțelor Publice, în calitate
de autor al excepției de neconstituționalitate, consideră că textul
de lege criticat încalcă prevederile constituționale ale art. 16
alin. (1) și (2) privind egalitatea în drepturi, ale art. 111 alin. (1)
privind informarea Parlamentului de către Guvern și celelalte
organe ale administrației publice, ale art. 138 alin. (5) potrivit
cărora ăNicio cheltuială bugetară nu poate fi aprobată fără
stabilirea sursei de finanțare” și ale art. 148 alin. (2) privind
integrarea în Uniunea Europeană.
Examinând excepția de neconstituționalitate, Curtea
constată că prin deciziile nr. 1.358 din 21 octombrie 2010 și
nr. 1.360 din 21 octombrie 2010, publicate în Monitorul Oficial al
României, Partea I, nr. 761 din 15 noiembrie 2010, a admis
excepția de neconstituționalitate și a constatat că dispozițiile
art. 5 alin. (1) lit. a) teza întâi din Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989 sunt neconstituționale.
În aceste condiții, Curtea observă că în prezenta cauză sunt
aplicabile dispozițiile art. 29 alin. (3) din Legea nr. 47/1992 care
prevăd că ăNu pot face obiectul excepției prevederile constatate
ca fiind neconstituționale printr-o decizie anterioară a Curții
Constituționale”.
Prin urmare, reținând că acest caz de inadmisibilitate a
excepției de neconstituționalitate a intervenit după sesizarea
Curții, excepția de neconstituționalitate urmează să fie respinsă
ca devenită inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a dispozițiilor art. 5 alin. (1) lit. a) teza întâi din Legea
nr. 221/2009 privind condamnările cu caracter politic și măsurile administrative asimilate acestora, pronunțate în perioada 6 martie
1945—22 decembrie 1989, excepție ridicată de statul român, prin Ministerul Finanțelor Publice — Direcția Generală a Finanțelor
Publice Arad, în dosarele nr. 776/108/2010, nr. 1.971/108/2010, nr. 2.102/108/2010, nr. 1.690/108/2010, nr. 3.375/108/2010,
nr. 1.735/108/2010, nr. 27/108/2010 și nr. 3.416/108/2010 ale Tribunalului Arad — Secția civilă.
Definitivă și general obligatorie.
Pronunțată în ședința publică din data de 20 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

MONITORUL OFICIAL AL ROMÂNIEI, PARTEA I, Nr. 190/18.III.2011

5

CURTEA CONSTITUȚIONALĂ

D E C I Z I A Nr. 113
din 1 februarie 2011

referitoare la excepția de neconstituționalitate a dispozițiilor art. 47 alin. (1) și (4), art. 48 alin. (3)
și art. 49 alin. (1), (4) și (7) din Legea nr. 4/2008 privind prevenirea și combaterea violenței
cu ocazia competițiilor și a jocurilor sportive
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 47 alin. (1) și (4), art. 48 alin. (3) și art. 49
alin. (1), (4) și (7) din Legea nr. 4/2008 privind prevenirea și
combaterea violenței cu ocazia competițiilor și a jocurilor
sportive, excepție ridicată de Tiberiu Cristian Brâncovan în
Dosarul nr. 9.478/318/2009 al Tribunalului Gorj — Secția
contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă în ceea ce privește art. 48 alin. (3) și art. 49 alin. (1),
(4) și (7) din Legea nr. 4/2008, întrucât acestea nu au legătură
cu cauza, și ca neîntemeiată în ceea ce privește art. 47 alin. (1)
și (4) din același act normativ, arătând că dispozițiile legale
criticate nu încalcă prevederile constituționale invocate de
autorul excepției.
C U R T E A,

având în vedere actele și lucrările dosarului, reține următoarele:
Prin Încheierea din 24 februarie 2010, pronunțată în Dosarul
nr. 9.478/318/2009, Tribunalul Gorj — Secția contencios
administrativ și fiscal a sesizat Curtea Constituțională cu
excepția de neconstituționalitate a dispozițiilor art. 47
alin. (1) și (4), art. 48 alin. (3) și art. 49 alin. (1), (4) și (7) din
Legea nr. 4/2008 privind prevenirea și combaterea violenței
cu ocazia competițiilor și a jocurilor sportive, excepție
ridicată de Tiberiu Cristian Brâncovan.
În motivarea excepției de neconstituționalitate se susține,
în esență, că dispozițiile art. 47 alin. (4) din Legea nr. 4/2008,
potrivit cărora plângerea îndreptată împotriva procesului-verbal
nu suspendă executarea sancțiunii complementare, încalcă
prezumția de nevinovăție. Se arată în acest sens, cu privire la
contravenția constatată în cauză, că aceasta are ăun vădit
caracter penal”, concluzia autorului excepției fiind aceea că, în
baza art. 20 din Constituție raportat la art. 6 din Convenția pentru
apărarea drepturilor omului și a libertăților fundamentale,
legiuitorul avea obligația de a-i recunoaște toate garanțiile de
care se bucură o persoană acuzată penal. Se consideră că
același text de lege încalcă și accesul liber la justiție, deoarece,
deși aplicarea măsurii complementare poate face obiect al unei
contestații în fața instanței, se poate ajunge cu ușurință la
situația în care hotărârea judecătorească să fie inutilă, întrucât,
la data pronunțării soluției instanței de judecată, se poate ca
măsura complementară să fi ajuns deja la termen, astfel încât,
indiferent de decizia judecătorului, persoana să fi suportat, fără
posibilitate de revocare, o limitare a drepturilor sale. Se mai
arată și că, atât timp cât sunt suportate consecințele unei

sancțiuni cu caracter penal pe care nu a dispus-o instanța de
judecată, aceasta reprezintă o încălcare a liberului acces la
justiție. Pentru argumente similare, se susține că este încălcat și
dreptul de acces la justiție în materie civilă.
Cât privește art. 49 alin. (4) fraza a doua din același act
normativ, se susține că aduce atingere dreptului la un dublu grad
de jurisdicție în materie penală, reglementat de art. 2 din
Protocolul nr. 7 adițional la Convenția pentru apărarea
drepturilor omului și a libertăților fundamentale, deoarece nu
permite exercitarea unei căi de atac împotriva încheierii instanței
care confirmă măsura unui procuror de interzicere a accesului la
o competiție sportivă. În opinia autorului excepției, nu sunt
incidente dispozițiile aceluiași articol din Protocolul nr. 7 adițional
la Convenție, care prevăd excepții de la dreptul la un dublu grad
de jurisdicție în materie penală. Se arată în acest sens că fapta
care stă la baza aplicării unei astfel de măsuri de siguranță nu
are cum să fie considerată infracțiune minoră, câtă vreme ea
poate să conducă la o sancțiune cu închisoare, iar instanța
europeană consideră că infracțiunile minore sunt cele care sunt
sancționate cu măsuri neprivative de libertate.
Se mai arată și că art. 49 alin. (7) din Legea nr. 4/2008 aduce
atingere prezumției de nevinovăție și liberului acces la justiție.
Referitor la prevederile art. 47 alin. (1), art. 48 alin. (3) și art. 49
alin. (1) din aceeași lege, se arată că limitează dreptul la liberă
circulație. Se subliniază și faptul că sancțiunea contravențională
complementară, respectiv măsura de siguranță constând în
interzicerea accesului la competiții sportive, este dispusă de
organe ale puterii executive care nu beneficiază de prezumția de
independență și imparțialitate de care se bucură instanța de
judecată. În plus, controlul judiciar realizat ulterior se poate
dovedi de cele mai multe ori inutil, ceea ce contravine obligației
statului de a institui proceduri lipsite de arbitrar.
Tribunalul Gorj — Secția contencios administrativ și
fiscal apreciază că excepția de neconstituționalitate este
întemeiată în ceea ce privește art. 47 alin. (4) din Legea
nr. 4/2008. Astfel, câtă vreme plângerea îndreptată împotriva
procesului-verbal de contravenție prin care se ia măsura
complementară a interzicerii accesului la competiții sportive nu
suspendă executarea măsurii, se încalcă prezumția de
nevinovăție. Cât privește celelalte texte de lege criticate, se
apreciază că sunt constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textele de lege criticate
sunt constituționale, întrucât nu înlătură posibilitatea persoanelor
interesate de a se adresa justiției și de a se prevala, neîngrădit,
de toate garanțiile pe care le presupune un proces echitabil.
Astfel, petentul are posibilitatea de a accede la instanțele
judecătorești în vederea suspendării executării sancțiunii
contravenționale complementare a interzicerii accesului la
competițiile sportive, atât printr-o cerere alăturată plângerii
formulate împotriva procesului-verbal de contravenție, cât și
printr-o cerere directă introdusă în condițiile art. 47 alin. (5) din
Legea nr. 4/2008. În ceea ce privește lipsa posibilității de a
formula o cale de atac împotriva încheierii prin care instanța
competentă a respins cererea de revocare a măsurii de
siguranță a interzicerii accesului la competițiile sportive în cazul
săvârșirii unor fapte prevăzute de legea penală, se apreciază

6

MONITORUL OFICIAL AL ROMÂNIEI, PARTEA I, Nr. 190/18.III.2011

că soluția adoptată de legiuitor este în concordanță cu
prevederile art. 129 din Constituție.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 47 alin. (1) și (4), art. 48 alin. (3) și art. 49 alin. (1),
(4) și (7) din Legea nr. 4/2008 privind prevenirea și combaterea
violenței cu ocazia competițiilor și a jocurilor sportive, publicată
în Monitorul Oficial al României, Partea I, nr. 24 din 11 ianuarie
2008.
Textele de lege criticate au următorul cuprins:
— Art. 47 alin. (1) și (4): ă(1) În cazul săvârșirii contravențiilor
prevăzute la art. 22 lit. c), d) și e), precum și la art. 23, agentul
constatator aplică în sarcina contravenientului sancțiunea
contravențională complementară de interzicere a accesului la
competițiile sportive de genul celor la care acesta a săvârșit
contravenția. [...]
(4) Plângerea îndreptată împotriva procesului-verbal nu
suspendă executarea sancțiunii complementare.”;
— Art. 48 alin. (3): ăMăsura de siguranță a interzicerii
accesului la competițiile sportive poate fi luată în mod provizoriu
de procuror, în cursul urmăririi penale, sau de instanță, în cursul
judecății.”;
— Art. 49 alin. (1), (4) și (7): ă(1) În cazul în care procurorul,
după începerea urmăririi penale, consideră că este necesară
aplicarea măsurii de siguranță a interzicerii accesului la
competiții sportive, va lua această măsură în mod provizoriu,
prin ordonanță. [....]
(4) Împotriva ordonanței procurorului prin care se dispune
luarea măsurii interzicerii accesului la competiții sportive
învinuitul sau inculpatul poate face plângere, în termen de 3 zile
de la luarea măsurii, la instanța competentă să judece cauza în
primă instanță. Instanța se pronunță asupra plângerii printr-o
încheiere, care nu este supusă niciunei căi de atac. [...]
(7) Plângerea învinuitului sau a inculpatului împotriva
ordonanței procurorului prin care s-a dispus luarea măsurii de
siguranță nu este suspensivă de executare.”

În motivarea excepției se invocă dispozițiile constituționale
ale art. 20 referitoare la tratatele internaționale privind drepturile
omului, ale art. 21 privind accesul liber la justiție, ale art. 23
privind libertatea individuală, ale art. 25 privind libera circulație
și ale art. 53 privind restrângerea exercițiului unor drepturi sau
al unor libertăți, cu raportare la prevederile art. 6 din Convenția
pentru apărarea drepturilor omului și a libertăților fundamentale,
care consacră dreptul la un proces echitabil, și la prevederile
art. 2 din Protocolul adițional nr. 4 la Convenție și ale art. 2 din
Protocolul adițional nr. 7 la Convenție.
Examinând excepția de neconstituționalitate astfel cum a fost
formulată, Curtea constată următoarele:
I. În ceea ce privește dispozițiile art. 48 alin. (3) și art. 49
alin. (1), (4) și (7) din Legea nr. 4/2008, care se referă la măsura
de siguranță a interzicerii accesului la competițiile sportive,
acestea nu au legătură cu cauza în care a fost ridicată excepția
de neconstituționalitate, respectiv plângere formulată împotriva
unui proces-verbal de contravenție prin care s-a aplicat, pe
lângă sancțiunea principală a amenzii, măsura complementară
de interzicere a accesului la competițiile și jocurile de fotbal,
prevăzută de 47 alin. (1) din Legea nr. 4/2008. Astfel fiind și
văzând dispozițiile art. 29 alin. (1) din Legea nr. 47/1992, potrivit
cărora ăCurtea Constituțională decide asupra excepțiilor
ridicate în fața instanțelor judecătorești sau de arbitraj comercial
privind neconstituționalitatea unei legi sau ordonanțe ori a
unei dispoziții dintr-o lege sau dintr-o ordonanță în vigoare,
care are legătură cu soluționarea cauzei în orice fază a
litigiului [...]”, excepția de neconstituționalitate urmează să fie
respinsă ca inadmisibilă.
II. Cât privește dispozițiile art. 47 alin. (1) și (4) din Legea
nr. 4/2008, acestea nu înlătură sub niciun aspect posibilitatea
persoanelor interesate de a se adresa justiției, inclusiv pentru a
obține suspendarea executării sancțiunii contravenționale
complementare. În acest sens, art. 47 alin. (5) din Legea nr. 4/2008
stabilește că, ăla cererea petentului, instanța de judecată
învestită cu soluționarea plângerii poate dispune, prin încheiere,
suspendarea
executării
sancțiunii
contravenționale
complementare”. Or, faptul că legiuitorul a instituit aplicarea unei
măsuri contravenționale complementare, fără a reglementa
suspendarea de drept a executării sancțiunii contravenționale
complementare, atribuind însă instanței posibilitatea de a
dispune, prin încheiere, suspendarea executării sancțiunii, la
cererea petentului, nu are semnificația înfrângerii prezumției de
nevinovăție sau a celorlalte dispoziții constituționale și
convenționale invocate.
De altfel, din examinarea dosarului transmis de instanța de
judecată se constată că prin Încheierea din 13 octombrie 2009,
pronunțată de Judecătoria Târgu Jiu în Dosarul nr. 9.478/318/2009,
s-a admis cererea de suspendare a măsurii complementare
privind interzicerea accesului pe stadion aplicate prin procesulverbal de contravenție contestat în cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca neîntemeiată excepția de neconstituționalitate a dispozițiilor art. 47 alin. (1) și (4) din Legea nr. 4/2008
privind prevenirea și combaterea violenței cu ocazia competițiilor și a jocurilor sportive, excepție ridicată de Tiberiu Cristian
Brâncovan în Dosarul nr. 9.478/318/2009 al Tribunalului Gorj — Secția contencios administrativ și fiscal.
2. Respinge ca inadmisibilă excepția de neconstituționalitate a dispozițiilor art. 48 alin. (3) și art. 49 alin. (1), (4) și (7) din
Legea nr. 4/2008 privind prevenirea și combaterea violenței cu ocazia competițiilor și a jocurilor sportive, excepție ridicată de
același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 1 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 190/18.III.2011

7

CURTEA CONSTITUȚIONALĂ

D E C I Z I A Nr. 249
din 17 februarie 2011

referitoare la excepția de neconstituționalitate a dispozițiilor art. 8 alin. (2)
din Ordonanța Guvernului nr. 5/2001 privind procedura somației de plată
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 8 alin. (2) din Ordonanța Guvernului nr. 5/2001
privind procedura somației de plată, excepție invocată de
Consiliul Local al Comunei Borșa în Dosarul nr. 1.273/235/2009
al Judecătoriei Gherla.
La apelul nominal lipsesc părțile, față de care procedura de
citare este legal îndeplinită.
Prim-magistratul-asistent referă că partea Societatea
Comercială ăVis Cons Instal” — S.R.L. din Cluj-Napoca a depus
la dosarul cauzei concluzii scrise, prin care a solicitat judecarea
cauzei în lipsa sa și respingerea excepției de
neconstituționalitate invocate.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând și jurisprudența Curții Constituționale în
materie.
C U R T E A,

având în vedere actele și lucrările dosarului, reține următoarele:
Prin Încheierea din 22 aprilie 2010, pronunțată în Dosarul
nr. 1.273/235/2009, Judecătoria Gherla a sesizat Curtea
Constituțională cu excepția de neconstituționalitate a
dispozițiilor art. 8 alin. (2) din Ordonanța Guvernului
nr. 5/2001 privind procedura somației de plată, excepție
invocată de Consiliul Local al Comunei Borșa.
În motivarea excepției de neconstituționalitate se susține,
în esență, că textul de lege criticat creează o diferență de
tratament contrară dispozițiilor art. 16 și art. 21 alin. (3) din
Constituție, precum și celor ale art. 14 din Convenția pentru
apărarea drepturilor omului și a libertăților fundamentale, dată
de următoarele aspecte: creditorul, în procedura de urgență a
somației de plată, are la dispoziție, în măsura în care pierde,
acțiunea pe calea dreptului comun, unde se pot administra toate
probele permise de procedura civilă; debitorul, dacă pierde, nu
mai are la dispoziție exercitarea altor acțiuni pe calea dreptului
comun, cu toate mijloacele de probă prevăzute de procedura
civilă. Diferența de tratament este dată, în opinia autorului
excepției, tocmai de faptul că două categorii de persoane au, la
un moment dat, mijloace diferite — inegale chiar, de a-și dovedi
pretențiile în instanță.
Judecătoria Gherla apreciază că excepția de
neconstituționalitate este neîntemeiată. Invocă și jurisprudența
Curții Constituționale în materie.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 8 alin. (2) din Ordonanța Guvernului nr. 5/2001
privind procedura somației de plată, publicată în Monitorul
Oficial al României, Partea I, nr. 422 din 30 iulie 2001, cu
modificările și completările ulterioare, cu următorul cuprins:
ăCererea în anulare se soluționează de către instanța
competentă pentru judecarea fondului cauzei în primă instanță.”
Excepția de neconstituționalitate se raportează la prevederile
constituționale ale art. 16 privind egalitatea în drepturi și ale art. 21
alin. (3) privind dreptul la un proces echitabil. De asemenea,
sunt invocate prevederile art. 14 din Convenția pentru apărarea
drepturilor omului și a libertăților fundamentale, privind
interzicerea discriminării.
Examinând excepția de neconstituționalitate, Curtea reține
că s-a pronunțat în numeroase cauze asupra excepției de
neconstituționalitate a dispozițiilor art. 8 alin. (2) din Ordonanța
Guvernului nr. 5/2001, constatând că acestea sunt
constituționale. În acest sens sunt, de exemplu, Decizia nr. 427
din 26 martie 2009, publicată în Monitorul Oficial al României,
Partea I, nr. 270 din 24 aprilie 2009, și Decizia nr. 1.050 din
9 octombrie 2008, publicată în Monitorul Oficial al României,
Partea I, nr. 767 din 14 noiembrie 2008, prin care Curtea a
respins excepția de neconstituționalitate invocată. Cu acele
prilejuri, invocând jurisprudența sa constantă în materie, Curtea
a reținut că specificul domeniului supus reglementării a impus
adoptarea unor soluții diferite față de cele din dreptul comun,
una dintre acestea constituind-o consacrarea cererii în anulare,
care reprezintă evident o cale de atac împotriva ordonanței.
Împrejurarea că legiuitorul a instituit o cale de atac cu o
fizionomie juridică diferită de aceea a căilor de atac de drept
comun nu relevă niciun aspect de neconstituționalitate, fiind în
deplină concordanță cu prevederile art. 129 din Constituție.
Legiuitorul ordinar este deplin îndreptățit ca, în considerarea
anumitor particularități, să opteze pentru o cale de atac cu o
identitate proprie, alta decât cea de drept comun, o asemenea
concluzie rezultând de altfel și din redactarea adoptată de
legiuitorul constituțional, potrivit căreia stabilirea regimului juridic
al căilor de atac este de competența exclusivă a legiuitorului
ordinar, care, potrivit atribuțiilor prevăzute de art. 126 alin. (2)
din Constituție, stabilește competența și procedura de judecată,
evident, cu condiția ca nicio normă de procedură să nu
contravină vreunei dispoziții constituționale. Întrucât nu au
intervenit elemente noi, de natură să determine schimbarea
acestei jurisprudențe, atât considerentele, cât și soluția deciziei
menționate își păstrează valabilitatea și în prezenta cauză.

8

MONITORUL OFICIAL AL ROMÂNIEI, PARTEA I, Nr. 190/18.III.2011

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 8 alin. (2) din Ordonanța Guvernului
nr. 5/2001 privind procedura somației de plată, excepție invocată de Consiliul Local al Comunei Borșa în Dosarul nr. 1.273/235/2009
al Judecătoriei Gherla.
Definitivă și general obligatorie.
Pronunțată în ședința publică din data de 17 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII ȘI DEZVOLTĂRII RURALE

ORDIN
pentru modificarea Ordinului ministrului agriculturii
și dezvoltării rurale nr. 413/2008 privind aprobarea
Criteriilor de acreditare a stupinei de multiplicare
Văzând Referatul Direcției generale politici în zootehnie și industria
alimentară nr. 95.074/2011,
având în vedere prevederile art. 2 lit. ș) din Hotărârea Guvernului
nr. 834/2010 privind reorganizarea și funcționarea Agenției Naționale pentru
Ameliorare și Reproducție în Zootehnie ăProf. Dr. G. K. Constantinescu”,
în temeiul art. 7 alin. (5) din Hotărârea Guvernului nr. 725/2010 privind
reorganizarea și funcționarea Ministerului Agriculturii și Dezvoltării Rurale, precum
și a unor structuri aflate în subordinea acestuia, cu modificările și completările
ulterioare,
ministrul agriculturii și dezvoltării rurale emite următorul ordin:
Art. I. — Ordinul ministrului agriculturii și dezvoltării rurale nr. 413/2008
privind aprobarea Criteriilor de acreditare a stupinei de multiplicare, publicat în
Monitorul Oficial al României, Partea I, nr. 472 din 26 iunie 2008, se modifică după
cum urmează:
1. Titlul va avea următorul cuprins:
ăORDIN
privind aprobarea Criteriilor de autorizare a stupinei de multiplicare”
2. În tot cuprinsul ordinului, sintagmele ăacreditare”, ăacreditată”,
ăacreditate”, ăacreditării”, ăacreditarea” și ăacreditează” se înlocuiesc cu
sintagmele ăautorizare”, ăautorizată”, ăautorizate”, ăautorizării”,
ăautorizarea” și ăautorizează”, după caz.
Art. II. — Prezentul ordin se publică în Monitorul Oficial al României, Partea I.
Ministrul agriculturii și dezvoltării rurale,
Valeriu Tabără
București, 7 martie 2011.
Nr. 51.

MONITORUL OFICIAL AL ROMÂNIEI, PARTEA I, Nr. 190/18.III.2011
MINISTERUL TRANSPORTURILOR ȘI INFRASTRUCTURII

ORDIN
privind aprobarea certificării ca aeroport deschis
traficului internațional a Aeroportului Arad
Având în vedere Raportul nr. 8.180 din 17 februarie 2011 privind îndeplinirea
condițiilor de certificare ca aeroport deschis traficului internațional a Aeroportului
Arad, întocmit de comisia de evaluare numită prin ordin al ministrului transporturilor
și infrastructurii,
în temeiul art. 1 alin. (2) din Hotărârea Guvernului nr. 791/2009 privind
condițiile pentru certificarea aeroporturilor civile internaționale sau deschise
traficului aerian internațional, precum și al art. 5 alin. (4) din Hotărârea Guvernului
nr. 76/2009 privind organizarea și funcționarea Ministerului Transporturilor și
Infrastructurii, cu modificările și completările ulterioare,
ministrul transporturilor și infrastructurii emite următorul ordin:
Art. 1. — Se aprobă certificarea ca aeroport deschis traficului internațional a
Aeroportului Arad.
Art. 2. — Prezentul ordin se publică în Monitorul Oficial al României, Partea I.
Ministrul transporturilor și infrastructurii,
Anca Daniela Boagiu

București, 8 martie 2011.
Nr. 161.

MINISTERUL TRANSPORTURILOR ȘI INFRASTRUCTURII

ORDIN
privind aprobarea certificării ca aeroport deschis
traficului internațional a Aeroportului Craiova
Având în vedere Raportul nr. 7.009 din 11 februarie 2011 privind îndeplinirea
condițiilor de certificare ca aeroport deschis traficului internațional a Aeroportului
Craiova, întocmit de comisia de evaluare numită prin ordin al ministrului
transporturilor și infrastructurii,
în temeiul art. 1 alin. (2) din Hotărârea Guvernului nr. 791/2009 privind
condițiile pentru certificarea aeroporturilor civile internaționale sau deschise
traficului aerian internațional, precum și al art. 5 alin. (4) din Hotărârea Guvernului
nr. 76/2009 privind organizarea și funcționarea Ministerului Transporturilor și
Infrastructurii, cu modificările și completările ulterioare,
ministrul transporturilor și infrastructurii emite următorul ordin:
Art. 1. — Se aprobă certificarea ca aeroport deschis traficului internațional a
Aeroportului Craiova.
Art. 2. — Prezentul ordin se publică în Monitorul Oficial al României, Partea I.
Ministrul transporturilor și infrastructurii,
Anca Daniela Boagiu

București, 8 martie 2011.
Nr. 162.

9

10

MONITORUL OFICIAL AL ROMÂNIEI, PARTEA I, Nr. 190/18.III.2011

MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
pentru aprobarea Normelor procedurale interne privind achiziția publică de servicii hoteliere,
campinguri și alte tipuri de cazare decât cea hotelieră și a serviciilor de restaurant și de servire a
mâncării, pentru activitățile organizate de Ministerul Educației, Cercetării, Tineretului și Sportului
Având în vedere prevederile Ordonanței de urgență a Guvernului nr. 34/2006 privind atribuirea contractelor de achiziție
publică, a contractelor de concesiune de lucrări publice și a contractelor de concesiune de servicii, aprobată cu modificări și
completări prin Legea nr. 337/2006, cu modificările și completările ulterioare,
în temeiul Hotărârii Guvernului nr. 81/2010 privind organizarea și funcționarea Ministerului Educației, Cercetării, Tineretului
și Sportului, cu modificările și completările ulterioare,
ministrul educației, cercetării, tineretului și sportului emite prezentul ordin.
Art. 1. — Se aprobă Normele procedurale interne privind
achiziția publică de servicii hoteliere, campinguri și alte tipuri de
cazare decât cea hotelieră și a serviciilor de restaurant și de
servire a mâncării, pentru activitățile organizate de Ministerul
Educației, Cercetării, Tineretului și Sportului, prevăzute în anexa
care face parte integrantă din prezentul ordin.

Art. 2. — Prezentul ordin se publică în Monitorul Oficial al
României, Partea I.
Art. 3. — Direcția generală economic, finanțe, resurse umane
duce la îndeplinire prevederile prezentului ordin.

Ministrul educației, cercetării, tineretului și sportului,
Daniel Petru Funeriu
București, 10 martie 2011.
Nr. 3.888.

ANEXĂ

NORME PROCEDURALE INTERNE

privind achiziția publică de servicii hoteliere, campinguri și alte tipuri de cazare decât cea hotelieră
și a serviciilor de restaurant și de servire a mâncării, pentru activitățile organizate
de Ministerul Educației, Cercetării, Tineretului și Sportului
CAPITOLUL I
Scop. Principii
Art. 1. — Prezentele norme procedurale interne au drept
scop stabilirea principiilor, cadrului general și a procedurilor
pentru atribuirea contractelor de achiziție publică de servicii,
dintre cele menționate în anexa nr. 2B la Ordonanța de urgență
a Guvernului nr. 34/2006 privind atribuirea contractelor de
achiziție publică, a contractelor de concesiune de lucrări publice
și a contractelor de concesiune de servicii, aprobată cu
modificări și completări prin Legea nr. 337/2006, cu modificările
și completările ulterioare, respectiv servicii hoteliere, de
restaurant și alte tipuri de cazare decât cea hotelieră, a căror
valoare depășește echivalentul în lei al 15.000 euro fără TVA,
precum și a căilor de atac al actului sau a deciziei autorității
contractante care aplică aceste proceduri.
Art. 2. — Principiile care stau la baza atribuirii contractului
de achiziție publică sunt:
a) nediscriminarea;
b) tratamentul egal, respectiv aplicarea în mod nediscriminatoriu
a criteriilor de selecție și a criteriilor pentru atribuirea contractului
de achiziție publică, astfel încât orice prestator de servicii să aibă
șanse egale de a i se atribui contractul respectiv;
c) recunoașterea reciprocă;

d) transparența, respectiv punerea la dispoziția tuturor celor
interesați a informațiilor referitoare la aplicarea procedurii pentru
atribuirea contractului de achiziție publică;
e) proporționalitatea;
f) eficiența utilizării fondurilor publice, respectiv folosirea
sistemului concurențial și a criteriilor economice pentru
atribuirea contractelor de achiziții publice;
g) asumarea răspunderii.
CAPITOLUL II
Definiții
Art. 3. — În sensul prezentelor norme procedurale interne,
următorii termeni se definesc astfel:
a) achiziție publică — dobândirea, definitivă sau temporară,
de către o persoană juridică, definită ca autoritate contractantă,
a unor servicii, prin atribuirea unui contract de achiziție publică;
b) autoritate contractantă — Ministerul Educației, Cercetării,
Tineretului și Sportului — persoană juridică ce atribuie contractul
de prestări de servicii hoteliere, alte tipuri de cazare decât cea
hotelieră și de restaurant, în urma aplicării procedurii prevăzute
în prezentele norme procedurale interne;
c) prestator de servicii — persoana juridică ce asigură servicii
hoteliere și de restaurant, care dispune de baza materială
necesară, sau persoana juridică ce asigură alte tipuri de cazare

MONITORUL OFICIAL AL ROMÂNIEI, PARTEA I, Nr. 190/18.III.2011
decât cea hotelieră și de restaurant și dispune de baza materială
necesară;
d) contract de achiziție publică — contract, încheiat în formă
scrisă, între autoritatea contractantă și prestator;
e) operator economic — ofertantul care participă la
procedură și căruia i se poate atribui contractul de achiziție
publică în urma aplicării procedurii prevăzute în prezentele
norme procedurale interne;
f) contract de servicii — contract de achiziție publică ce are
ca obiect prestarea unuia sau mai multor servicii;
g) ofertant — oricare prestator care furnizează pachetul de
servicii solicitat și care a depus oferta;
h) ofertă — documentație care cuprinde propunerea tehnică,
propunerea financiară și orice formulare sau documente
solicitate în documentația de atribuire;
i) propunere tehnică — document al ofertei elaborat pe baza
cerințelor din caietul de sarcini stabilite de autoritatea
contractantă;
j) propunere financiară — document al ofertei prin care se
furnizează informațiile cerute prin documentația de atribuire cu
privire la preț, tarif, alte condiții financiare și comerciale;
k) garanție pentru participare — depozit valoric, titluri de
credit sau alte forme de garanție acceptate de către autoritatea
contractantă, puse la dispoziția autorității contractante de către
ofertant, înainte de deschiderea ofertei;
l) fonduri publice — sume alocate instituției din bugetul de
stat, din fonduri structurale sau rezultate din angajamente
internaționale ale Guvernului României;
m) căi de atac — contestațiile sau acțiunile în justiție
împotriva unor acte sau decizii invocate ca nelegale și prin care
se solicită suspendarea, corectarea, repetarea, revocarea,
modificarea sau anularea unui act, a unei decizii sau a unei
proceduri aplicate de către autoritatea contractantă;
n) zi — zi calendaristică.
CAPITOLUL III
Procedura
Art. 4. — (1) Autoritatea contractantă are dreptul de a aplica
o selecție internă de oferte, respectiv procedeul prin care solicită
oferte de preț, iar orice prestator interesat are dreptul de a
depune oferta.
(2) Aceasta procedură presupune:
a) publicarea într-un mijloc de informare (de exemplu site-ul
propriu) a anunțului privind organizarea cererii de oferte pentru
achiziția publică de servicii;
b) publicarea pe site-ul propriu a documentației de atribuire
a contractului de achiziție publică de servicii, care va cuprinde:
invitația de participare, caietul de sarcini, modele de formulare,
model-propunere de contract;
c) posibilitatea descărcării de pe site-ul propriu al autorității
contractante a documentației de atribuire de către operatorii
economici interesați să depună oferte;
d) întocmirea și transmiterea răspunsurilor la întrebările
formulate de către prestatorii interesați, în vederea clarificării
unor elemente cuprinse în documentația de atribuire;
e) primirea și înregistrarea pachetelor (coletelor) sigilate,
care conțin ofertele și documentele însoțitoare;
f) deschiderea ofertelor ce cuprind propunerile tehnice și
economice;
g) evaluarea ofertelor în funcție de criteriile stabilite în
documentația de atribuire;
h) stabilirea rezultatelor cererii de oferte: clasamentul final și
alocarea locurilor pe stațiuni;
i) comunicarea către toți ofertanții a rezultatului procedurii de
atribuire a contractului de achiziție publică;
j) încheierea contractului de achiziție publică, după
terminarea perioadei alocate contestațiilor.

11

CAPITOLUL IV
Transparență și publicitate. Anunțul de participare
Art. 5. — Autoritatea contractantă are obligația de a publica
pe site-ul propriu un anunț care cuprinde toată documentația de
atribuire a contractelor de servicii, conținând în principal, dar
fără a se limita la acestea, următoarele informații:
— numărul locurilor de cazare și de servire a mâncării
solicitate pentru acțiunile organizate, precum și eventualele
zone sau localități avute în vedere;
— durata sau termenul-limită de prestare a serviciilor;
— cerințele minime de calificare, documente solicitate,
caietul de sarcini, model de formulare și orice alte informații
referitoare la modul de întocmire a ofertei;
— criteriul de atribuire a contractului de achiziție publică;
— nivelul minim-maximal al cantităților ce urmează a se
achiziționa;
— data-limită pentru depunerea ofertelor;
— adresa la care trebuie transmise/depuse ofertele;
— data, ora și locul deschiderii ofertelor;
— alte informații, dacă este cazul.
CAPITOLUL V
Data-limită pentru depunerea ofertelor
Art. 6. — (1) Autoritatea contractantă are obligația de a stabili
și de a include în anunțul de participare la selecția de oferte
data-limită pentru depunerea ofertelor.
(2) Data-limită stabilită pentru depunerea ofertelor nu trebuie
să fie mai devreme de 7 zile de la data publicării anunțului de
participare.
Art. 7. — Autoritatea contractantă are dreptul de a prelungi
perioada stabilită ca dată-limită pentru depunerea ofertelor. În
acest caz, autoritatea contractantă are obligația de a comunica
noua dată de depunere, în scris, pe site-ul propriu, cu cel puțin
3 zile înainte de data-limită stabilită inițial.
CAPITOLUL VI
Participarea la selecția internă de oferte
pentru atribuirea contractului de achiziție publică
Art. 8. — Orice prestator care furnizează pachetul de servicii
solicitat, așa cum a fost definit la art. 3 lit. c), are dreptul de a
depune oferta, în condițiile prezentelor norme procedurale
interne, la selecția internă de oferte și de a participa, printr-un
reprezentat împuternicit, la ședința de deschidere a ofertelor
depuse pentru atribuirea contractului de achiziție publică de
servicii.
Art. 9. — (1) Numărul de prestatori care au dreptul de a
depune oferta este nelimitat.
(2) Mai mulți operatori economici au dreptul de a se asocia
cu scopul de a depune candidatura sau oferta comună, fără a fi
obligați să își legalizeze din punct de vedere formal asocierea.
(3) Autoritatea contractantă are dreptul de a solicita ca
asocierea să fie legalizată numai în cazul în care oferta comună
este declarată câștigătoare și numai dacă o astfel de măsură
reprezintă o condiție necesară pentru buna îndeplinire a
contractului.
(4) Candidatul nu are dreptul, în cadrul aceleiași selecții de
oferte:
a) să participe la două sau mai multe asocieri de operatori
economici;
b) să depună candidatura/oferta individuală și o altă
candidatură/ofertă comună;
c) să depună oferta individuală și să fie nominalizat ca
subcontractant în cadrul unei alte oferte.
(5) Întreprinderile afiliate au dreptul de a participa în cadrul
aceleiași selecții de oferte, dar numai în cazul în care

12

MONITORUL OFICIAL AL ROMÂNIEI, PARTEA I, Nr. 190/18.III.2011

participarea acestora nu este de natură să distorsioneze
concurența.
(6) În sensul prevederilor alin. (5), prin întreprindere afiliată
se înțelege orice subiect de drept:
a) asupra căruia un alt subiect de drept poate exercita, direct
sau indirect, o influență dominantă; sau
b) care poate exercita o influență dominantă asupra altui
subiect de drept; sau
c) care, ca urmare a asocierii cu un subiect de drept, se află
sub influența dominantă a unui alt subiect de drept.
Art. 10. — Autoritatea contractantă are obligația de a face
cunoscute prestatorilor toate informațiile referitoare la
documentele pe care aceștia trebuie să le prezinte, precum și
orice alte modalități care urmează să fie utilizate în scopul
verificării eligibilității, înregistrării capacității tehnice și capacității
economico-financiare a acestora.
CAPITOLUL VII
Eligibilitate, înregistrare, capacitate tehnică
și capacitate economico-financiară
Art. 11. — Poate fi exclus din procedura pentru atribuirea
contractului de achiziție publică, respectiv nu este eligibil, orice
ofertant care se află în oricare dintre următoarele situații:
a) este în stare de faliment ori lichidare, afacerile îi sunt
administrate de un judecător sindic sau activitățile sale
comerciale sunt suspendate ori este într-o situație similară cu
cele anterioare, reglementată prin lege;
b) face obiectul unei proceduri legale pentru declararea sa în
una dintre situațiile prevăzute la lit. a);
c) nu și-a îndeplinit obligațiile de plată exigibile a impozitelor
și taxelor către stat, precum și a celorlalte contribuții sociale
obligatorii asigurării sociale, sănătate, șomaj etc.; vor fi
considerați eligibili ofertanții care au aprobată eșalonarea
datoriilor către bugetul de stat și bugetul asigurărilor sociale de
stat;
d) furnizează informații false în documentele prezentate;
e) a comis o gravă greșeală în materie profesională sau nu
și-a îndeplinit obligațiile asumate printr-un alt contract de
achiziție publică, în măsura în care autoritatea contractantă
poate aduce ca dovadă mijloace probante în acest sens.
Art. 12. — Autoritatea contractantă are dreptul de a solicita
oricărui prestator să prezinte documente edificatoare care să
dovedească o formă de înregistrare ca persoană juridică, în
conformitate cu prevederile legale din România.
Art. 13. — Ofertantul are obligația de a prezenta
documentele cerute de autoritatea contractantă în documentația
de atribuire, prin care dovedește capacitatea tehnică și
economico-financiară, precum și de a permite verificarea de
către autoritatea contractantă a capacităților sale materiale și a
sistemului de asigurare a calității serviciilor.
CAPITOLUL VIII
Documentația de atribuire.
Conținutul documentației de atribuire
Art. 14. — Autoritatea contractantă are obligația de a asigura
întocmirea documentației de atribuire, care trebuie să cuprindă
cel puțin:
a) invitația de participare, care va cuprinde, fără a se limita la
acestea, informații generale privind autoritatea contractantă, în
special cu privire la adresă — inclusiv telefon, fax, e-mail,
persoane de contact, mijloace de comunicare, instrucțiuni
privind data-limită care trebuie respectate și formalități care
trebuie îndeplinite în legătură cu participarea la procedura de
selecție internă de oferte, cerințele minime de calificare, precum
și documentele care urmează să fie prezentate de ofertanți
pentru dovedirea îndeplinirii criteriilor de calificare și selecție;

b) caietul de sarcini cuprinzând specificațiile și cerințele
tehnice solicitate pentru prestarea serviciilor;
c) instrucțiuni privind modul de elaborare și de prezentare a
propunerii tehnice și financiare;
d) informații detaliate și complete privind criteriul de atribuire
aplicat pentru stabilirea ofertei câștigătoare;
e) instrucțiuni privind modul de utilizare a căilor de atac;
f) informații referitoare la clauzele contractuale obligatorii.
Art. 15. — Autoritatea contractantă va publica pe site-ul
propriu, în format electronic, întreaga documentație de atribuire.
Art. 16. — (1) Caietul de sarcini conține, în mod obligatoriu,
specificații tehnice și orice informație sau cerință necesară
întocmirii de către ofertanți a propunerilor tehnice și calculării
valorilor propunerilor financiare. Acestea definesc, după caz,
caracteristici referitoare la nivelul calitativ, tehnic și de
performanță.
(2) La întocmirea caietului de sarcini se vor respecta
prevederile art. 35—38 din Ordonanța de urgență a Guvernului
nr. 34/2006, aprobată cu modificări și completări prin Legea
nr. 337/2006, cu modificările și completările ulterioare.
CAPITOLUL IX
Dreptul de a solicita clarificări
Art. 17. — (1) Orice prestator care a obținut, în condițiile
prezentelor norme procedurale interne, un exemplar din
documentația de atribuire are dreptul de a solicita, în scris,
clarificări despre elementele cuprinse în aceasta.
(2) Autoritatea contractantă are obligația de a transmite
răspuns la orice solicitare de clarificări, într-o perioadă care nu
trebuie să depășească, de regulă, două zile lucrătoare de la
primirea unei astfel de solicitări, din partea operatorului
economic, dar numai acelor solicitări primite cu cel puțin 3 zile
înainte de data-limită pentru depunerea ofertelor.
(3) Autoritatea contractantă are obligația de a transmite
răspunsul la solicitările de clarificări cu cel puțin două zile înainte
de data-limită pentru depunerea ofertelor.
(4) În cazul în care operatorul economic nu a transmis
solicitarea de clarificare în timp util, punând astfel autoritatea
contractantă în imposibilitate de a respecta termenul prevăzut la
alin. (3), aceasta din urmă are totuși obligația de a răspunde la
solicitarea de clarificare în măsura în care perioada necesară
pentru elaborarea și transmiterea răspunsului face posibilă
primirea acestuia de către operatorii economici înainte de datalimită de depunere a ofertelor.
(5) Autoritatea contractantă are obligația de a publica
conținutul răspunsului pe site-ul propriu, fără a dezvălui
identitatea celui care a solicitat clarificările respective.
Art. 18. — (1) Autoritatea contractantă are dreptul de a
completa, din proprie inițiativă, în vederea clarificării,
documentația de atribuire.
(2) Orice astfel de completare trebuie publicată de către
autoritatea contractantă pe site-ul propriu, dacă acest fapt nu
afectează participarea la procedeul de selecție internă de oferte.
CAPITOLUL X
Elaborarea, prezentarea și evaluarea ofertei
Art. 19. — (1) Ofertantul are obligația de a elabora oferta în
conformitate cu prevederile documentației de atribuire.
(2) Propunerea tehnică se elaborează în concordanță cu
cerințele cuprinse în caietul de sarcini în așa fel încât să asigure
furnizarea tuturor informațiilor necesare evaluării tehnice.
(3) Propunerea financiară se elaborează în așa fel încât să
asigure furnizarea tuturor informațiilor necesare evaluării
financiare.
Art. 20. — Oferta are caracter ferm și obligatoriu, din punctul
de vedere al conținutului, pe toată perioada de valabilitate
stabilită de către autoritatea contractantă și trebuie să fie

MONITORUL OFICIAL AL ROMÂNIEI, PARTEA I, Nr. 190/18.III.2011
semnată și ștampilată pe fiecare pagină, pe propria răspundere,
de către ofertant sau de către o persoană împuternicită legal de
acesta.
Art. 21. — (1) Prestatorul are obligația de a depune oferta în
forma stabilită în documentația de atribuire, la adresa și până la
data și ora-limită pentru depunere, stabilite în invitația de
participare, și își asumă riscurile transmiterii ofertei, inclusiv forța
majoră.
(2) Oferta care este depusă la o altă adresă a autorității
contractante decât cea stabilită de către aceasta sau după
expirarea datei-limită pentru depunere va fi declarată
inacceptabilă și se returnează nedeschisă.
Art. 22. — Ofertantul are dreptul de a depune o singură
ofertă, cu obligația ca aceasta să nu se abată de la cerințele
prevăzute în documentația de atribuire.
Art. 23. — Autoritatea contractantă are obligația de a păstra
confidențialitatea asupra conținutului ofertei, precum și asupra
oricărei informații suplimentare solicitate ofertantului și a cărei
dezvăluire ar putea să aducă atingere dreptului ofertantului de
a-și proteja proprietatea intelectuală sau secretele comerciale.
CAPITOLUL XI
Modificarea, retragerea și valabilitatea ofertei
Art. 24. — Orice ofertant are dreptul de a-și modifica sau
retrage oferta numai înainte de data-limită stabilită pentru
depunerea ofertei.
Art. 25. — Ofertantul nu are dreptul de a retrage sau de a
modifica oferta după expirarea datei-limită pentru depunerea
ofertelor, sub sancțiunea excluderii acestuia de la procedura
pentru atribuirea contractului de achiziție publică și a pierderii
garanției pentru participare, dacă aceasta a fost solicitată.
Art. 26. — (1) Ofertantul are obligația de a menține oferta
valabilă pe toată perioada de valabilitate a ofertei; perioada de
valabilitate a garanției pentru participare, dacă aceasta a fost
solicitată, va fi cel puțin egală cu perioada de valabilitate a
ofertei.
(2) Autoritatea contractantă are dreptul de a solicita
ofertanților, în circumstanțe excepționale, înainte de expirarea
perioadei de valabilitate a ofertei, prelungirea acestei perioade;
în cazul extinderii perioadei de valabilitate a ofertei, perioada de
valabilitate a garanției pentru participare, dacă a fost solicitată,
trebuie să fie prelungită în mod corespunzător.
(3) Ofertantul are obligația de a comunica autorității
contractante dacă este de acord sau nu cu prelungirea perioadei
de valabilitate a ofertei.
(4) Ofertantul care nu este de acord cu prelungirea perioadei
de valabilitate a ofertei se consideră că și-a retras oferta, fără ca
acest fapt să atragă pierderea garanției pentru participare.
CAPITOLUL XII
Comisia de evaluare
Art. 27. — (1) Autoritatea contractantă are obligația de a
constitui o comisie de evaluare care răspunde de următoarele
activități:
a) deschiderea ofertelor și, după caz, a altor documente care
însoțesc oferta;
b) verificarea îndeplinirii criteriilor de calificare de către
ofertanți, în cazul în care acestea au fost solicitate prin
documentația de atribuire;
c) verificarea propunerilor tehnice prezentate de ofertanți, din
punctul de vedere al modului în care acestea corespund
cerințelor minime din caietul de sarcini;
d) verificarea propunerilor financiare prezentate de ofertanți,
din punctul de vedere al încadrării în fondurile care pot fi
disponibilizate pentru îndeplinirea contractului de achiziție
publică respectiv;

13

e) stabilirea ofertelor inacceptabile sau neconforme și a
motivelor care stau la baza încadrării ofertelor respective în
această categorie;
f) stabilirea ofertelor admisibile;
g) aplicarea criteriului de atribuire, astfel cum a fost prevăzut
în documentația de atribuire, și stabilirea ofertei/ofertelor
câștigătoare;
h) în cazuri justificate, elaborarea unei propuneri de anulare
a selecției interne de oferte;
i) elaborarea raportului procedurii de atribuire, astfel cum
este acesta prevăzut la art. 213 alin. (2) din Ordonanța de
urgență a Guvernului nr. 34/2006, aprobată cu modificări și
completări prin Legea nr. 337/2006, cu modificările și completările
ulterioare.
(2) Comisia de evaluare va fi formată din cel puțin 3 membri
cu pregătire profesională și experiență relevantă, dintre care cel
puțin un membru va fi desemnat din cadrul Serviciului achiziții
publice al autorității contractante.
(3) Comisia de evaluare se numește prin ordin al ministrului
educației, cercetării, tineretului și sportului.
Art. 28. — Nu au dreptul să fie membri în comisia de
evaluare următoarele persoane:
a) persoane care dețin părți sociale, părți de interes, acțiuni
din capitalul subscris al unuia dintre ofertanți/candidați sau
subcontractanți ori persoane care fac parte din consiliul de
administrație/organul de conducere sau de supervizare a unuia
dintre ofertanți/candidați ori subcontractanți;
b) soț/soție, rudă sau afin până la gradul al patrulea inclusiv
cu persoane care fac parte din consiliul de administrație/organul
de conducere sau de supervizare a unuia dintre
ofertanți/candidați;
c) persoane despre care se constată că pot avea un interes
de natură să le afecteze imparțialitatea pe parcursul procesului
de verificare/evaluare a candidaturilor/ofertelor.
CAPITOLUL XIII
Deschiderea și evaluarea ofertelor
Art. 29. — (1) Comisia de evaluare are obligația de a
deschide ofertele la data și în locul indicate în invitația de
participare.
(2) Orice reprezentant al ofertanților care au depus oferta are
dreptul de a fi prezent la ședința de deschidere a ofertelor, în
baza unei împuterniciri din partea operatorului economic.
(3) Comisia de evaluare nu are dreptul de a respinge o ofertă
având ca singură motivație absența de la deschidere a
ofertantului care a depus oferta respectivă.
(4) În cazul în care constată lipsa a cel mult două dintre
documentele solicitate, comisia de evaluare poate acorda
operatorului economic în cauză un termen de minimum 24 de
ore pentru depunerea acestora, iar în cazul nedepunerii lor în
termen, oferta depusă va fi respinsă ca neconformă.
(5) Comisia de evaluare va respinge în cadrul ședinței de
deschidere toate ofertele care nu sunt însoțite de dovada
constituirii garanției de participare, dacă aceasta a fost solicitată,
precum și toate ofertele depuse la altă adresă sau după
termenul-limită stabilit în documentația de atribuire.
Art. 30. — Comisia de evaluare are obligația de a exclude
orice ofertant în cazul în care se dovedește că acesta a fost sau
este angajat în practici corupte sau frauduloase în legătură cu
procesul de atribuire a contractului de achiziție publică.
Art. 31. — (1) În cadrul ședinței de deschidere a ofertelor,
comisia de evaluare verifică modul de respectare a regulilor
formale de depunere și prezentare a ofertelor și a documentelor
care le însoțesc.
(2) Plicurile vor fi deschise de președintele comisiei de
evaluare, care are obligația de a anunța următoarele informații:
a) denumirea ofertanților;
b) modificările și retragerile de oferte;

14

MONITORUL OFICIAL AL ROMÂNIEI, PARTEA I, Nr. 190/18.III.2011

c) existența garanțiilor de participare (dacă au fost solicitate
în documentația de atribuire);
d) elementele principale ale propunerilor financiare, inclusiv
tariful;
e) orice alte detalii și precizări pe care comisia de evaluare
le consideră necesare;
f) toate documentele/formularele depuse în cadrul ofertei
pentru achiziția de servicii solicitate de autoritatea contractantă.
(3) Comisia de evaluare va întocmi un proces-verbal de
deschidere, care trebuie să includă informațiile prevăzute la
alin. (2) și care urmează să fie semnat atât de membrii comisiei,
cât și de reprezentanții ofertanților care sunt prezenți la
deschiderea ofertelor.
(4) La întrunirile comisiei de evaluare, în scopul analizării în
detaliu a ofertelor depuse, au dreptul de a participa numai
membrii acesteia.
(5) Comisia de evaluare va examina documentele care
dovedesc îndeplinirea cerințelor minime privind capacitatea
tehnică și capacitatea economico-financiară numai pentru acei
ofertanți care nu au fost deja excluși ca urmare a neîndeplinirii
condițiilor referitoare la eligibilitate și înregistrare.
(6) După verificarea îndeplinirii cerințelor minime privind
capacitatea tehnică și capacitatea economico-financiară,
comisia de evaluare stabilește ofertanții calificați și, dacă este
cazul, pe cei excluși.
Art. 32. — (1) După finalizarea etapei de evaluare a ofertelor,
autoritatea contractantă are obligația de a transmite în cel mult
două zile tuturor ofertanților o comunicare în scris referitoare la
rezultatul procedurii.
(2) În cazul ofertanților a căror ofertă nu a fost declarată
câștigătoare, comunicarea trebuie să precizeze motivul pentru
care a fost respinsă, precum și căile de atac împotriva deciziei
comisiei.
(3) În cazul ofertantului/ofertanților câștigător/câștigători,
comunicarea trebuie să precizeze faptul că oferta acestuia/
acestora a fost declarată câștigătoare și că acesta/aceștia
va/vor fi invitat/invitați în vederea încheierii contractului de
achiziție publică după expirarea perioadei legale prevăzute
pentru depunerea de contestații.
Art. 33. — În cazul în care, după evaluarea ofertelor și
stabilirea operatorului/operatorilor economici câștigător/
câștigători, membrii comisiei de evaluare constată că nu s-a
acoperit necesarul de locuri stabilit inițial, autoritatea
contractantă are dreptul de a completa numărul de locuri printr-o
solicitare de suplimentare făcută ofertantului/ofertanților
declarat/declarați câștigător/câștigători.

CAPITOLUL XV
Forme de comunicare
Art. 36. — (1) Orice comunicare, solicitare, informare,
notificare și altele asemenea trebuie să se transmită sub formă
de document scris.
(2) Orice document scris trebuie înregistrat în momentul
transmiterii și al primirii.
(3) Orice document scris trebuie confirmat de primire, cu
excepția documentelor care confirmă primirea.
(4) Documentele scrise pot fi transmise prin una dintre
următoarele forme:
a) prin poștă;
b) telegramă;
c) telex;
d) telefax;
e) e-mail.
CAPITOLUL XVI
Anularea selecției interne de oferte și a atribuirii
contractului de achiziție publică
Art. 37. — Autoritatea contractantă are dreptul de a anula
selecția internă de oferte și atribuirea contractului de achiziție
publică numai dacă ia această decizie înainte de data
transmiterii comunicării privind rezultatul selecției ofertelor și
numai în următoarele circumstanțe:
a) niciunul dintre ofertanți nu a îndeplinit condițiile de
calificare prevăzute în documentația de atribuire;
b) au fost prezentate numai oferte necorespunzătoare,
respectiv oferte care:
— sunt depuse după data-limită de depunere a ofertelor;
— nu au fost elaborate și prezentate în concordanță cu
cerințele din documentația de atribuire;
— conțin propuneri referitoare la clauzele contractuale,
propuneri care sunt în mod evident dezavantajoase pentru
autoritatea contractantă;
c) factori obiectivi sau circumstanțe excepționale afectează
procedura pentru atribuirea contractului de achiziție publică
și/sau este imposibilă încheierea contractului.
Art. 38. — Decizia de anulare nu creează vreo obligație
autorității contractante față de participanții la selecția de oferte,
cu excepția returnării garanției pentru participare, dacă aceasta
a fost solicitată în documentația de atribuire.
Art. 39. — Autoritatea contractantă are obligația de a
comunica, în scris, tuturor participanților atât hotărârea luată,
cât încetarea obligațiilor pe care aceștia și le-au creat prin
depunerea de oferte.

CAPITOLUL XIV
Criteriul pentru atribuirea contractului de achiziție publică

CAPITOLUL XVII
Încheierea, îndeplinirea și finalizarea
contractului de achiziție publică

Art. 34. — (1) Autoritatea contractantă are obligația să
precizeze în invitația de participare criteriul pe baza căruia se
atribuie contractul, iar acesta poate fi ăcel mai mic preț” sau
ăoferta cea mai avantajoasă tehnico-economic”.
(2) Odată cu menționarea criteriului de atribuire, dacă este
cazul, autoritatea contractantă va menționa și factorii de
evaluare, formule sau algoritmi de calcul ce vor fi utilizați la
stabilirea clasamentului final al ofertelor depuse.
(3) Oferta/Ofertele câștigătoare va/vor fi stabilită/stabilite în
ordinea crescătoare a valorilor financiare propuse în oferte sau
descrescătoare a punctajului stabilit în urma aplicării
formulelor/algoritmului de calcul.
Art. 35. — Autoritatea contractantă nu poate schimba, în
procesul de evaluare a ofertelor, criteriul de atribuire stabilit în
documentație.

Art. 40. — (1) Autoritatea contractantă are obligația de a
încheia contractul de achiziție publică cu ofertantul/ofertanții
a/ale cărui/căror ofertă/oferte a/au fost stabilită/stabilite ca fiind
câștigătoare de către comisia de evaluare.
(2) Autoritatea contractantă are obligația de a încheia
contractul de achiziție publică în perioada de valabilitate a
ofertelor.
(3) Fără a fi încălcate prevederile alin. (2), autoritatea
contractantă are obligația de a încheia contractul de achiziție
publică după data transmiterii comunicării privind rezultatul
aplicării procedurii respective, dar nu înainte de expirarea
perioadei legale pentru depunerea eventualelor contestații.
(4) Autoritatea contractantă are obligația de a transmite spre
publicare un anunț de atribuire în cel mult 48 de zile după
încheierea selecției interne de oferte, pentru contractele a căror
valoare este egală sau mai mare decât echivalentul în lei al

15

MONITORUL OFICIAL AL ROMÂNIEI, PARTEA I, Nr. 190/18.III.2011
125.000 euro. În acest caz, autoritatea contractantă indică
totodată în anunțul transmis dacă este sau nu de acord cu
publicarea acestuia.
Art. 41. — În cazul nerespectării obligațiilor contractuale de
către una dintre părți, partea lezată are dreptul de a cere
rezilierea contractului de achiziție publică și de a pretinde plata
de despăgubiri potrivit legii.
CAPITOLUL XVIII
Dosarul achiziției publice
Art. 42. — (1) Autoritatea contractantă are obligația de a
întocmi dosarul achiziției publice.
(2) Dosarul achiziției publice trebuie să cuprindă cel puțin
următoarele documente:
a) nota de fundamentare/oportunitate a achiziției;
b) documentația de atribuire și dovada publicării pe site-ul
propriu;
c) procesul-verbal de deschidere a ofertelor;
d) raportul procedurii de atribuire;
e) comunicările rezultatului procedurii aplicate;
f) contractul de achiziție publică semnat;
g) anunțul de atribuire (dacă este cazul) și dovada
transmiterii acestuia spre publicare.
(3) Raportul procedurii de atribuire se elaborează înainte de
încheierea contractului de achiziție publică și cuprinde cel puțin
următoarele elemente:
a) denumirea și sediul autorității contractante;
b) obiectul contractului de achiziție publică/acordului-cadru;
c) denumirea/numele ofertanților participanți la procedură;
d) denumirea/numele ofertanților respinși și motivele care au
stat la baza acestei decizii;

e) denumirea/numele ofertantului/ofertanților a cărui/căror
ofertă a fost declarată câștigătoare și motivele care au stat la
baza acestei decizii;
f) dacă este cazul, justificarea hotărârii de anulare a
procedurii de atribuire.
Art. 43. — Dosarul achiziției publice se păstrează de către
autoritatea contractantă atât timp cât contractul de achiziție
publică produce efecte juridice, dar nu mai puțin de 5 ani de la
data finalizării contractului respectiv.
CAPITOLUL XIX
Căi de atac.
Dispoziții generale privind utilizarea căilor de atac
Art. 44. — Orice persoană juridică ce are un interes legitim
în legătură cu un act sau cu o decizie emisă de comisia de
evaluare a ofertelor și care suferă, riscă să sufere ori a suferit un
prejudiciu, ca o consecință directă a acelui act, are dreptul de a
utiliza căile de atac prevăzute de prezentele norme procedurale
interne.
Art. 45. — (1) Forma de atac pe cale administrativă a actelor
și deciziilor nelegale care determină încălcarea prevederilor
prezentelor norme procedurale interne este contestația.
(2) În conformitate cu prevederile art. 16 alin. (1) din
Ordonanța de urgență a Guvernului nr. 34/2006, aprobată cu
modificări și completări prin Legea nr. 337/2006, cu modificările
și completările ulterioare, contestațiile privind procedura de
atribuire a contractelor de servicii din categoria celor incluse în
anexa nr. 2B se soluționează potrivit dispozițiilor cap. IX din actul
normativ menționat.

RECTIFICĂRI
La Hotărârea Guvernului nr. 192/2011 privind repartizarea pe proiecte a sumelor defalcate din taxa pe valoarea
adăugată pentru finanțarea Programului de dezvoltare a infrastructurii și a unor baze sportive din spațiul rural,
publicată în Monitorul Oficial al României, Partea I, nr. 177 din 14 martie 2011, se face următoarea rectificare (care
nu aparține Redacției ăMonitorul Oficial, Partea I”):
— la punctul 16.16 din anexa nr. 1, în loc de:
ă16.16

Măceșu de Jos

ALIMENTAREA CU APĂ ÎN SISTEM CENTRALIZAT A COMUNEI
MĂCEȘU DE JOS, JUDEȚUL DOLJ

1.128”

Măceșu de Sus ALIMENTAREA CU APĂ ÎN SISTEM CENTRALIZAT A COMUNEI
MĂCEȘU DE SUS, JUDEȚUL DOLJ

1.128”

se va citi:
ă16.16

La Decizia președintelui Autorității Naționale pentru Administrare și Reglementare în Comunicații nr. 968/2011
privind planurile emisiunilor filatelice, condițiile de emitere, tipărire, punere în circulație, retragere din circulație și de
comercializare a timbrelor și efectelor poștale, publicată în Monitorul Oficial al României, Partea I, nr. 171 din 10 martie
2011, se face următoarea rectificare (care nu aparține Redacției ăMonitorul Oficial, Partea I”):
— la art. 18 alin. (1), în loc de: ă... în termen de 20 de zile de la

” se va citi: ă... în termen de 40 de zile de la

”.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

100

1.500

140

3.

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 190/18.III.2011 conține 16 pagini.

Prețul: 3,20 lei

&JUYDGY|521513]
ISSN 1453—4495

