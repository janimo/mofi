Anul 179 (XXIII) — Nr. 113

PARTEA I

LEGI, DECRETE, HOTĂRÂRI ȘI ALTE ACTE

Luni, 14 februarie 2011

SUMAR

Pagina

Nr.
ORDONANȚE ȘI HOTĂRÂRI
ALE GUVERNULUI ROMÂNIEI

DECIZII ALE CURȚII CONSTITUȚIONALE
Decizia nr. 17 din 18 ianuarie 2011 referitoare la excepția de
neconstituționalitate a dispozițiilor art. 2811 alin. 3,
art. 2812 alin. 2 și art. 2813 alin. 1 din Codul de
procedură civilă ..........................................................
Decizia nr. 22 din 18 ianuarie 2011 referitoare la excepția de
neconstituționalitate a dispozițiilor art. 85 alin. (2) din
Ordonanța de urgență a Guvernului nr. 195/2002
privind circulația pe drumurile publice și ale Legii
nr. 49/2006 pentru aprobarea Ordonanței de urgență
a Guvernului nr. 195/2002 privind circulația pe
drumurile publice ........................................................

Pagina

10.

— Ordonanță de urgență privind abrogarea alin. (8) al
art. 39 din Legea nr. 51/1995 pentru organizarea și
exercitarea profesiei de avocat ..................................

12

97.

— Hotărâre privind aprobarea Listei de tarife pentru
verificările metrologice ale produselor preambalate,
efectuate de personalul împuternicit al Biroului Român
de Metrologie Legală..................................................

12–13

2–3

DECIZII ALE PRIMULUI-MINISTRU
3–4

Decizia nr. 23 din 18 ianuarie 2011 referitoare la excepția de
neconstituționalitate a dispozițiilor art. 31 lit. a) din
Ordonanța de urgență a Guvernului nr. 195/2002
privind circulația pe drumurile publice ........................

5–6

Decizia nr. 25 din 18 ianuarie 2011 referitoare la excepția de
neconstituționalitate a dispozițiilor art. 219 din Codul
de procedură civilă ....................................................

6–7

21.

Decizia nr. 26 din 18 ianuarie 2011 referitoare la excepția de
neconstituționalitate a dispozițiilor art. 315 alin. 1 din
Codul de procedură civilă ..........................................

7–8

Decizia nr. 27 din 18 ianuarie 2011 referitoare la excepția de
neconstituționalitate a dispozițiilor art. 109 alin. (2) și (3)
din Ordonanța de urgență a Guvernului nr. 195/2002
privind circulația pe drumurile publice ........................
Decizia nr. 28 din 18 ianuarie 2011 referitoare la excepția de
neconstituționalitate a dispozițiilor art. 90 alin. 1 și
art. 92 alin. 1 din Codul de procedură civilă ..............

— Decizie privind exercitarea, cu caracter temporar,
prin detașare, a funcției publice de secretar general al
Autorității Naționale pentru Sport și Tineret de către
domnul Săndulache Ștefan-Cristian ..........................

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
85. — Ordin al ministrului sănătății privind modificarea
Normelor metodologice pentru elaborarea bugetului de
venituri și cheltuieli al spitalului public, aprobate prin
Ordinul ministrului sănătății nr. 1.043/2010 ................
95.

14

9–10

— Ordin al ministrului sănătății pentru aprobarea
Metodologiei privind criteriile în baza cărora Ministerul
Sănătății alocă prin transfer sume pentru cheltuieli de
investiții de la bugetul de stat și din venituri proprii
(accize) către autoritățile administrației publice locale
pentru spitalele publice din rețeaua acestora ............

14–16

10–11

Rectificări ..............................................................................

16

2

MONITORUL OFICIAL AL ROMÂNIEI, PARTEA I, Nr. 113/14.II.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 17
din 18 ianuarie 2011

referitoare la excepția de neconstituționalitate a dispozițiilor art. 2811 alin. 3, art. 2812 alin. 2
și art. 2813 alin. 1 din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Doina Suliman

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 2811 alin. 3, art. 2812 alin. 2 și art. 2813 alin. 1
din Codul de procedură civilă, excepție ridicată de Ion Chiriță și
Maria Chiriță în Dosarul nr. 26.371/3/2007 al Curții de Apel
București — Secția a IV-a civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 21 mai 2010, pronunțată în Dosarul
nr. 26.371/3/2007, Curtea de Apel București — Secția a IV-a
civilă a sesizat Curtea Constituțională cu excepția de
neconstituționalitate a dispozițiilor art. 2811 alin. 3, art. 2812
alin. 2 și art. 2813 alin. 1 din Codul de procedură civilă.
Excepția a fost ridicată de Ion Chiriță și Maria Chiriță cu
ocazia soluționării recursului formulat împotriva Deciziei civile
nr. 1.034A din 30 octombrie 2009, pronunțată de Tribunalul
București — Secția a IV-a civilă, într-o cauză având ca obiect
ărevendicare imobiliară”.
În motivarea excepției de neconstituționalitate autorii
acesteia susțin că textele de lege criticate contravin prevederilor
constituționale ale art. 21 alin. (1)—(3) și art. 24, precum și
prevederilor art. 6 paragraful 1 din Convenția pentru apărarea
drepturilor omului și a libertăților fundamentale, deoarece ăse
ajunge la situația în care se soluționează deodată două cereri de
recurs, în condițiile în care cel puțin o cerere de recurs impune
casarea hotărârii atacate cu trimitere spre rejudecare, partea
fiind astfel lipsită de dreptul la dublul grad de jurisdicție în privința
cererii de completare [...]”. De aceea, autorii excepției consideră
că ăart. 2823 alin. 1 din Codul de procedură civilă trebuia să
prevadă că dispozitivul unei hotărâri în legătură cu care s-a
solicitat completarea se va transpune, după soluționarea
irevocabilă a cererii de completare, într-o unică hotărâre. Numai
într-o asemenea reglementare legală se poate asigura un
control judiciar adecvat, adică în condiții în care în fața instanței
de control judiciar este clar dispozitivul hotărârii atacate.”
Instanța de judecată apreciază că excepția de
neconstituționalitate este neîntemeiată, sens în care invocă
jurisprudența în materie a Curții Constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor

două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 2811 alin. 3, art. 2812 alin. 2 și art. 2813 alin. 1 din
Codul de procedură civilă, care au următorul cuprins:
— Art. 2811 alin. 3: ăÎncheierea se va atașa la hotărâre atât
în dosarul cauzei, cât și în dosarul de hotărâri al instanței.”;
— Art. 2812 alin. 2: ăCererea se soluționează de urgență, cu
citarea părților, prin hotărâre separată. Prevederile art. 2811 alin. 3
se aplică în mod corespunzător.”;
— Art. 2813 alin. 1: ăÎncheierile pronunțate în temeiul art. 281
și 2811, precum și hotărârea pronunțată potrivit art. 2812 sunt
supuse acelorași căi de atac ca și hotărârile în legătură cu care
s-a solicitat, după caz, îndreptarea, lămurirea sau înlăturarea
dispozițiilor potrivnice ori completarea.”
Autorii excepției de neconstituționalitate consideră că aceste
dispoziții contravin prevederilor constituționale cuprinse în art. 21
alin. (1)—(3) privind accesul liber la justiție și art. 24 privind
dreptul la apărare, precum și prevederilor cuprinse în art. 6 din
Convenția pentru apărarea drepturilor omului și a libertăților
fundamentale referitoare la dreptul la un proces echitabil.
Examinând excepția de neconstituționalitate, Curtea reține
că dispozițiile art. 2811, art. 2812 și art. 2813 din Codul de
procedură civilă, cuprinse în secțiunea a VI-a ăÎndreptarea,
lămurirea și completarea hotărârii” a cap. IV din titlul III al cărții
a II-a, reprezintă norme de procedură referitoare la îndreptarea
erorilor materiale din cuprinsul hotărârilor și încheierilor
judecătorești, clarificarea înțelesului dispozitivului hotărârilor
judecătorești sau completarea acestora.
Prin instituția îndreptării, lămuririi și completării unei hotărâri
judecătorești, legiuitorul a urmărit să asigure celeritatea în
soluționarea cauzelor aflate pe rolul instanțelor de judecată,
evitând exercitarea unei căi de atac pentru repararea omisiunii
instanței, atunci când aceasta privește erori materiale și nu are
incidență asupra fondului dreptului substanțial dedus judecății.
De asemenea, Curtea reține că textele de lege analizate
corespund art. 126 alin. (2) din Constituție, din care rezultă că
legiuitorul are libertatea de a institui reguli de procedură judiciară
adecvate situațiilor procedurale pe care le reglementează, și nu
aduc atingere normelor constituționale și convenționale
invocate.
În speță însă autorii excepției solicită modificarea soluțiilor
legislative criticate, susținând că ăart. 2823 alin. 1 din Codul de

MONITORUL OFICIAL AL ROMÂNIEI, PARTEA I, Nr. 113/14.II.2011
procedură civilă trebuia să prevadă că dispozitivul unei hotărâri
în legătură cu care s-a solicitat completarea se va transpune,
după soluționarea irevocabilă a cererii de completare, într-o
unică hotărâre”.
În aceste condiții, Curtea constată că excepția de
neconstituționalitate, așa cum a fost formulată, este inadmisibilă,

3

întrucât are ca finalitate modificarea dispozițiilor de lege supuse
controlului. Or, potrivit art. 2 alin. (3) din Legea nr. 47/1992:
ăCurtea Constituțională se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului.”

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 2811 alin. 3, art. 2812 alin. 2 și art. 2813 alin. 1
din Codul de procedură civilă, excepție ridicată de Ion Chiriță și Maria Chiriță în Dosarul nr. 26.371/3/2007 al Curții de Apel București —
Secția a IV-a civilă.
Definitivă și general obligatorie.
Pronunțată în ședința publică din data de 18 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman
CURTEA CONSTITUȚIONALĂ

D E C I Z I A Nr. 22
din 18 ianuarie 2011

referitoare la excepția de neconstituționalitate a dispozițiilor art. 85 alin. (2)
din Ordonanța de urgență a Guvernului nr. 195/2002 privind circulația pe drumurile publice
și ale Legii nr. 49/2006 pentru aprobarea Ordonanței de urgență a Guvernului nr. 195/2002
privind circulația pe drumurile publice
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Doina Suliman

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 77 alin. (2) din Ordonanța de urgență a
Guvernului nr. 195/2002 privind circulația pe drumurile publice și
ale Legii nr. 49/2006 pentru aprobarea Ordonanței de urgență
a Guvernului nr. 195/2002 privind circulația pe drumurile
publice, excepție ridicată de Ioan Șoman în Dosarul
nr. 2553.1.1/325/2007 al Judecătoriei Timișoara.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 21 iunie 2010, pronunțată în Dosarul
nr. 2553.1.1/325/2007, Judecătoria Timișoara a sesizat

Curtea Constituțională cu excepția de neconstituționalitate
a dispozițiilor art. 77 alin. (2) din Ordonanța de urgență a
Guvernului nr. 195/2002 privind circulația pe drumurile
publice și ale Legii nr. 49/2006 pentru aprobarea Ordonanței
de urgență a Guvernului nr. 195/2002 privind circulația pe
drumurile publice.
Excepția a fost ridicată de Ioan Șoman într-o cauză penală.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 73 alin. (3) lit. h) și art. 115
alin. (4), deoarece, pe de o parte, ăreglementarea infracțiunilor
și pedepselor se realizează numai prin lege organică, nu și pe
calea ordonanțelor de urgență”, iar, pe de altă parte,
ăordonanțele de urgență se adoptă de Guvern numai în situații
extraordinare a căror reglementare nu poate fi amânată, acesta
având obligația de a motiva urgența în cuprinsul acestora”.
Autorul excepției arată că, printre altele, a fost trimis în judecată
pentru comiterea infracțiunii prevăzute de art. 35 din Decretul
nr. 328/1966 privind circulația pe drumurile publice, republicat,
abrogat în temeiul art. 118 din Ordonanța de urgență a
Guvernului nr. 195/2002, ordonanță care în art. 77 preia
reglementarea cuprinsă în art. 35 din decret. De asemenea,
consideră că, ăîntrucât dispozițiile art. 77 din Ordonanța de
urgență a Guvernului nr. 195/2002 sunt neconstituționale, nici
Legea nr. 49/2006 pentru aprobarea acesteia nu poate fi
considerată în acord cu Legea fundamentală, tinzând la
validarea unui act neconstituțional”. În final, autorul excepției
arată că interesul pe care îl justifică în promovarea acestei
excepții ărezidă în aceea că, în condițiile în care dispozițiile
art. 77 din Ordonanța de urgență a Guvernului nr. 195/2002 vor

4

MONITORUL OFICIAL AL ROMÂNIEI, PARTEA I, Nr. 113/14.II.2011

fi declarate neconstituționale, iar Decretul nr. 328/1966 a fost
abrogat, infracțiunea reglementată de art. 35 din decret va fi
considerată dezincriminată, deoarece textul abrogat nu a fost
preluat concomitent de un alt act normativ valid”.
Judecătoria Timișoara apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art.1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 77 alin. (2) din Ordonanța de urgență a
Guvernului nr. 195/2002 privind circulația pe drumurile publice,
publicată în Monitorul Oficial al României, Partea I, nr. 958 din
28 decembrie 2002, aprobată cu modificări și completări prin
Legea nr. 49/2006, publicată în Monitorul Oficial al României,
Partea I, nr. 246 din 20 martie 2006, dispoziții potrivit cărora:
ăPunerea în circulație sau conducerea pe drumurile publice a
unui autovehicul sau tramvai cu număr fals de înmatriculare sau
de înregistrare se pedepsește cu închisoare de la unu la 5 ani.”
Ordonanța de urgență a Guvernului nr. 195/2002 a fost
republicată în Monitorul Oficial al României, Partea I, nr. 670 din
3 august 2006, iar în urma renumerotării art. 77 alin. (2) a
devenit art. 85 alin. (2), asupra căruia urmează să se pronunțe
Curtea Constituțională.
Critica vizează motive de neconstituționalitate extrinsecă, și
anume adoptarea ordonanței criticate cu încălcarea prevederilor
constituționale ale art. 73 alin. (3) lit. h) și art. 115 alin. (4).
Examinând excepția de neconstituționalitate, Curtea
constată că nu poate primi susținerea autorului acesteia conform
căreia este neconstituțională reglementarea unor infracțiuni
printr-o ordonanță de urgență, nesocotindu-se astfel prevederile
art. 73 alin. (3) lit. h) din Constituție. În legătură cu acest aspect,
în jurisprudența sa Curtea Constituțională a statuat în mod

constant că interdicția de a emite ordonanțe în domeniul legilor
organice privește exclusiv ordonanțele adoptate în temeiul unei
legi speciale de abilitare, nu și ordonanțele de urgență.
De asemenea, din examinarea conținutului expunerii de
motive la proiectul de lege pentru aprobarea Ordonanței de
urgență a Guvernului nr. 195/2002, Curtea constată că au fost
întrunite exigențele constituționale prevăzute de art. 115 alin. (4)
din Constituție pentru adoptarea ordonanței de urgență, și
anume existența situației extraordinare și a urgenței
reglementării. Guvernul a precizat în documentul menționat că
ăamplificarea continuă a fenomenului infracțional, care a căpătat
un caracter tot mai dinamic și mai complex, a reclamat soluții
viabile de contracarare, concretizate în acest proiect de act
normativ, pe de o parte, prin înăsprirea sancțiunilor penale, iar
pe de altă parte, prin incriminarea ca infracțiuni a unor noi fapte”.
Totodată, s-a arătat că promovarea unui proiect de act normativ
asupra regimului circulației pe drumurile publice sub forma unei
ordonanțe de urgență ăa fost determinată de necesitatea
reglementării pe baze noi și în acord cu noile reglementări
europene, în cel mai scurt timp, a relațiilor sociale dintr-un
domeniu foarte important pentru societatea românească,
prelungirea procedurii legislative având consecințe nedorite,
uneori dramatice, vizibile pe toate drumurile țării. Promovarea
în regim de urgență este determinată, nu în ultimul rând, și de
necesitatea îndeplinirii, la termenele convenite, a
angajamentelor asumate de România în procesul de armonizare
a legislației românești cu aquis-ul comunitar”.
În practica sa jurisdicțională, Curtea Constituțională s-a mai
pronunțat în același sens prin Decizia nr. 245 din 10 mai 2005,
publicată în Monitorul Oficial al României, Partea I, nr. 612 din
14 iulie 2005.
Cu privire la critica dispozițiilor Legii nr. 49/2006, Curtea
constată că adoptarea acestei legi s-a realizat cu respectarea
art. 115 alin. (5) teza finală din Constituție, potrivit cărora
ăOrdonanța de urgență cuprinzând norme de natura legii
organice se aprobă cu majoritatea prevăzută la articolul 76
alineatul (1)”, acest din urmă text constituțional stabilind că
ăLegile organice și hotărârile privind regulamentele Camerelor
se adoptă cu votul majorității membrilor fiecărei Camere”.
Astfel, potrivit art. III din Legea nr. 49/2006: ăAceastă lege a
fost adoptată de Parlamentul României, cu respectarea
prevederilor art. 75 și ale art. 76 alin. (1) din Constituția
României, republicată.”

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 85 alin. (2) din Ordonanța de urgență a
Guvernului nr. 195/2002 privind circulația pe drumurile publice și ale Legii nr. 49/2006 pentru aprobarea Ordonanței de urgență a
Guvernului nr. 195/2002 privind circulația pe drumurile publice, excepție ridicată de Ioan Șoman în Dosarul nr. 2553.1.1/325/2007
al Judecătoriei Timișoara.
Definitivă și general obligatorie.
Pronunțată în ședința publică din data de 18 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 113/14.II.2011

5

CURTEA CONSTITUȚIONALĂ

D E C I Z I A Nr. 23
din 18 ianuarie 2011

referitoare la excepția de neconstituționalitate a dispozițiilor art. 31 lit. a) din Ordonanța de urgență
a Guvernului nr. 195/2002 privind circulația pe drumurile publice
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Doina Suliman

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 31 lit. a) din Ordonanța de urgență a
Guvernului nr. 195/2002 privind circulația pe drumurile publice,
excepție ridicată de Smărăndița Bălănescu în Dosarul
nr. 756/302/2009 al Judecătoriei Sectorului 5 București —
Secția a II-a civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 30 aprilie 2010, pronunțată în Dosarul
nr. 756/302/2009, Judecătoria Sectorului 5 București —
Secția a II-a civilă a sesizat Curtea Constituțională cu
excepția de neconstituționalitate a dispozițiilor art. 31 lit. a)
din Ordonanța de urgență a Guvernului nr. 195/2002 privind
circulația pe drumurile publice.
Excepția de neconstituționalitate a fost ridicată de
Smărăndița Bălănescu într-o cauză civilă având ca obiect o
plângere contravențională în contradictoriu cu Direcția Generală
de Poliție a Municipiului București — Brigada de Poliție Rutieră.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 1, 15, 16 și art. 21 alin. (1)—
(3), ăprin instituirea sarcinii probei doar pentru contestator, nu și
pentru organul care a constatat contravenția și a aplicat măsurile
sancționatoare fără nicio probă în acest sens, art. 31 lit. a)
constituind baza legală pentru aplicarea sancțiunii, așa cum
rezultă din procesele-verbale de contravenție încheiate în
temeiul său. Ca urmare a acestei omisiuni a legii, se lasă la
discreția organelor de poliție libertatea de aplicare a sancțiunilor
și în consecință de a priva în mod abuziv cetățenii de dreptul de
a conduce un autovehicul pe drumurile publice”.
Instanța de judecată apreciază că excepția de
neconstituționalitate este neîntemeiată. În acest sens, arată, în
esență, că ănu există un drept constituțional de a conduce un
autovehicul pe drumurile publice, iar omisiunea legislativă nu
intră în competența de soluționare a Curții Constituționale”.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

Poporului, pentru a-și formula punctele de vedere cu privire la
excepția de neconstituționalitate.
Avocatul Poporului consideră că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 31 lit. a) din Ordonanța de urgență a Guvernului
nr. 195/2002 privind circulația pe drumurile publice, republicată
în Monitorul Oficial al României, Partea I, nr. 670 din 3 august
2006, cu modificările și completările ulterioare, dispoziții care au
următorul conținut: ăParticipanții la trafic trebuie să respecte
regulile de circulație, semnalele, indicațiile și dispozițiile
polițistului rutier, precum și semnificația diferitelor tipuri de
mijloace de semnalizare rutieră, în următoarea ordine de
prioritate:
a) semnalele, indicațiile și dispozițiile polițistului rutier;”.
Autorul excepției susține că aceste dispoziții legale contravin
prevederilor constituționale ale art. 1 — Statul român, art. 15 —
Universalitatea, art. 16 — Egalitatea în drepturi și art. 21
alin. (1)—(3) — Accesul liber la justiție.
Examinând excepția de neconstituționalitate, Curtea reține
că autorul acesteia nu formulează o veritabilă critică de
neconstituționalitate, ci, în realitate, solicită modificarea și
completarea dispozițiilor de lege criticate. Or, potrivit art. 2
alin. (3) din Legea nr. 47/1992, Curtea Constituțională se
pronunță numai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului.
Astfel, așa cum rezultă din motivarea excepției de
neconstituționalitate, aceasta vizează, pe de o parte, aspecte
ce țin de modificarea textului de lege criticat, iar, pe de altă parte,
aspecte ce țin de modul de aplicare a dispozițiilor de lege
atacate. Eventualele abuzuri ale agenților constatatori, la care
face referire în motivarea excepției și care constituie de fapt,
cauza nemulțumirii autorului excepției, nu pot constitui însă
motive de neconstituționalitate a textului de lege criticat și, prin
urmare, nu pot fi cenzurate de instanța de contencios
constituțional, fiind de competența instanței de judecată învestite
cu soluționarea litigiului, respectiv a celor ierarhic superioare în
cadrul căilor de atac prevăzute de lege.

6

MONITORUL OFICIAL AL ROMÂNIEI, PARTEA I, Nr. 113/14.II.2011

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 31 lit. a) din Ordonanța de urgență a Guvernului
nr. 195/2002 privind circulația pe drumurile publice, excepție ridicată de Smărăndița Bălănescu în Dosarul nr. 756/302/2009 al
Judecătoriei Sectorului 5 București — Secția a II-a civilă.
Definitivă și general obligatorie.
Pronunțată în ședința publică din data de 18 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 25
din 18 ianuarie 2011

referitoare la excepția de neconstituționalitate a dispozițiilor art. 219 din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Doina Suliman

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 219 din Codul de procedură civilă, excepție
ridicată de Mihai Popteanu în Dosarul nr. 3.688/303/2009 al
Judecătoriei Sectorului 6 București — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 6 august 2009, pronunțată în Dosarul
nr. 3.688/303/2009, Judecătoria Sectorului 6 București —
Secția civilă a sesizat Curtea Constituțională cu excepția de
neconstituționalitate a dispozițiilor art. 219 din Codul de
procedură civilă.
Excepția a fost ridicată de Mihai Popteanu, contestator într-o
cauză civilă având ca obiect o plângere contravențională.
În motivarea excepției de neconstituționalitate autorul
acesteia invocă înfrângerea prevederilor constituționale ale
art. 30 alin. (1) și (2) și art. 53, deoarece impun persoanei fizice
exprimarea orală în fața instanței pentru administrarea probei
cu interogatoriu, în timp ce, în temeiul art. 222 alin. 1 din Codul
de procedură civilă, persoanelor juridice le este permisă forma
de exprimare în scris a răspunsurilor.

Instanța de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 219 din Codul de procedură civilă, care au
următorul cuprins: ăCel chemat va fi întrebat de către președinte
asupra fiecărui fapt în parte.
Cu încuviințarea președintelui, fiecare dintre judecători,
procurorul, precum și partea potrivnică pot pune de-a dreptul
întrebări celui chemat la interogator.
Partea nu are voie să citească un răspuns scris de mai
înainte. Ea se poate folosi însă de însemnări, cu încuviințarea
președintelui, dar numai cu privire la cifre sau denumiri.
Dacă partea declară că pentru a răspunde trebuie să
cerceteze înscrisuri, se va putea soroci un nou termen pentru
interogator.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 30 alin. (1) și (2) referitoare la libertatea de exprimare și

MONITORUL OFICIAL AL ROMÂNIEI, PARTEA I, Nr. 113/14.II.2011
art. 53 privind restrângerea exercițiului unor drepturi sau al unor
libertăți.
Examinând excepția de neconstituționalitate, Curtea observă
că dispozițiile legale criticate sunt norme de procedură
referitoare la administrarea dovezilor, iar, potrivit art. 126 alin. (2)
din Constituție, procedura de judecată este stabilită de legiuitor,
evident fără a fi încălcate prevederile sau principiile
constituționale.

7

Referitor la susținerile autorului excepției, Curtea constată
că dispozițiile legale criticate nu îngrădesc sub niciun aspect
libertatea de exprimare, deosebirea de statut juridic dintre
persoanele fizice și persoanele juridice justificând în mod
obiectiv și rațional aplicarea unui tratament juridic diferit în ceea
ce privește răspunsul dat la interogatoriu, în cadrul unui proces
civil.
De altfel, invocarea prevederilor constituționale ale art. 30
alin. (1) și (2) și ale art. 53 nu are relevanță în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 219 din Codul de procedură civilă, excepție
ridicată de Mihai Popteanu în Dosarul nr. 3.688/303/2009 al Judecătoriei Sectorului 6 București — Secția civilă.
Definitivă și general obligatorie.
Pronunțată în ședința publică din data de 18 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 26
din 18 ianuarie 2011

referitoare la excepția de neconstituționalitate a dispozițiilor art. 315 alin. 1
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Doina Suliman

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 315 alin. 1 din Codul de procedură civilă,
excepție ridicată de Lucia Tomuță în Dosarul nr. 01601/221/2008
al Judecătoriei Deva.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.

C U R T E A,

având în vedere actele și lucrările dosarului, reține următoarele:
Prin Încheierea din 29 iunie 2010, pronunțată în Dosarul
nr. 01601/221/2008, Judecătoria Deva a sesizat Curtea
Constituțională cu excepția de neconstituționalitate a dispozițiilor
art. 315 alin. 1 din Codul de procedură civilă.
Excepția a fost ridicată de Lucia Tomuță, pârâtă într-o cauză
civilă având ca obiect pretenții.
În motivarea excepției de neconstituționalitate autorul
acesteia invocă înfrângerea prevederilor constituționale ale
art. 1 alin. (4), art. 16 alin. (2) și art. 124, deoarece ăjudecătorii
se supun nu doar legii, ci și deciziei de recurs, dezlegărilor date
cu ocazia soluționării acestuia”, astfel că ăhotărârile date de
către instanța de recurs trebuie respectate de către instanțele
de fond, atât cu privire la problemele de drept dezlegate, cât și
cu privire la necesitatea administrării probelor.”
Instanța de judecată apreciază că excepția de
neconstituționalitate este întemeiată, dispozițiile art. 315 alin. 1
din Codul de procedură civilă fiind neconstituționale în partea
referitoare la obligarea judecătorilor fondului de a respecta
necondiționat hotărârile instanței de recurs asupra problemelor
de drept dezlegate de aceasta.

8

MONITORUL OFICIAL AL ROMÂNIEI, PARTEA I, Nr. 113/14.II.2011

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 315 alin. 1 din Codul de procedură civilă, care au
următorul cuprins: ăÎn caz de casare, hotărârile instanței de
recurs asupra problemelor de drept dezlegate, precum și asupra
necesității administrării unor probe sunt obligatorii pentru
judecătorii fondului.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 1 alin. (4) care consacră principiul separației și
echilibrului puterilor, ale art. 16 alin. (2) potrivit cărora ăNimeni nu
este mai presus de lege” și ale art. 124 privind înfăptuirea
justiției.
Examinând excepția de neconstituționalitate, Curtea observă
că dispozițiile legale criticate sunt norme de procedură
referitoare la recurs, iar, potrivit art. 126 alin. (2) din Constituție,
competența instanțelor judecătorești și procedura de judecată
sunt stabilite de legiuitor, evident fără a fi încălcate prevederile
sau principiile constituționale.
Asupra textelor de lege atacate, raportate la prevederile
constituționale ale art. 124, Curtea s-a pronunțat prin Decizia
nr. 332 din 27 noiembrie 2001, publicată în Monitorul Oficial al
României, Partea I, nr. 113 din 12 februarie 2002, și Decizia
nr. 360 din 12 decembrie 2002, publicată în Monitorul Oficial al
României, Partea I, nr. 148 din 7 martie 2003.
Cu acele prilejuri, Curtea a constatat că principiul
independenței justiției, consacrat de art. 124 alin. (3) din
Constituție, derivă din separația puterilor în stat, din necesitatea
existenței unui echilibru între autoritățile care exercită puterea
în stat. Este imperios necesar ca instanțele judecătorești să fie
la adăpost de orice ingerință și, în consecință, independența
judecătorilor reprezintă o garanție fundamentală a exercitării
drepturilor omului.

Referitor la controlul judiciar ce se exercită de către
instanțele care soluționează căile de atac asupra instanțelor
care au pronunțat hotărârile atacate, acesta nu reprezintă o
limitare a independenței justiției, deoarece controlul judiciar este
întotdeauna posterior, nefiind posibil să îl influențeze pe
judecătorul care a pronunțat hotărârea supusă controlului
judiciar.
Instituția controlului judiciar își găsește reazemul
constituțional în dispozițiile art. 129 din Legea fundamentală,
potrivit cărora, ăÎmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii”.
Prin dispozițiile art. 315 alin. 1 din Codul de procedură civilă
se dă eficiență acestui text constituțional, deoarece fără
obligativitatea îndrumărilor date de către instanța de control
judiciar judecătorilor fondului, nu s-ar putea realiza finalitatea
controlului, de asigurare a soluționării temeinice și legale a
cauzelor. Dacă judecătorii de la instanța de fond nu ar fi obligați
să se supună îndrumărilor instanței de apel sau de recurs,
putând reitera erorile comise prin soluția ce a fost desființată,
s-ar ajunge la exercitarea repetată a căilor de atac și la
prelungirea duratei soluționării cauzelor în mod nepermis și
astfel s-ar încălca cerința soluționării proceselor într-un termen
rezonabil.
Dispozițiile legale criticate nu reprezintă o încălcare a
independenței judecătorului prin faptul că, rejudecând cauza,
acesta preia rezolvarea în drept stabilită de instanța de casare,
deoarece îndrumările sunt date în cadrul activității jurisdicționale
a instanțelor de grade diferite, pe cale de hotărâri pronunțate în
urma unor dezbateri contradictorii. De asemenea, independența
judecătorului de fond nu este știrbită prin faptul că, rejudecând
cauza, adoptă rezolvarea în drept stabilită de instanța de
casare, deoarece prin aceasta el nu se supune voinței unei
autorități străine de cauza judecată, ci se conformează hotărârii
judecătorești date în exercitarea competenței legale de control
judiciar.
Pe de altă parte, Curtea a reținut că în toate legislațiile se
admite intervenția instanțelor superioare în cadrul sistemului
căilor de atac, aceasta neîncălcând principiul independenței
justiției. În același sens este și jurisprudența Curții Europene a
Drepturilor Omului referitoare la noțiunea de ăinstanță
independentă”, cuprinsă în art. 6 paragraful 1 din Convenția
pentru apărarea drepturilor omului și a libertăților fundamentale
(Hotărârea din 8 decembrie 1983 pronunțată în Cauza Pretto și
alții contra Italiei).
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluțiile deciziilor menționate își păstrează
valabilitatea și în prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 315 alin. 1 din Codul de procedură civilă,
excepție ridicată de Lucia Tomuță în Dosarul nr. 01601/221/2008 al Judecătoriei Deva.
Definitivă și general obligatorie.
Pronunțată în ședința publică din data de 18 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 113/14.II.2011

9

CURTEA CONSTITUȚIONALĂ

D E C I Z I A Nr. 27
din 18 ianuarie 2011

referitoare la excepția de neconstituționalitate a dispozițiilor art. 109 alin. (2) și (3) din Ordonanța
de urgență a Guvernului nr. 195/2002 privind circulația pe drumurile publice
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Doina Suliman

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 109 alin. (2) și (3) din Ordonanța de urgență
a Guvernului nr. 195/2002 privind circulația pe drumurile
publice, excepție ridicată de Adrian Sorin Nica în Dosarul
nr. 26.229/212/2008 al Judecătoriei Constanța — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 28 mai 2010, pronunțată în Dosarul
nr. 26.229/212/2008, Judecătoria Constanța — Secția civilă
a sesizat Curtea Constituțională cu excepția de
neconstituționalitate a dispozițiilor art. 109 alin. (2) și (3) din
Ordonanța de urgență a Guvernului nr. 195/2002 privind
circulația pe drumurile publice.
Excepția a fost ridicată de Adrian Sorin Nica într-o cauză
civilă având ca obiect o plângere contravențională.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 16 alin. (1) și art. 24, întrucât,
pentru ipoteza constatării faptei cu ajutorul unor mijloace tehnice
certificate sau mijloace tehnice omologate și verificate
metrologic, prevăd o procedură administrativă de constatare a
contravențiilor și de încheiere a procesului-verbal diferită față
de situația constatării faptei direct și nemijlocit de către polițistul
rutier în lipsa unor mijloace tehnice. În cazul reglementat de
textul de lege criticat este înlăturat dreptul contravenientului de
a formula obiecțiuni cu privire la conținutul procesului-verbal de
constatare, pe când în cazul celorlalte contravenții agentul
constatator este obligat să aducă la cunoștința contravenientului
dreptul de a face obiecțiuni cu privire la conținutul actului de
constatare. Contravenientul nu beneficiază de prezumția de
nevinovăție în timpul etapei administrative în care i se aplică o
sancțiune de către polițist, iar actul de constatare se întocmește
în lipsa acestuia, astfel că nu are posibilitatea de a formula
obiecțiuni cu privire la starea de fapt reținută de agentul
constatator.

Judecătoria Constanța — Secția civilă apreciază că
excepția de neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 109 alin. (2) și (3) din Ordonanța de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006, cu modificările și completările ulterioare,
dispoziții care au următorul cuprins: ă(2) Constatarea
contravențiilor se poate face și cu ajutorul unor mijloace tehnice
certificate sau mijloace tehnice omologate și verificate
metrologic, consemnându-se aceasta în procesul-verbal de
constatare a contravenției.
(3) În cazurile prevăzute la alin. (2), procesul-verbal se poate
încheia și în lipsa contravenientului, după stabilirea identității
conducătorului de vehicul, menționându-se aceasta în procesulverbal, fără a fi necesară confirmarea faptelor de către martori.”
Prevederile constituționale invocate în motivarea excepției
de neconstituționalitate sunt cele ale art. 16 alin. (1) privind
egalitatea cetățenilor în fața legii și art. 24 privind dreptul la
apărare. De asemenea, sunt invocate prevederile art. 6
paragraful 2 din Convenția pentru apărarea drepturilor omului
și a libertăților fundamentale referitoare la prezumția de
nevinovăție.
Examinând excepția de neconstituționalitate, Curtea reține
că a mai analizat textele de lege criticate prin raportare la
aceleași prevederi constituționale și cu motivare similară. Astfel,
prin Decizia nr. 606 din 6 mai 2010, publicată în Monitorul Oficial
al României, Partea I, nr. 398 din 16 iunie 2010, Curtea a
constatat că dispozițiile de lege sus-citate sunt constituționale.
Pentru a pronunța această soluție, Curtea a reținut că
acestea nu încalcă prevederile constituționale invocate. ăAstfel,
normele criticate se aplică tuturor persoanelor prevăzute în
ipoteza acestora, fără nicio discriminare pe considerente
arbitrare, și nu încalcă dreptul la apărare. Persoana
contravenientă nemulțumită de sancțiunea aplicată prin

10

MONITORUL OFICIAL AL ROMÂNIEI, PARTEA I, Nr. 113/14.II.2011

procesul-verbal de contravenție, indiferent dacă procesul-verbal
de contravenție a fost încheiat în prezența sau în lipsa acesteia,
are deschisă calea plângerii la instanța de judecată, în
conformitate cu prevederile art. 118 alin. (1) din Ordonanța de
urgență a Guvernului nr. 195/2002, potrivit căruia «împotriva
procesului-verbal de constatare a contravențiilor se poate
depune plângere, în termen de 15 zile de la comunicare, la
judecătoria în a cărei rază de competență a fost constatată
fapta», cadru în care, beneficiind de toate garanțiile dreptului la
un proces echitabil, poate formula apărările pe care le consideră
necesare. Curtea a subliniat în acest sens, în jurisprudența sa
pronunțată cu privire la dispoziții ale Ordonanței Guvernului
nr. 2/2001, legea-cadru în materie contravențională (de exemplu,
Decizia nr. 96 din 4 februarie 2010 privind regimul juridic al
contravențiilor, aprobată cu modificări și completări prin Legea
nr. 180/2002, cu modificările și completările ulterioare, publicată
în Monitorul Oficial al României, Partea I, nr. 166 din 15 martie
2010), că, chiar dacă procesul-verbal de constatare și
sancționare a contravenției se bucură de prezumția de legalitate,
atunci când este formulată plângere împotriva acestuia, este
contestată chiar prezumția de care se bucură. În acest caz,
instanța de judecată competentă va administra probele
prevăzute de lege, necesare în vederea verificării legalității și
temeiniciei procesului-verbal. Cel care a formulat plângerea nu

trebuie să își demonstreze propria nevinovăție, revenind
instanței de judecată obligația de a administra tot probatoriul
necesar stabilirii și aflării adevărului, așadar și de a examina
probele care stau la baza aplicării sancțiunii contravenționale,
obținute cu ajutorul unor mijloace tehnice certificate sau mijloace
tehnice omologate și verificate metrologic, la care face referire
autorul prezentei excepții, în motivarea acesteia. În acest sens,
art. 34 alin. (1) din Ordonanța Guvernului nr. 2/2001 stabilește
că «instanța competentă să soluționeze plângerea, după ce
verifică dacă aceasta a fost introdusă în termen, ascultă pe cel
care a făcut-o și pe celelalte persoane citate, dacă aceștia s-au
prezentat, administrează orice alte probe prevăzute de lege,
necesare în vederea verificării legalității și temeiniciei
procesului-verbal, și hotărăște asupra sancțiunii, despăgubirii
stabilite, precum și asupra măsurii confiscării». Așadar,
instanțele trebuie să manifeste un rol activ pentru aflarea
adevărului, din moment ce contravenția intră sub incidența art. 6
din Convenția pentru apărarea drepturilor omului și a libertăților
fundamentale”.
Întrucât nu au intervenit elemente noi, care să determine
modificarea soluției pronunțate cu acel prilej, atât aceasta, cât și
argumentele pe care s-a bazat își mențin valabilitatea și în
cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 109 alin. (2) și (3) din Ordonanța de urgență
a Guvernului nr. 195/2002 privind circulația pe drumurile publice, excepție ridicată de Adrian Sorin Nica în Dosarul
nr. 26.229/212/2008 al Judecătoriei Constanța — Secția civilă.
Definitivă și general obligatorie.
Pronunțată în ședința publică din data de 18 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 28
din 18 ianuarie 2011

referitoare la excepția de neconstituționalitate a dispozițiilor art. 90 alin. 1 și art. 92 alin. 1
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Doina Suliman

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 90 alin. 1 și art. 92 alin. 1 din Codul de
procedură civilă, excepție ridicată de Irinel Marinescu în Dosarul
nr. 11.537/225/2009 al Tribunalului Mehedinți — Secția civilă.

MONITORUL OFICIAL AL ROMÂNIEI, PARTEA I, Nr. 113/14.II.2011
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 20 aprilie 2010, pronunțată în Dosarul
nr. 11.537/225/2009, Tribunalul Mehedinți — Secția civilă a
sesizat Curtea Constituțională cu excepția de
neconstituționalitate a dispozițiilor art. 90 alin. 1 și art. 92
alin. 1 din Codul de procedură civilă.
Excepția a fost ridicată de Irinel Marinescu cu ocazia
soluționării recursului formulat împotriva Sentinței civile nr. 287
din 19 ianuarie 2010, pronunțată de Judecătoria Drobeta-Turnu
Severin, în contradictoriu cu Marga Vasile, într-o cauză civilă
având ca obiect pretenții.
În motivarea excepției de neconstituționalitate autorul
acesteia invocă înfrângerea prevederilor constituționale ale
art. 21 și art. 24 alin. (1) și (2), precum și a prevederilor art. 6 din
Convenția pentru apărarea drepturilor omului și a libertăților
fundamentale, deoarece prin reglementările cuprinse în art. 90
alin. 1 și art. 92 alin. 1 din Codul de procedură civilă este ăprivat
de dreptul de a avea acces la justiție, de a beneficia de un
tratament legal în fața legiuitorului, fiind abuzat în exercitarea
drepturilor procesuale.” Consideră că ăinstanța de judecată, fără
a solicita relații de la Evidența populației privind domiciliul, a
emis o sentință nelegală, netemeinică și nulă, conținând o serie
de neadevăruri bazate pe acte fictive.”
Instanța de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

11

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 90 alin. 1 și art. 92 alin. 1 din Codul de procedură
civilă, care au următorul cuprins:
— Art. 90 alin. 1: ăÎnmânarea citației și a tuturor actelor de
procedură se face la domiciliul sau reședința celui citat. Când
acesta are o așezare agricolă, comercială, industrială sau
profesională în altă parte, înmânarea se poate face și la locul
acestor așezări.”;
— Art. 92 alin. 1: ăÎnmânarea citației se va face personal celui
citat, care va semna adeverința de primire, agentul însărcinat
cu înmânarea certificând identitatea și semnătura acestuia”.
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 21 privind liberul acces la justiție și ale art. 24 alin. (1) și
(2) referitoare la dreptul la apărare, precum și a prevederilor
art. 6 din Convenția pentru apărarea drepturilor omului și a
libertăților fundamentale care consacră dreptul la un proces
echitabil.
Dispozițiile de lege sus-citate sunt norme de procedură
referitoare la citații și comunicarea actelor de procedură, iar,
potrivit art. 126 alin. (2) din Constituție, procedura de judecată
este stabilită de legiuitor.
Examinând excepția de neconstituționalitate, Curtea reține
că autorul acesteia nu formulează o veritabilă critică de
neconstituționalitate, ci, în realitate, este nemulțumit de soluția
pronunțată de instanța de judecată. Așa cum rezultă din
motivarea excepției de neconstituționalitate, aceasta vizează
aspecte ce țin de modul de aplicare a dispozițiilor de lege
atacate, care nu pot constitui însă motive de
neconstituționalitate și, prin urmare, nu pot fi cenzurate de
instanța de contencios constituțional, fiind de competența
instanței de judecată învestite cu soluționarea litigiului, respectiv
a celei ierarhic superioare în cadrul căilor de atac prevăzute de
lege.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 90 alin. 1 și art. 92 alin. 1 din Codul de
procedură civilă, excepție ridicată de Irinel Marinescu în Dosarul nr. 11.537/225/2009 al Tribunalului Mehedinți — Secția civilă.
Definitivă și general obligatorie.
Pronunțată în ședința publică din data de 18 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

12

MONITORUL OFICIAL AL ROMÂNIEI, PARTEA I, Nr. 113/14.II.2011

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind abrogarea alin. (8) al art. 39 din Legea nr. 51/1995 pentru organizarea
și exercitarea profesiei de avocat
Având în vedere dispozițiile alin. (8) al art. 39 din Legea nr. 51/1995 pentru organizarea și exercitarea profesiei de avocat,
republicată, prin care se instituie pentru prima dată în reglementarea română o cauză de nepedepsire circumstanțiată la exercitarea
unei profesii liberale cu legătură directă și impact profund asupra activității judiciare, fiind în același timp singura de acest gen cu
privire la o anumită categorie de subiecți activi calificați — participanți în calitate de instigatori sau complici la săvârșirea de către
client a unei fapte prevăzute de legea penală,
ținând cont de faptul că reglementările cu caracter general și sancțiunea penală în mod special răspund unor nevoi
constatate la nivel social, un astfel de text poate fi de natură să aducă prejudicii înseși exercitării profesiei de avocat, punând la
îndoială probitatea membrilor profesiei, care sunt, în egală măsură, vectori în procesul de stabilire a circumstanțelor cauzei și
dezlegării pricinii.
Având în vedere că elementele prezentate mai sus constituie o situație de urgență și extraordinară, a cărei reglementare
nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Alineatul (8) al articolului 39 din Legea
nr. 51/1995 pentru organizarea și exercitarea profesiei de

avocat, republicată în Monitorul Oficial al României, Partea I,
nr. 98 din 7 februarie 2011, se abrogă.

PRIM-MINISTRU

EMIL BOC
Contrasemnează:
Ministrul justiției,
Cătălin Marian Predoiu
București, 9 februarie 2011.
Nr. 10.
GUVERNUL ROMÂNIEI

HOTĂRÂRE
privind aprobarea Listei de tarife pentru verificările metrologice ale produselor preambalate,
efectuate de personalul împuternicit al Biroului Român de Metrologie Legală
În temeiul prevederilor art. 108 din Constituția României, republicată, ale art. 35 alin. 2 din Ordonanța Guvernului nr. 20/1992
privind activitatea de metrologie, aprobată cu modificări prin Legea nr. 11/1994, cu modificările și completările ulterioare, și ale
art. 11 din Instrucțiunile de metrologie legală IML 8-01 ăPreambalarea unor produse în funcție de masă sau volum”, aprobate prin
Hotărârea Guvernului nr. 530/2001, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă Lista de tarife pentru verificările
metrologice

ale

produselor

preambalate,

efectuate

de

personalul împuternicit al Biroului Român de Metrologie Legală,
prevăzută în anexa care face parte integrantă din prezenta
hotărâre.

Art. 2. — Pe data intrării în vigoare a prezentei hotărâri se
abrogă Ordinul ministrului industriei și resurselor nr. 148/2002
privind aprobarea Listei de tarife pentru verificările metrologice
ale produselor preambalate, efectuate de personalul
împuternicit al Biroului Român de Metrologie Legală, publicat în
Monitorul Oficial al României, Partea I, nr. 327 din 16 mai 2002.

PRIM-MINISTRU

EMIL BOC
Contrasemnează:
Ministrul economiei, comerțului
și mediului de afaceri,
Ion Ariton
Ministrul finanțelor publice,
Gheorghe Ialomițianu
București, 2 februarie 2011.
Nr. 97.

13

MONITORUL OFICIAL AL ROMÂNIEI, PARTEA I, Nr. 113/14.II.2011

ANEXĂ

L I S TA D E TA R I F E

pentru verificările metrologice ale produselor preambalate, efectuate de personalul împuternicit al Biroului Român de
Metrologie Legală
Tarife pentru verificările efectuate prin măsurarea conținutului real și analiza statistică a loturilor de produse preambalate
Mărimea lotului
(nr. bucăți)

Activitatea

Tarif pe lot
(euro)

până la 500*

109,96
143,56

până la 500

63,38

501... 3.200
peste 3.200

90,11
130,58

oricare

Verificarea cu șablon a conținutului real (numai pentru verificări
nedistructive)
Verificarea prin măsurarea densității și calculul volumului real

73,31

501... 3.200
peste 3.200

Verificarea prin măsurarea directă a conținutului real

130,58

NOTE:

1. Tarifele pentru verificările metrologice ale produselor preambalate sunt cuprinse în tabel și se
referă la operațiunile de verificare metrologică efectuate prin măsurarea conținutului real și analiza
statistică a loturilor de preambalate.
2. Încasarea contravalorii tarifelor se face în lei, pe baza cursului de schimb valutar euro/leu
comunicat de Banca Națională a României, valabil pentru ultima zi din luna precedentă celei în care se
face facturarea.
* Minimum 100 de bucăți pentru verificările distructive.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind exercitarea, cu caracter temporar, prin detașare, a funcției publice de secretar general
al Autorității Naționale pentru Sport și Tineret de către domnul Săndulache Ștefan-Cristian
Având în vedere Avizul favorabil nr. 874.537 din 10 februarie 2011 al Agenției Naționale a Funcționarilor Publici pentru
exercitarea cu caracter temporar, prin detașare, de către domnul Săndulache Ștefan-Cristian a funcției publice de secretar general
al Autorității Naționale pentru Sport și Tineret,
în temeiul art. 15 lit. e) și art. 19 din Legea nr. 90/2001 privind organizarea și funcționarea Guvernului României și a
ministerelor, cu modificările și completările ulterioare, și al art. 19 alin. (1) lit. b), art. 89 alin. (21) și art. 92 alin. (11) din Legea
nr. 188/1999 privind Statutul funcționarilor publici, republicată, cu modificările și completările ulterioare,
primul-ministru emite prezenta decizie.
Articol unic. — Începând cu data intrării în vigoare a
prezentei decizii, domnul Săndulache Ștefan-Cristian exercită,

cu caracter temporar, prin detașare, funcția publică de secretar
general al Autorității Naționale pentru Sport și Tineret.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 14 februarie 2011.
Nr. 21.

14

MONITORUL OFICIAL AL ROMÂNIEI, PARTEA I, Nr. 113/14.II.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind modificarea Normelor metodologice pentru elaborarea bugetului de venituri și cheltuieli
al spitalului public, aprobate prin Ordinul ministrului sănătății nr. 1.043/2010
Văzând Referatul de aprobare al Direcției generale economice nr. Cs.A. 805/2011,
având în vedere prevederile art. 191 din Legea nr. 95/2006 privind reforma în domeniul sănătății, cu modificările și
completările ulterioare, ale art. 62 alin. (1) lit. c) din Legea nr. 500/2002 privind finanțele publice, cu modificările și completările
ulterioare, ale Ordinului ministrului finanțelor publice nr. 1.954/2005 pentru aprobarea Clasificației indicatorilor privind finanțele
publice și ale art. 7 alin. (4) din Hotărârea Guvernului nr. 144/2010 privind organizarea și funcționarea Ministerului Sănătății, cu
modificările ulterioare,
ministrul sănătății emite următorul ordin:
Art. I. — Normele metodologice pentru elaborarea bugetului
de venituri și cheltuieli al spitalului public, aprobate prin Ordinul
ministrului sănătății nr. 1.043/2010, publicat în Monitorul Oficial
al României, Partea I, nr. 529 din 29 iulie 2010, se modifică după
cum urmează:
— La punctul 6 ăDispoziții finale”, alineatul (1) va avea
următorul cuprins:
ă(1) Serviciile medicale realizate de spitale peste valoarea
contractată se facturează distinct.

Contravaloarea acestor servicii se prevede în bugetul unității
sanitare atât la venituri, cât și la cheltuieli, în condițiile
suplimentării, prin act adițional, a valorii contractului încheiat cu
casa de asigurări de sănătate.”
Art. II. — Direcțiile de specialitate din cadrul Ministerului
Sănătății, direcțiile de sănătate publică și unitățile sanitare
publice duc la îndeplinire prevederile prezentului ordin.
Art. III. — Prezentul ordin se publică în Monitorul Oficial al
României, Partea I.

Ministrul sănătății,
Cseke Attila
București, 7 februarie 2011.
Nr. 85.
MINISTERUL SĂNĂTĂȚII

ORDIN
pentru aprobarea Metodologiei privind criteriile în baza cărora Ministerul Sănătății
alocă prin transfer sume pentru cheltuieli de investiții de la bugetul de stat și din venituri proprii
(accize) către autoritățile administrației publice locale pentru spitalele publice din rețeaua acestora
Văzând Referatul de aprobare al Direcției generale economice nr. Cs.A. 1.278 din 10 februarie 2011,
având în vedere prevederile art. 7 alin. (4) din Hotărârea Guvernului nr. 144/2010 privind organizarea și funcționarea
Ministerului Sănătății, cu modificările și completările ulterioare,
în temeiul art. 1905 alin. (2) din Legea nr. 95/2006 privind reforma în domeniul sănătății, cu modificările și completările
ulterioare,
ministrul sănătății emite următorul ordin:
Art. 1. — (1) Se aprobă Metodologia privind criteriile în baza
cărora Ministerul Sănătății alocă prin transfer sume pentru
cheltuieli de investiții de la bugetul de stat și din venituri proprii
(accize) către autoritățile administrației publice locale pentru
spitalele publice din rețeaua acestora, prevăzută în anexa care
face parte integrantă din prezentul ordin.
(2) Sumele prevăzute la alin. (1) se alocă pentru dotarea cu
aparatură medicală, reparații capitale, precum și pentru
modernizarea, transformarea, extinderea construcțiilor
existente, expertizarea, proiectarea și consolidarea clădirilor în
condițiile prevăzute la art. 1905 alin. (1) lit. b)—d) din Legea

nr. 95/2006 privind reforma în domeniul sănătății, cu modificările
și completările ulterioare.
Art. 2. — (1) Pe baza metodologiei prevăzute la art. 1, o
comisie de analiză constituită la nivelul Ministerului Sănătății,
nominalizată prin ordin al ministrului, analizează solicitările
spitalelor publice din rețeaua autorității administrației publice
locale, pe categorii de cheltuieli, le evaluează și le prioritizează
în ordinea descrescătoare a îndeplinirii criteriilor, în limita
prevederilor bugetare aprobate cu această destinație în bugetul
pentru anul în curs, și propune lista spitalelor publice beneficiare
de sume alocate din bugetul Ministerului Sănătății.

MONITORUL OFICIAL AL ROMÂNIEI, PARTEA I, Nr. 113/14.II.2011
(2) Lista unităților sanitare menționate la alin. (1) se aprobă
prin ordin al ministrului sănătății.
(3) În raport cu strategia Ministerului Sănătății privind
dezvoltarea infrastructurii și dotarea cu aparatură medicală a
spitalelor publice din rețeaua autorității administrației publice
locale, în situații temeinic fundamentate, lista unităților sanitare
menționată la alin. (1) poate fi actualizată.
Art. 3. — (1) Metodologia prevăzută la art. 1 nu se aplică în
cazul derulării unor programe anuale pentru dotarea și
reabilitarea unor domenii medicale, prevăzute în strategia
Ministerului Sănătății pentru dezvoltarea și modernizarea
infrastructurii sanitare, aparținând spitalelor din rețeaua
autorităților administrației publice locale.

15

(2) Sumele aferente derulării programelor menționate la
alin. (1) se alocă prin transfer din bugetul Ministerului Sănătății,
de la bugetul de stat și din venituri proprii (accize) către
autoritățile administrației publice locale pentru spitalele publice
din rețeaua acestora, în condițiile prevăzute la art. 1905 alin. (1)
lit. b)—d) din Legea nr. 95/2006, cu modificările și completările
ulterioare, și cu aprobarea ordonatorului principal de credite.
Art. 4. — Direcțiile de specialitate din Ministerul Sănătății,
direcțiile de sănătate publică județene și a municipiului București
duc la îndeplinire prevederile prezentului ordin.
Art. 5. — Prezentul ordin se publică în Monitorul Oficial al
României, Partea I.

Ministrul sănătății,
Cseke Attila
București, 10 februarie 2011.
Nr. 95.
ANEXĂ

METODOLOGIE

privind criteriile în baza cărora Ministerul Sănătății alocă prin transfer sume pentru cheltuieli de investiții
de la bugetul de stat și din venituri proprii (accize) către autoritățile administrației publice locale
pentru spitalele publice din rețeaua acestora
1. Prezenta metodologie cuprinde criterii specifice
domeniului sanitar și criterii generale pe baza cărora se
prioritizează solicitările de finanțare a cheltuielilor de investiții
ale spitalelor publice aparținând rețelei autorității administrației
publice locale pentru: dotarea cu aparatură medicală, reparații
capitale, precum și pentru modernizarea, transformarea,
extinderea construcțiilor existente, expertizarea, proiectarea și
consolidarea clădirilor, în condițiile în care autoritățile
administrației publice locale participă cu fonduri, conform
prevederilor art. 1905 alin. (1) lit. b)—d) din Legea nr. 95/2006
privind reforma în domeniul sănătății, cu modificările și
completările ulterioare.
2. Criteriile specifice domeniului sanitar în ordinea
descrescătoare a priorităților sunt:
a) dezvoltarea infrastructurii în domeniul sanitar;
b) cuantumul contribuției financiare din partea autorității
administrației publice locale;
c) existența în spitalul public a personalului cu competență în
utilizarea aparaturii medicale;
d) existența locațiilor necesare pentru instalarea/punerea în
funcțiune, după caz, a aparaturii medicale.
3. Criteriile generale aplicabile domeniului sanitar în ordinea
descrescătoare a priorităților sunt:
a) dotările și investițiile care se finalizează în anul în care se
alocă fondurile;
b) investiții cu finanțare în anul precedent/anii precedenți și
care se finalizează în anul curent în care se alocă fondurile;
c) investiții cu finanțare în anul precedent/anii precedenți și
care nu se finalizează în anul curent în care se alocă fondurile.
4. Evaluarea și prioritizarea solicitărilor transmise de către
autoritățile administrației publice locale pentru reparații capitale,
precum și pentru modernizarea, transformarea, extinderea
construcțiilor existente, expertizarea, proiectarea și consolidarea
clădirilor spitalelor publice din rețeaua acestora se efectuează

pe baza criteriilor specifice prevăzute la pct. 2 lit. a) și b), precum
și a criteriilor generale prevăzute la pct. 3, după caz.
5. Evaluarea și prioritizarea solicitărilor transmise de către
spitalele publice din rețeaua autorității administrației publice
locale pentru dotarea cu aparatură medicală se efectuează pe
baza criteriilor specifice menționate la pct. 2, precum și a
criteriilor generale prevăzute la pct. 3 lit. a).
6. Pentru criteriile specifice, în concordanță cu strategia
generală a Ministerului Sănătății de dezvoltare a unităților
medicale, algoritmul de prioritizare este următorul:
a) pentru dezvoltarea infrastructurii în domeniul sanitar,
algoritmul de prioritizare este următorul:
Se aprobă cererea de cofinanțare pentru acele proiecte ale
autorităților administrației publice locale prin care se solicită
fonduri pentru reparații capitale, precum și pentru modernizarea,
transformarea, extinderea construcțiilor existente, expertizarea,
proiectarea și consolidarea clădirilor, pentru spațiile cu destinație
medicală ale spitalelor publice (UPU/CPU, camera de gardă,
ATI, bloc operator, laboratoare, cabinete medicale, secții
medicale etc.).
Pentru solicitările de reabilitare a altor tipuri de spații decât
cele medicale, cofinanțarea din partea Ministerului Sănătății se
aprobă numai în cazuri justificate;
b) pentru cuantumul contribuției financiare din partea
autorității administrației publice locale vor fi finanțate prioritar
acele cereri de finanțare care prezintă un cuantum mai mare
decât limita minimă a contribuției financiare din partea autorității
administrației publice locale prevăzută în Legea nr. 95/2006, cu
modificările și completările ulterioare.
Valoarea propusă a fi alocată de autoritatea administrației
publice locale nu poate fi sub 3% din valoarea lucrărilor pentru
reparații capitale, sub 5% din valoarea lucrărilor pentru
modernizarea, transformarea, extinderea construcțiilor
existente, expertizarea, proiectarea și consolidarea clădirilor și
sub 5% din valoarea aparaturii medicale;

16

MONITORUL OFICIAL AL ROMÂNIEI, PARTEA I, Nr. 113/14.II.2011

c) pentru existența în spitalul public pentru care se solicită
fonduri privind dotarea cu aparatură medicală a personalului cu
competență în utilizarea aparaturii medicale, spitalul anexează
tabelul conținând numele și calificările personalului care poate
folosi aparatul;
d) existența locației necesare pentru instalarea/punerea în
funcțiune, după caz, a aparaturii medicale va fi declarată de
spitalul public pe propria răspundere.
7. Pentru criteriile generale aplicabile domeniului sanitar,
algoritmul de triaj este:
a) cel mai potrivit pentru finanțare, pentru dotările și
investițiile care se finalizează în anul în care se alocă fondurile;
b) potrivit, pentru investițiile cu finanțare în anul precedent/
anii precedenți și care se finalizează în anul curent în care se
alocă fondurile;

c) recomandabil, pentru investițiile cu finanțare în anul
precedent/anii precedenți și care nu se finalizează în anul curent
în care se alocă fondurile.
8. Criteriile specifice și generale menționate în prezenta
metodologie sunt obligatorii în mod cumulativ pentru spitalele
publice din rețeaua aparținând autorității administrației publice
locale, conform pct. 4. și 5.
9. Pe baza criteriilor în ordine descrescătoare și în limita
prevederilor bugetare aprobate cu această destinație în bugetul
Ministerului Sănătății se întocmește lista spitalelor publice
beneficiare de sume, care va fi supusă aprobării ministrului
sănătății.

RECTIFICĂRI
La Decretul nr. 79/2011 pentru numirea unui judecător, publicat în Monitorul Oficial al României, Partea I,
nr. 93 din 4 februarie 2011, se face următoarea rectificare (care nu aparține Redacției ăMonitorul Oficial, Partea I”):
— la articolul unic, în loc de: ăDoamna Croitoru Cătălina-Genua ” se va citi: ăDoamna Croitoriu Cătălina-Genua ”.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 113/14.II.2011 conține 16 pagini.

Prețul: 3,20 lei

&JUYDGY|520745]
ISSN 1453—4495

