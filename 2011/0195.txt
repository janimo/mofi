Anul 179 (XXIII) — Nr. 195

PARTEA I

LEGI, DECRETE, HOTĂRÂRI ȘI ALTE ACTE

Luni, 21 martie 2011

SUMAR

Pagina

Nr.

DECIZII ALE CURȚII CONSTITUȚIONALE

Ordonanța de urgență a Guvernului nr. 119/2007
privind măsurile pentru combaterea întârzierii
executării obligațiilor de plată rezultate din contracte
comerciale ..................................................................

Decizia nr. 51 din 20 ianuarie 2011 referitoare la excepția de
neconstituționalitate a dispozițiilor art. I pct. 1 și art. II
din Ordonanța de urgență a Guvernului nr. 62/2010
pentru modificarea și completarea Legii nr. 221/2009
privind condamnările cu caracter politic și măsurile
administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al
Legii nr. 247/2005 privind reforma în domeniile
proprietății și justiției, precum și unele măsuri
adiacente....................................................................

2–3

Decizia nr. 62 din 27 ianuarie 2011 referitoare la excepția de
neconstituționalitate a dispozițiilor art. 28 alin. (2) lit. j)
din Legea camerelor de comerț din România
nr. 335/2007 ..............................................................

4–5

Decizia nr. 77 din 27 ianuarie 2011 referitoare la excepția de
neconstituționalitate a dispozițiilor art. 1, 2 și 7 din
Ordonanța de urgență a Guvernului nr. 119/2007
privind măsurile pentru combaterea întârzierii
executării obligațiilor de plată rezultate din contracte
comerciale ..................................................................
Decizia nr. 80 din 27 ianuarie 2011 referitoare la excepția de
neconstituționalitate a dispozițiilor art. 5—15 din

Pagina

7–9

ORDONANȚE ALE GUVERNULUI ROMÂNIEI
26.

— Ordonanță de urgență privind stabilirea unor măsuri
organizatorice la nivelul aparatului de lucru al
Guvernului și al unor ministere, precum și pentru
stabilirea unor măsuri financiar-bugetare ..................

10–11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.765. — Ordin al ministrului finanțelor publice privind
constituirea și atribuțiile Comisiei fiscale centrale ......

12–14

2.132. — Ordin al ministrului culturii și patrimoniului național
pentru aprobarea Criteriilor privind aplicarea
prevederilor cap. VI lit. B din anexa nr. IV la Legeacadru nr. 284/2010 privind salarizarea unitară a
personalului plătit din fonduri publice ........................

15–16

Rectificări ..............................................................................

16

5–7

2

MONITORUL OFICIAL AL ROMÂNIEI, PARTEA I, Nr. 195/21.III.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 51
din 20 ianuarie 2011

referitoare la excepția de neconstituționalitate a dispozițiilor art. I pct. 1 și art. II din Ordonanța
de urgență a Guvernului nr. 62/2010 pentru modificarea și completarea Legii nr. 221/2009
privind condamnările cu caracter politic și măsurile administrative asimilate acestora, pronunțate
în perioada 6 martie 1945—22 decembrie 1989, și pentru suspendarea aplicării unor dispoziții
din titlul VII al Legii nr. 247/2005 privind reforma în domeniile proprietății și justiției,
precum și unele măsuri adiacente
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Ionița Cochințu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. I pct. 1 și art. II din Ordonanța de urgență a
Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, excepție ridicată din oficiu de Tribunalul
Brașov — Secția civilă în Dosarul nr. 5.624/62/2010 și care
formează
obiectul
Dosarului
Curții
Constituționale
nr. 3.839D/2010.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în dosarele
nr. 3.840D/2010—3.846D/2010, având ca obiect excepția de
neconstituționalitate a prevederilor art. I pct. 1 și art. II din
Ordonanța de urgență a Guvernului nr. 62/2010 pentru
modificarea și completarea Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în
domeniile proprietății și justiției, precum și unele măsuri
adiacente, excepție ridicată din oficiu de Tribunalul Brașov —
Secția civilă în dosarele nr. 5.656/62/2010, nr. 5.659/62/2010,
nr. 5.661/62/2010, nr. 5.662/62/2010, nr. 3.648/62/2010,
nr. 3.649/62/2010 și nr. 2.400/62/2010.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, pune în discuție problema conexării
dosarelor.
Reprezentantul Ministerului Public arată că este de acord cu
conexarea cauzelor.
Curtea, având în vedere identitatea de obiect a cauzelor, în
temeiul art. 53 alin. (5) din Legea nr. 47/1992 privind organizarea
și funcționarea Curții Constituționale, dispune conexarea
dosarelor nr. 3.840D/2010—3.846D/2010 la Dosarul
nr. 3.839D/2010, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă.

C U R T E A,

având în vedere actele și lucrările dosarelor, constată
următoarele:
Prin încheierile din 13 septembrie 2010, pronunțate în
dosarele
nr.
5.624/62/2010,
nr.
5.656/62/2010,
nr. 5.659/62/2010, nr. 5.661/62/2010, nr. 5.662/62/2010,
nr. 3.648/62/2010, nr. 3.649/62/2010 și nr. 2.400/62/2010,
Tribunalul Brașov — Secția civilă a sesizat Curtea
Constituțională cu excepția de neconstituționalitate a
dispozițiilor art. I pct. 1 și art. II din Ordonanța de urgență a
Guvernului nr. 62/2010 pentru modificarea și completarea
Legii nr. 221/2009 privind condamnările cu caracter politic
și măsurile administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al Legii
nr. 247/2005 privind reforma în domeniile proprietății și
justiției, precum și unele măsuri adiacente, excepție ridicată
din oficiu de instanța de judecată, în cauze având ca obiect
despăgubiri solicitate în baza Legii nr. 221/2009.
În motivarea excepției de neconstituționalitate se susține,
în esență, că dispozițiile legale criticate încalcă art. 15 alin. (2)
din Constituție, în sensul că se aplică inclusiv situațiilor în care
există o hotărâre judecătorească pronunțată în primă instanță,
care, deși nedefinitivă, poate fi, prin ipoteză, legală și temeinică
raportată la legislația aflată în vigoare la data pronunțării
acesteia.
Principiul egalității în drepturi a cetățenilor este încălcat prin
faptul că există persoane care au obținut deja hotărâri
judecătorești definitive sau irevocabile, în temeiul Legii
nr. 221/2009, nemodificată, prin care statul român a fost obligat
la plata unor sume de bani mai mari decât suma de 10.000 euro
(cuantumul actual plafonat al despăgubirilor), iar persoanele
care au obținut în primă instanță despăgubiri sau vor introduce
în viitor acțiuni similare vor obține despăgubiri derizorii în raport
cu cele deja acordate, prin hotărâri definitive, până la momentul
intrării în vigoare a Ordonanței de urgență a Guvernului
nr. 62/2010, astfel încât persoane aflate în situații similare vor
avea parte de tratament juridic diferit. De asemenea, acest
principiu este încălcat și ăprin raportare la ipoteza persoanelor
private de libertate ca urmare a săvârșirii unor erori judiciare,
care au posibilitatea de a obține despăgubiri neplafonate, pe
calea prevăzută de art. 504 din Codul de procedură penală, fiind
contrar Legii fundamentale ca fostul deținut politic să nu poată
obține reparația nedreptății la care a fost supus în aceleași
condiții ca deținutul de drept comun, în prezent”.
Se apreciază că dispozițiile legale criticate încalcă și dreptul
la un proces echitabil, deoarece, prin ăintroducerea unor
plafoane derizorii care se aplică inclusiv procedurilor judiciare
în curs, justițiabilul beneficiar al Legii nr. 221/2009 fiind privat de
speranța legitimă, născută odată cu intrarea în vigoare a acestui
act normativ (privită ca un bun, în înțelesul Convenției Europene
a Drepturilor Omului), la obținerea unor despăgubiri echitabile”.

MONITORUL OFICIAL AL ROMÂNIEI, PARTEA I, Nr. 195/21.III.2011
De asemenea, corelativ cu cele expuse mai sus, se
apreciază că dispozițiile menționate încalcă principiul separației
puterilor în stat, prin intervenția puterii executive în atribuțiile ce
aparțin exclusiv puterii judecătorești, respectiv aceea referitoare
la aprecierea temeiniciei pretențiilor beneficiarilor actului de
justiție.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Guvernul apreciază că excepția de neconstituționalitate este
inadmisibilă.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum rezultă
din încheierile de sesizare, îl constituie dispozițiile art. I pct. 1 și
art. II din Ordonanța de urgență a Guvernului nr. 62/2010 pentru
modificarea și completarea Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în
domeniile proprietății și justiției, precum și unele măsuri
adiacente, publicată în Monitorul Oficial al României, Partea I,
nr. 446 din 1 iulie 2010, care la data sesizării aveau următorul
conținut:
— Art. I pct. 1: ăArt. I. — Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, publicată în Monitorul Oficial al României,
Partea I, nr. 396 din 11 iunie 2009, se modifică și se
completează după cum urmează:

3

1. La articolul 5 alineatul (1), litera a) se modifică și va
avea următorul cuprins:
«a) acordarea unor despăgubiri pentru prejudiciul moral
suferit prin condamnare în cuantum de până la:
1. 10.000 de euro pentru persoana care a suferit
condamnarea cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic;
2. 5.000 de euro pentru soțul/soția și descendenții de gradul I;
3. 2.500 de euro pentru descendenții de gradul al II-lea;».”;
— Art. II: ăArt. II. — Dispozițiile Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, astfel cum au fost modificate și completate
prin prezenta ordonanță de urgență, se aplică proceselor și
cererilor pentru a căror soluționare nu a fost pronunțată o
hotărâre judecătorească definitivă până la data intrării în vigoare
a prezentei ordonanțe de urgență.”
Se consideră că prevederile ce fac obiectul excepției de
neconstituționalitate contravin dispozițiilor constituționale ale
art. 1 alin. (4) privind principiul separației puterilor în stat, art. 15
alin. (2) referitoare la neretroactivitatea legii, art. 16 alin. (1)
referitoare la egalitatea în drepturi a cetățenilor, art. 21 alin. (3)
privind dreptul la un proces echitabil.
Examinând excepția de neconstituționalitate, Curtea
constată că prin Decizia nr. 1.354 din 20 octombrie 2010,
publicată în Monitorul Oficial al României, Partea I, nr. 761 din
15 noiembrie 2010, a admis excepția de neconstituționalitate și
a constatat că dispozițiile art. I pct. 1 și art. II din Ordonanța de
urgență a Guvernului nr. 62/2010 pentru modificarea și
completarea Legii nr. 221/2009 privind condamnările cu caracter
politic și măsurile administrative asimilate acestora, pronunțate
în perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al Legii
nr. 247/2005 privind reforma în domeniile proprietății și justiției,
precum și unele măsuri adiacente sunt neconstituționale.
În aceste condiții, Curtea observă că în prezenta cauză sunt
aplicabile dispozițiile art. 29 alin. (3) din Legea nr. 47/1992, care
prevăd că ăNu pot face obiectul excepției prevederile constatate
ca fiind neconstituționale printr-o decizie anterioară a Curții
Constituționale”.
Prin urmare, reținând că acest caz de inadmisibilitate a
excepției de neconstituționalitate a intervenit după sesizarea
Curții, excepția de neconstituționalitate urmează să fie respinsă
ca devenită inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a dispozițiilor art. I pct. 1 și art. II din Ordonanța de
urgență a Guvernului nr. 62/2010 pentru modificarea și completarea Legii nr. 221/2009 privind condamnările cu caracter politic și
măsurile administrative asimilate acestora, pronunțate în perioada 6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind reforma în domeniile proprietății și justiției, precum și unele măsuri
adiacente, excepție ridicată din oficiu de Tribunalul Brașov — Secția civilă în dosarele nr. 5.624/62/2010, nr. 5.656/62/2010,
nr. 5.659/62/2010, nr. 5.661/62/2010, nr. 5.662/62/2010, nr. 3.648/62/2010, nr. 3.649/62/2010 și nr. 2.400/62/2010.
Definitivă și general obligatorie.
Pronunțată în ședința publică din data de 20 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

4

MONITORUL OFICIAL AL ROMÂNIEI, PARTEA I, Nr. 195/21.III.2011
CURTEA CONSTITUȚIONALĂ

D E C I Z I A Nr. 62
din 27 ianuarie 2011

referitoare la excepția de neconstituționalitate a dispozițiilor art. 28 alin. (2) lit. j)
din Legea camerelor de comerț din România nr. 335/2007
Ion Predescu
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 28 alin. (2) lit. j) din Legea camerelor de comerț
din România nr. 335/2007, excepție ridicată de Consiliul Național
al Întreprinderilor Private Mici și Mijlocii din România în Dosarul
nr. 42.519/3/2008 al Curții de Apel București — Secția a IX-a
civilă și pentru cauze privind proprietatea intelectuală.
La apelul nominal se prezintă autorul excepției, prin directorul
Departamentului juridic, dna Ana Bontea, și Camera de Comerț
și Industrie a României, prin consilierul juridic dna Lavinia
Ambrus, lipsind Oficiul de Stat pentru Invenții și Mărci, față de
care procedura de citare a fost legal îndeplinită.
Cauza este în stare de judecată.
Autorul excepției susține că dispozițiile legale criticate încalcă
prevederile constituționale cuprinse în art. 9 referitor la sindicate,
patronate și asociații profesionale, întrucât acordă exclusivitate
Camerei de Comerț și Industrie a României de a organiza ăTopul
național al firmelor din România”, iar această atribuție trebuia
stabilită prin statutul asociației, și nu prin lege. Pe de altă parte,
autorul excepției consideră că dispozițiile legale criticate aduc
atingere dreptului de asociere liberă în patronate și dreptului
membrilor patronatelor de a stabili în mod liber activitățile
organizației.
Reprezentantul Camerei de Comerț și Industrie a României
apreciază că stabilirea în exclusivitate a atribuției acestei
instituții cu privire la organizarea topului național al firmelor
respectă prevederile art. 53 din Constituție, referitoare la
restrângerea exercițiului unor drepturi sau al unor libertăți.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
arătând că autorul, prin critica sa, vizează modificarea textului
de lege, respectiv extinderea sferei subiectelor care pot organiza
topuri naționale.
C U R T E A,

având în vedere actele și lucrările dosarului, reține următoarele:
Prin Încheierea din 13 martie 2010, pronunțată în Dosarul
nr. 42.519/3/2008, Curtea de Apel București — Secția a IX-a
civilă și pentru cauze privind proprietatea intelectuală a
sesizat Curtea Constituțională cu excepția de
neconstituționalitate a dispozițiilor art. 28 alin. (2) lit. j) din
Legea camerelor de comerț din România nr. 335/2007,
excepție ridicată de Consiliul Național al Întreprinderilor Private
Mici și Mijlocii din România.
În motivarea excepției de neconstituționalitate autorul
acesteia susține că dispozițiile criticate contravin prevederilor
constituționale cuprinse în art. 9 referitor la sindicate, patronate
și asociații profesionale, art. 11 alin. (1) și (2) privind dreptul

internațional și dreptul intern, art. 40 alin. (1) referitor la dreptul
de asociere, art. 53 privind restrângerea exercițiului unor
drepturi sau al unor libertăți și în art. 135 alin. (2) lit. a) referitor
la principiile de funcționare a economiei naționale, întrucât
acordă exclusivitate Camerei de Comerț și Industrie a României
de a organiza ăTopul național al firmelor din România”, iar
această atribuție trebuia stabilită prin statutul instituției, și nu prin
lege. Pe de altă parte, autorul excepției consideră cu dispozițiile
legale criticate aduc atingere dreptului de asociere liberă în
patronate și dreptului membrilor patronatelor de a stabili în mod
liber activitățile organizației, restrângerea acestui drept
neîncadrându-se în prevederile art. 53 din Constituție.
Curtea de Apel București — Secția a IX-a civilă și pentru
cauze privind proprietatea intelectuală apreciază că excepția
de neconstituționalitate este neîntemeiată, întrucât existența
unei exclusivități legale a Camerei de Comerț și Industrie a
României de a organiza un top al firmelor nu contravine dreptului
acesteia de a decide asupra activității proprii și nici libertății
comerțului, concurenței loiale, dreptului la liberă asociere sau
tratatelor internaționale la care România este parte.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 28 alin. (2) lit. j) din Legea camerelor de comerț
din România nr. 335/2007, publicată în Monitorul Oficial al
României, Partea I, nr. 836 din 6 decembrie 2007, care au
următorul conținut: ăCamera Națională îndeplinește următoarele
atribuții principale: [...]
j) organizează «Topul național al firmelor din România» și
alte topuri de anvergură națională și internațională;”.
Autorul excepției susține că dispozițiile legale criticate încalcă
prevederile constituționale cuprinse în art. 9 referitor la sindicate,
patronate și asociații profesionale, art. 11 privind dreptul
internațional și dreptul intern, art. 40 alin. (1) referitor la dreptul
de asociere, art. 53 privind restrângerea exercițiului unor
drepturi sau al unor libertăți și în art. 135 alin. (2) lit. a) referitor
la principiile de funcționare a economiei naționale.

MONITORUL OFICIAL AL ROMÂNIEI, PARTEA I, Nr. 195/21.III.2011
Analizând critica autorului excepției, Curtea observă că
aceasta vizează interpretarea și aplicarea textului de lege criticat
în sensul ca organizarea ăTopului național al firmelor din
România” și a altor topuri de anvergură națională și
internațională să nu aparțină în exclusivitate Camerei de Comerț
și Industrie a României. Or, în ceea ce privește sesizările ce au
ca obiect constatarea neconstituționalității unei anumite
interpretări date de instanțele judecătorești prevederilor legale,
Curtea a constată că, în conformitate cu prevederile art. 2
alin. (1) și (2) din Legea nr. 47/1992 privind organizarea și
funcționarea Curții Constituționale, aceasta asigură controlul de

5

constituționalitate a legilor, a ordonanțelor Guvernului, a
tratatelor internaționale și a regulamentelor Parlamentului, prin
raportare la dispozițiile și principiile Constituției. Așadar, nu intră
sub incidența controlului de constituționalitate exercitat de Curte
aplicarea și interpretarea legii, acestea fiind de resortul exclusiv
al instanței de judecată care judecă fondul cauzei, precum și,
eventual, al instanțelor de control judiciar, astfel cum rezultă din
prevederile coroborate ale art. 126 alin. (1) și (3) din Constituție.
Astfel fiind, excepția de neconstituționalitate apare ca
inadmisibilă și urmează să fie respinsă ca atare.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 28 alin. (2) lit. j) din Legea camerelor de
comerț din România nr. 335/2007, excepție ridicată de Consiliul Național al Întreprinderilor Private Mici și Mijlocii din România în
Dosarul nr. 42.519/3/2008 al Curții de Apel București — Secția a IX-a civilă și pentru cauze privind proprietatea intelectuală.
Definitivă și general obligatorie.
Pronunțată în ședința publică din data de 27 ianuarie 2011.
PREȘEDINTE,

ION PREDESCU
Magistrat-asistent-șef,
Mihaela Senia Costinescu

CURTEA CONSTITUȚIONALĂ

D E C I Z I A Nr. 77
din 27 ianuarie 2011

referitoare la excepția de neconstituționalitate a dispozițiilor art. 1, 2 și 7 din Ordonanța de urgență
a Guvernului nr. 119/2007 privind măsurile pentru combaterea întârzierii executării obligațiilor
de plată rezultate din contracte comerciale
Ion Predescu
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a art. 1, 2 și 7 din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale,
excepție ridicată de Societatea Comercială ăConstrucții de căi
ferate și alte căi de comunicații” — S.A. din Sinaia în Dosarul
nr. 1.104/310/2009 al Tribunalului Prahova — Secția comercială
și de contencios administrativ II și de Societatea Comercială
ăSuintest” — S.R.L. din Galați în Dosarul nr. 5.205/63/2009 al
Tribunalului Dolj — Secția comercială.
La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 1.820D/2010 și

nr. 1.903D/2010, pune în discuție, din oficiu, problema conexării
cauzelor.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea Dosarului nr. 1.903D/2010 la
Dosarul nr. 1.820D/2010, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care arată că
excepția de neconstituționalitate este neîntemeiată. În acest
sens face referire la jurisprudența în materie a Curții
Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 18 martie 2010, pronunțată în Dosarul
nr. 1.104/310/2009, Tribunalul Prahova — Secția comercială
și de contencios administrativ II a sesizat Curtea
Constituțională cu excepția de neconstituționalitate a
dispozițiilor art. 1, 2 și 7 din Ordonanța de urgență a
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din
contracte comerciale, excepție ridicată de Societatea
Comercială ăConstrucții de căi ferate și alte căi de comunicații” —
S.A. din Sinaia.

6

MONITORUL OFICIAL AL ROMÂNIEI, PARTEA I, Nr. 195/21.III.2011

Prin Încheierea din 22 aprilie 2010, pronunțată în Dosarul
nr. 5.205/63/2009, Tribunalul Dolj — Secția comercială a
sesizat Curtea Constituțională cu excepția de
neconstituționalitate a dispozițiilor art. 7 alin. (1) din
Ordonanța de urgență a Guvernului nr. 119/2007 privind
măsurile pentru combaterea întârzierii executării obligațiilor
de plată rezultate din contracte comerciale, excepție ridicată
de Societatea Comercială ăSuintest” — S.R.L. din Galați.
În motivarea excepției de neconstituționalitate autorii
acesteia susțin că dispozițiile criticate permit instanței de
judecată să soluționeze cauza fără a-și exercita obligația de
aflare a adevărului, doar pe baza susținerilor subiective ale
creditorului. De asemenea, arată că textele criticate nu oferă
debitorului posibilitatea de a se folosi de toate mijloacele legale
pentru a-și apăra interesele, încălcându-se astfel prevederile
constituționale ale art. 20, 21, 24 și art. 124 alin. (2), precum și
prevederile art. 6 din Convenția pentru apărarea drepturilor
omului și a libertăților fundamentale. Apreciază, de asemenea,
că apărarea exercitată pe calea cererii în anulare nu poate fi la
fel de eficientă ca aceea de care ar beneficia într-o cale de atac
prevăzută de dreptul comun.
Tribunalul Prahova — Secția comercială și de
contencios administrativ II arată că excepția de
neconstituționalitate este neîntemeiată.
Tribunalul Dolj — Secția comercială arată că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 1, 2 și 7 din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale,
publicată în Monitorul Oficial al României, Partea I, nr. 738 din
31 octombrie 2007. Art. 1 pct. 2 s-a modificat prin articolul unic
pct. 1 din Legea nr. 118/2008 pentru aprobarea Ordonanței de
urgență a Guvernului nr. 119/2007 privind măsurile pentru
combaterea întârzierii executării obligațiilor de plată rezultate
din contracte comerciale, publicată în Monitorul Oficial al
României, Partea I, nr. 410 din 2 iunie 2008.
Textele de lege criticate au următorul conținut:
— Art. 1: ăÎn sensul prezentei ordonanțe de urgență, termenii
și expresiile de mai jos au următoarele semnificații:
1. contract comercial reprezintă contractul încheiat între
comercianți ori între aceștia și o autoritate contractantă, având
ca obiect furnizarea unor bunuri sau prestarea de servicii contra
unui preț constând într-o sumă de bani;
2. autoritate contractantă reprezintă:
a) oricare organism al statului — autoritate publică sau
instituție publică — care acționează la nivel central ori la nivel
regional sau local;
b) oricare organism de drept public, altul decât unul dintre
cele prevăzute la lit. a), cu personalitate juridică care a fost
înființat pentru a satisface nevoi de interes general, fără caracter

comercial sau industrial, și care se află în cel puțin una dintre
următoarele situații:
— este finanțat, în majoritate, de către o autoritate
contractantă, astfel cum este definită la lit. a), sau de către un alt
organism de drept public;
— se află în subordinea sau este supus controlului unei
autorități contractante, astfel cum este definită la lit. a), sau unui
alt organism de drept public;
— în componența consiliului de administrație/organului de
conducere sau de supervizare mai mult de jumătate din numărul
membrilor acestuia sunt numiți de către o autoritate
contractantă, astfel cum este definită la lit. a), sau de către un alt
organism de drept public;
c) orice asociere formată de una sau mai multe autorități
contractante dintre cele prevăzute la lit. a) sau b);
d) oricare întreprindere publică ce desfășoară una sau mai
multe dintre activitățile prevăzute la cap. VIII secțiunea 1 din
Ordonanța de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de concesiune de
servicii, aprobată cu modificări și completări prin Legea
nr. 337/2006, cu modificările și completările ulterioare, atunci
când aceasta atribuie contracte de achiziție publică sau încheie
acorduri-cadru destinate efectuării respectivelor activități;
e) oricare subiect de drept, altul decât cele prevăzute la
lit. a)—d), care desfășoară una sau mai multe dintre activitățile
prevăzute la cap. VIII secțiunea 1 din Ordonanța de urgență a
Guvernului nr. 34/2006, aprobată cu modificări și completări prin
Legea nr. 337/2006, cu modificările și completările ulterioare, în
baza unui drept special sau exclusiv, astfel cum este acesta
definit la art. 3 lit. k) din ordonanța menționată, acordat de o
autoritate competentă, atunci când acesta atribuie contracte de
achiziție publică sau încheie acorduri-cadru destinate efectuării
respectivelor activități;
3. întârzierea plății reprezintă depășirea termenului
contractual sau legal stabilit pentru executarea obligației de
plată a prețului;
4. titlu executoriu reprezintă hotărârea pronunțată de o
instanță judecătorească sau decizia de plată emisă de altă
autoritate competentă, prin care s-a dispus fie plata imediată,
fie plata în rate, care permite creditorului să recupereze
creanțele de la debitor prin mijloace de executare silită.”;
— Art. 2: ă(1) Prezenta ordonanță de urgență se aplică
creanțelor certe, lichide și exigibile ce reprezintă obligații de
plată a unor sume de bani care rezultă din contracte comerciale.
(2) Nu sunt incluse în sfera de aplicare a prezentei ordonanțe
de urgență:
a) creanțele înscrise la masa credală în cadrul unei proceduri
de insolvență;
b) contractele încheiate între comercianți și consumatori.”;
— Art. 7: ă(1) Pentru soluționarea cererii, judecătorul dispune
citarea părților, potrivit dispozițiilor Codului de procedură civilă
referitoare la pricinile urgente, pentru explicații și lămuriri,
precum și pentru a stărui în efectuarea plății sumei datorate de
debitor ori pentru a se ajunge la o înțelegere a părților asupra
modalităților de plată. Citația va fi înmânată părții cu 3 zile
înaintea termenului de judecată.
(2) Când creditorul învederează că, deși a făcut tot ce i-a stat
în putință, nu a izbutit să afle domiciliul sau sediul pârâtului,
președintele instanței va dispune citarea acestuia prin
publicitate. Afișarea, precum și publicarea citației în Monitorul
Oficial al României, Partea a III-a, sau într-un ziar de largă
circulație se fac cu 5 zile înainte de data fixată pentru judecată.
(3) La citația pentru debitor se vor anexa, în copie, cererea
creditorului și actele depuse de acesta în dovedirea pretențiilor.
(4) În citație se va preciza că până cel mai târziu în ziua fixată
pentru înfățișare, debitorul este obligat să depună întâmpinare,
sub sancțiunea decăderii din dreptul de a mai propune probe și
de a invoca excepții, în afara celor de ordine publică. În cazul

MONITORUL OFICIAL AL ROMÂNIEI, PARTEA I, Nr. 195/21.III.2011
nedepunerii întâmpinării, instanța poate considera aceasta ca o
recunoaștere a pretențiilor creditorului.”
În susținerea neconstituționalității acestor dispoziții legale,
autorii excepției invocă încălcarea prevederilor constituționale
ale art. 20 referitoare la tratatele internaționale privind drepturile
omului, art. 21 referitoare la accesul liber la justiție, art. 24
alin. (1) referitoare la garantarea dreptului la apărare și art. 124
alin. (2) referitoare la înfăptuirea justiției. De asemenea, sunt
invocate prevederile art. 6 din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că asupra constituționalității dispozițiilor Ordonanței de
urgență a Guvernului nr. 119/2007 s-a pronunțat în repetate
rânduri, prin Decizia nr. 1.129 din 10 septembrie 2009, publicată
în Monitorul Oficial al României, Partea I, nr. 716 din
23 octombrie 2009, Decizia nr. 1.001 din 7 octombrie 2008,
publicată în Monitorul Oficial al României, Partea I, nr. 774 din
18 noiembrie 2008, sau Decizia nr. 1.116 din 16 octombrie 2008,
publicată în Monitorul Oficial al României, Partea I, nr. 776 din
19 noiembrie 2008. Cu acele prilejuri, Curtea a constatat că
Ordonanța de urgență a Guvernului nr. 119/2007 a fost adoptată
pentru a stabili măsuri pentru combaterea întârzierii executării
obligațiilor de plată asumate prin contracte comerciale și pentru
stabilirea unei proceduri simplificate de soluționare a acțiunilor
în justiție având ca obiect asemenea obligații.
Prevederile de lege criticate sunt în sensul aplicării
principiului rolului activ al judecătorului, care, la soluționarea

7

pricinilor în primă instanță, are obligația de a încerca împăcarea
părților. Împrejurarea că, potrivit art. 7 din Ordonanța de urgență
a Guvernului nr. 119/2007, judecătorul citează părțile pentru
explicații și lămuriri și stăruie în efectuarea plății sumei datorate,
nu înseamnă că acesta se antepronunță, întrucât hotărârea se
va da numai după ce judecătorul va analiza toate probele aflate
la dosar, inclusiv cele propuse de debitor.
Mai mult, art. 2 din ordonanța de urgență prevede că
procedura reglementată de acest act normativ vizează exclusiv
creanțele certe, lichide și exigibile ce reprezintă obligații de plată
a unor sume de bani care rezultă din contracte comerciale, iar
art. 10 dispune că ordonanța de plată se va emite numai în urma
verificării cererii pe baza înscrisurilor depuse potrivit art. 6
alin. (2), a declarațiilor părților, precum și a celorlalte probe
administrate, ceea ce semnifică faptul că instanța trebuie să
constate temeinicia cererii creditorului.
Pe de altă parte, dispozițiile art. 13 din Ordonanța de urgență
a Guvernului nr. 119/2007 dau posibilitatea contestării de către
debitor a ordonanței de plată și reglementează procedura pentru
exercitarea căii de atac.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a art. 1, 2 și 7 din Ordonanța de urgență a Guvernului
nr. 119/2007 privind măsurile pentru combaterea întârzierii executării obligațiilor de plată rezultate din contracte comerciale, excepție
ridicată de Societatea Comercială ăConstrucții de căi ferate și alte căi de comunicații” — S.A. din Sinaia în nr. 1.104/310/2009 al
Tribunalului Prahova — Secția comercială și de contencios administrativ II și de Societatea Comercială ăSuintest” — S.R.L. din
Galați în Dosarul nr. 5.205/63/2009 al Tribunalului Dolj — Secția comercială.
Definitivă și general obligatorie.
Pronunțată în ședința publică din data de 27 ianuarie 2011.
PREȘEDINTE,

ION PREDESCU
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 80
din 27 ianuarie 2011

referitoare la excepția de neconstituționalitate a dispozițiilor art. 5—15 din Ordonanța de urgență a
Guvernului nr. 119/2007 privind măsurile pentru combaterea întârzierii executării obligațiilor de
plată rezultate din contracte comerciale
Ion Predescu
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 5—15 din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte

8

MONITORUL OFICIAL AL ROMÂNIEI, PARTEA I, Nr. 195/21.III.2011

comerciale, excepție ridicată de Societatea Comercială ăFinal
Construct” — S.R.L. din București în Dosarul
nr. 12.611/302/2009 al Judecătoriei Sectorului 5 București —
Secția a II-a civilă și de Societatea Comercială ăIkonos” —
S.R.L. din Bujoreni în Dosarul nr. 3.491/90/2009 al Tribunalului
Vâlcea — Secția comercială și contencios administrativ fiscal.
La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 1.887D/2010 și
nr. 1.908D/2010, pune în discuție, din oficiu, problema conexării
cauzelor.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea Dosarului nr. 1.908D/2010 la
Dosarul nr. 1.887D/2010, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens face referire la jurisprudența în
materie a Curții, concretizată în Decizia nr. 210 din 4 martie
2010, publicată în Monitorul Oficial al României, Partea I, nr. 302
din 10 mai 2010.
C U R T E A,

având în vedere actele și lucrările dosarelor, reține următoarele:
Prin Încheierea din 19 ianuarie 2010, pronunțată în Dosarul
nr. 12.611/302/2009, Judecătoria Sectorului 5 București —
Secția a II-a civilă a sesizat Curtea Constituțională cu
excepția de neconstituționalitate a dispozițiilor art. 5—15,
din Ordonanța de urgență a Guvernului nr. 119/2007 privind
măsurile pentru combaterea întârzierii executării obligațiilor
de plată rezultate din contracte comerciale, excepție ridicată
de Societatea Comercială ăFinal Construct” — S.R.L. din
București.
Prin Încheierea din 31 martie 2010, pronunțată în Dosarul
nr. 3.491/90/2009, Tribunalul Vâlcea — Secția comercială și
contencios administrativ fiscal a sesizat Curtea
Constituțională cu excepția de neconstituționalitate a
dispozițiilor art. 5 alin. (2), art. 7 și art. 13 din Ordonanța de
urgență a Guvernului nr. 119/2007 privind măsurile pentru
combaterea întârzierii executării obligațiilor de plată
rezultate din contracte comerciale, excepție ridicată de
Societatea Comercială ăIkonos” — S.R.L. din Bujoreni.
În motivarea excepției de neconstituționalitate autorii
acesteia susțin că prin procedura reglementată de actul
normativ criticat se creează un dezavantaj debitorului, care nu
se poate apăra în mod adecvat, nu poate formula apărări de
fond și nici nu poate administra probe. În măsura în care unul
dintre participanții la proces, în speță creditorul, este favorizat
prin dispozițiile textului de lege criticat, se creează o inegalitate
ce poate duce la abuzuri din partea acestuia. De asemenea,
posibilitatea oferită creditorului de a înainta cererea de chemare
în judecată fără a parcurge procedura impusă de dispozițiile
art. 7201 din Codul de procedură civilă contravine prevederilor
art. 21 din Constituție.
Judecătoria Sectorului 5 București — Secția a II-a civilă
consideră că excepția de neconstituționalitate este

neîntemeiată, arătând că Ordonanța de urgență a Guvernului
nr. 119/2007 instituie o procedură de judecată specială menită
să asigure realizarea cu celeritate a creanțelor certe, lichide și
exigibile izvorâte din contracte comerciale, fără a încălca
prevederile din Legea fundamentală invocate de autoarea
excepției.
Tribunalul Vâlcea — Secția comercială și de contencios
administrativ fiscal arată că excepția de neconstituționalitate
este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 5—15 din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale,
publicată în Monitorul Oficial al României, Partea I, nr. 738 din
31 octombrie 2007, aprobată cu modificări și completări prin
Legea nr. 118/2008, publicată în Monitorul Oficial al României,
Partea I, nr. 410 din 2 iunie 2008.
Textele criticate fac parte din cap. IV al ordonanței de
urgență, intitulat ăDispoziții procedurale”.
În susținerea neconstituționalității acestor dispoziții legale,
autorii excepției invocă încălcarea prevederilor constituționale
ale art. 16 referitoare la egalitatea în drepturi, art. 21 referitoare
la accesul liber la justiție, art. 24 referitoare la dreptul la apărare,
art. 124 referitoare la înfăptuirea justiției și art. 129 referitoare la
folosirea căilor de atac. De asemenea, se invocă și încălcarea
prevederilor art. 6 paragraful 1 și ale art. 14 din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată că asupra constituționalității dispozițiilor Ordonanței de
urgență a Guvernului nr. 119/2007 s-a pronunțat în repetate
rânduri, exemplu fiind Decizia nr. 1.129 din 10 septembrie 2009,
publicată în Monitorul Oficial al României, Partea I, nr. 716 din
23 octombrie 2009, Decizia nr. 1.001 din 7 octombrie 2008,
publicată în Monitorul Oficial al României, Partea I, nr. 774 din
18 noiembrie 2008, sau Decizia nr. 1.116 din 16 octombrie 2008,
publicată în Monitorul Oficial al României, Partea I, nr. 776 din
19 noiembrie 2008.
Cu acele prilejuri, Curtea a constatat că Ordonanța de
urgență a Guvernului nr. 119/2007 a fost adoptată pentru a
stabili măsuri pentru combaterea întârzierii executării obligațiilor
de plată asumate prin contracte comerciale și pentru stabilirea

MONITORUL OFICIAL AL ROMÂNIEI, PARTEA I, Nr. 195/21.III.2011
unei proceduri simplificate de soluționare a acțiunilor în justiție
având ca obiect asemenea obligații. Prevederile de lege criticate
sunt în sensul aplicării principiului rolului activ al judecătorului,
care, la soluționarea pricinilor în primă instanță, are obligația de
a încerca împăcarea părților. Împrejurarea că, potrivit art. 7 din
Ordonanța de urgență a Guvernului nr. 119/2007, judecătorul
citează părțile pentru explicații și lămuriri și stăruie în efectuarea
plății sumei datorate înseamnă că hotărârea se va pronunța
numai după ce judecătorul va analiza toate probele aflate la
dosar, inclusiv pe cele propuse de debitor. Mai mult, art. 2 din
ordonanța de urgență prevede că procedura reglementată de
acest act normativ vizează exclusiv creanțele certe, lichide și
exigibile ce reprezintă obligații de plată a unor sume de bani
care rezultă din contracte comerciale, iar art. 10 dispune că
ordonanța de plată se va emite numai în urma verificării cererii
pe baza înscrisurilor depuse potrivit art. 6 alin. (2), a declarațiilor
părților, precum și a celorlalte probe administrate, instanța
constatând că cererea este întemeiată.
În ceea ce privește critica potrivit căreia procedura
reglementată de ordonanța de urgență oferă creditorului
posibilitatea obținerii unei hotărâri judecătorești fără ca debitorul
să fie citat și fără a se oferi celor două părți posibilitatea
rezolvării litigiului pe cale amiabilă, Curtea a constatat că autorul
excepției nu ține cont de dispozițiile art. 7 alin. (1), care prevăd
expres că ăpentru soluționarea cererii, judecătorul dispune
citarea părților, potrivit dispozițiilor Codului de procedură civilă
referitoare la pricinile urgente, pentru explicații și lămuriri,
precum și pentru a stărui în efectuarea plății sumei datorate de
debitor ori pentru a se ajunge la o înțelegere a părților asupra
modalităților de plată”.
Referitor la critica ce vizează dispozițiile art. 13 din ordonanța
de urgență, Curtea constată că prin Decizia nr. 582 din 14 aprilie
2009, publicată în Monitorul Oficial al României, Partea I, nr. 426
din 23 iunie 2009, a statuat că specificul domeniului supus

9

reglementării a impus adoptarea unor soluții diferite față de cele
din dreptul comun, una dintre acestea constituind-o consacrarea
cererii în anulare, care reprezintă, evident, o cale de atac
împotriva ordonanței. Împrejurarea că legiuitorul a instituit o cale
de atac cu o fizionomie juridică diferită de aceea a căilor de atac
de drept comun nu relevă niciun aspect de neconstituționalitate,
fiind în deplină concordanță cu prevederile art. 129 din
Constituție, întrucât textul constituțional de referință folosește
termenul generic de «căi de atac», fără a le identifica și a le
caracteriza, respectiv fără a se referi in terminis la apel și recurs,
ipoteză în care respectarea acestor date de identificare ar fi fost
convertită într-un criteriu de constituționalitate. Pe de altă parte,
legiuitorul ordinar este deplin îndreptățit ca în considerarea
anumitor particularități să opteze pentru o cale de atac cu o
identitate proprie, alta decât a celei de drept comun.
O asemenea concluzie rezultă, de altfel, din chiar formula
redacțională adoptată de legiuitorul constituțional, potrivit căreia
stabilirea regimului juridic al căilor de atac este de competența
exclusivă a legiuitorului ordinar, care, potrivit atribuțiilor
prevăzute de art. 126 alin. (2) din Constituție, stabilește
competența și procedura de judecată, evident cu condiția ca
nicio normă de procedură să nu contravină vreunei dispoziții
constituționale.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 5—15 din Ordonanța de urgență a Guvernului
nr. 119/2007 privind măsurile pentru combaterea întârzierii executării obligațiilor de plată rezultate din contracte comerciale, excepție
ridicată de Societatea Comercială ăFinal Construct” — S.R.L. din București în Dosarul nr. 12.611/302/2009 al Judecătoriei
Sectorului 5 București — Secția a II-a civilă și de Societatea Comercială ăIkonos” — S.R.L. din Bujoreni în Dosarul nr. 3.491/90/2009
al Tribunalului Vâlcea — Secția comercială și contencios administrativ fiscal.
Definitivă și general obligatorie.
Pronunțată în ședința publică din data de 27 ianuarie 2011.
PREȘEDINTE,

ION PREDESCU
Magistrat-asistent,
Daniela Ramona Marițiu

10

MONITORUL OFICIAL AL ROMÂNIEI, PARTEA I, Nr. 195/21.III.2011

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind stabilirea unor măsuri organizatorice la nivelul aparatului de lucru al Guvernului
și al unor ministere, precum și pentru stabilirea unor măsuri financiar-bugetare
Reținându-se că fondurile structurale și de coeziune reprezintă una dintre principalele surse de investiții în infrastructura
României și de susținere a eforturilor la nivel național pentru ieșirea din recesiunea economică,
luându-se în considerare faptul că gradul redus de absorbție al fondurilor structurale și de coeziune impune cu necesitate
coordonarea acestui proces la nivelul conducerii Guvernului, în scopul accelerării susținute a acestui proces și al înlăturării oricăror
disfuncționalități,
având în vedere că absorbția accelerată a fondurilor structurale și de coeziune reprezintă unul dintre obiectivele viitorului
acord stand-by cu Fondul Monetar Internațional, precum și faptul că derularea acordurilor anterioare cu organismele financiare
internaționale a avut un rol determinant în stabilizarea și în ieșirea din zona de risc a economiei României,
constatându-se că neaplicarea măsurilor cuprinse în prezenta ordonanță de urgență ar avea consecințe grave asupra
realizării procesului de absorbție a fondurilor structurale și de coeziune, precum și asupra proiectelor naționale de dezvoltare a
infrastructurii, ceea ce ar întârzia revenirea pe creștere a economiei naționale,
având în vedere necesitatea stabilirii unor măsuri organizatorice la nivelul conducerii Ministerului Educației, Cercetării,
Tineretului și Sportului, în vederea asigurării aplicării Legii educației naționale nr. 1/2011,
ținând cont de blocajul financiar cu care se confruntă operatorii economici, datorat neachitării obligațiilor de plată de către
instituțiile publice beneficiare ale unor servicii sau lucrări, în vederea relansării economice a acestora și a eliminării arieratelor
unităților administrativ-teritoriale,
în considerarea faptului că elementele menționate vizează interesul public și constituie o situație extraordinară, a cărei
reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — (1) La data intrării în vigoare a prezentei ordonanțe
de urgență, Autoritatea pentru Coordonarea Instrumentelor
Structurale, direcție generală în structura Ministerului Finanțelor
Publice, denumită în continuare ACIS, se organizează ca
departament fără personalitate juridică în cadrul aparatului de
lucru al Guvernului și în subordinea primului-ministru, finanțată
de la bugetul de stat prin bugetul Secretariatului General al
Guvernului.
(2) ACIS este condusă de un șef de departament, cu rang
de secretar de stat, numit și eliberat din funcție prin decizie a
primului-ministru.
Art. 2. — (1) ACIS exercită următoarele funcții:
a) de autoritate pentru coordonarea instrumentelor
structurale, în sensul prevăzut la art. 7 din Hotărârea Guvernului
nr. 457/2008 privind cadrul instituțional de coordonare și de
gestionare a instrumentelor structurale;
b) de reglementare privind stimularea financiară a
personalului care gestionează fonduri comunitare și privind
structurile din cadrul ministerelor și instituțiilor care au ca obiect
de activitate gestionarea asistenței financiare acordate
României prin instrumentul de preaderare PHARE, instrumentul
financiar provizoriu Facilitatea de tranziție, fondurile structurale
și de coeziune și mecanismul financiar al Spațiului Economic
European 2004—2009, numărul și structura posturilor, criteriile
de încadrare a personalului pe funcții specifice și procentul ce
urmează a fi acordat personalului potrivit art. 1 și 2 din Legea

nr. 490/2004 privind stimularea financiară a personalului care
gestionează fonduri comunitare, cu modificările și completările
ulterioare, prin intermediul Secretariatului General al Guvernului;
c) de autoritate de management pentru Programul
operațional Asistență tehnică, în sensul prevăzut la art. 17 din
Hotărârea Guvernului nr. 457/2008;
d) de coordonator național al asistenței în raport cu Uniunea
Europeană, conform prevederilor memorandumurilor de
înțelegere dintre Guvernul României și Comisia Europeană;
e) de punct național de contact pentru programele de înfrățire
instituțională cu statele care beneficiază de finanțări
nerambursabile din partea Uniunii Europene;
f) de punct național de contact pentru mecanismul financiar
al Spațiului Economic European 2004—2009;
g) de punct național de contact pentru Programul de
cooperare norvegian pentru creștere economică și dezvoltare
durabilă 2004—2009.
(2) În îndeplinirea funcțiilor prevăzute la alin. (1), ACIS are
în principal următoarele atribuții:
a) prevăzute la art. 8 și 17 din Hotărârea Guvernului
nr. 457/2008;
b) aferente coordonatorului național al asistenței, prevăzute
în memorandumurile de înțelegere dintre Guvernul României și
Comisia Europeană privind Programul PHARE și Facilitatea de
tranziție;

MONITORUL OFICIAL AL ROMÂNIEI, PARTEA I, Nr. 195/21.III.2011
c) aferente coordonării participării României la proiectele de
twinning în calitate de punct național de contact;
d) aferente punctului național de contact pentru mecanismul
financiar al Spațiului Economic European 2004—2009, conform
anexei A, secțiunea 2.1 ăAdministrarea — Selecția proiectelor —
Monitorizarea” din Memorandumul de înțelegere pentru
implementarea mecanismului financiar SEE 2004—2009 dintre
guvernele Islandei, Principatului Liechtenstein, Guvernul
Norvegiei și Guvernul României, publicat în temeiul Ordinului
ministrului economiei și finanțelor nr. 2.363/2007 în Monitorul
Oficial al României, Partea I, nr. 44 din 18 ianuarie 2008;
e) aferente punctului național de contact pentru Programul
de cooperare norvegian pentru creștere economică și dezvoltare
durabilă 2004—2009, conform Memorandumului de înțelegere
dintre Guvernul Norvegiei și Guvernul României pentru
Programul de cooperare norvegian pentru creștere economică
și dezvoltare durabilă, publicat în temeiul Ordinului ministrului
economiei și finanțelor nr. 2.165/2007 în Monitorul Oficial al
României, Partea I, nr. 6 din 4 ianuarie 2008;
f) aferente participării la coordonarea politicii în domeniul
polilor de creștere.
Art. 3. — (1) În tot cuprinsul actelor normative, în cazul
prevederilor care reglementează funcțiile și atribuțiile principale
ale ACIS, potrivit prevederilor art. 2, sintagma ăMinisterul
Finanțelor Publice” se înlocuiește cu sintagma ăAutoritatea
pentru Coordonarea Instrumentelor Structurale”.
(2) În cadrul art. 4 alin. (11) din Ordonanța de urgență a
Guvernului nr. 64/2009 privind gestionarea financiară a
instrumentelor structurale și utilizarea acestora pentru obiectivul
convergență, aprobată cu modificări prin Legea nr. 362/2009,
cu modificările și completările ulterioare, sintagma ăMinisterul
Finanțelor Publice” se înlocuiește cu sintagma ăAutoritatea
pentru Coordonarea Instrumentelor Structurale”.
Art. 4. — (1) În termen de 15 zile de la data intrării în vigoare
a prezentei ordonanțe de urgență, Secretariatul General al
Guvernului preia de la Ministerul Finanțelor Publice, pe bază de
protocol de predare-preluare, numărul de posturi, personalul
aferent, cu menținerea veniturilor salariale, prevederile bugetare
aferente activității fostei ACIS pe anul 2011, execuția bugetară
până la momentul predării-preluării, bunurile mobile aflate în
utilizarea personalului, precum și celelalte drepturi și obligații.

(2) Se autorizează Ministerul Finanțelor Publice să vireze la
bugetul de stat sumele aferente drepturilor prevăzute la art. 38
alin. (1) din Legea bugetului de stat pe anul 2011 nr. 286/2010
pentru personalul din cadrul ACIS care se preia la Secretariatul
General al Guvernului, pentru anul 2011.
(3) Cu sumele virate potrivit alin. (2) se majorează veniturile
bugetului de stat și cheltuielile de personal ale Secretariatului
General al Guvernului, prin diminuarea în mod corespunzător a
veniturilor și cheltuielilor Ministerului Finanțelor Publice,
aprobate potrivit art. 38 alin. (1) din Legea nr. 286/2010.
Art. 5. — În termen de 15 zile de la data intrării în vigoare a
prezentei ordonanțe de urgență, primul-ministru aprobă, prin
decizie, regulamentul de organizare și funcționare a ACIS.
Art. 6. — (1) Se autorizează Ministerul Finanțelor Publice să
introducă modificările în structura bugetului de stat și în bugetul
fondurilor externe nerambursabile pe anul 2011 ce decurg din
aplicarea prevederilor prezentei ordonanțe de urgență, la
propunerea celor 2 ordonatori principali de credite, respectiv
secretarul general al Guvernului și ministrul finanțelor publice,
pe baza protocolului de predare-preluare.
(2) Modificările în execuția bugetului de stat ce decurg din
aplicarea prevederilor prezentei ordonanțe de urgență se
efectuează pe baza protocolului de predare-preluare și a
instrucțiunilor comunicate de Ministerul Finanțelor Publice
ordonatorilor principali de credite.
Art. 7. — Pe data intrării în vigoare a prezentei ordonanțe de
urgență, un post de secretar de stat din structura aparatului de
lucru al Guvernului se transferă, împreună cu finanțarea
aferentă, în structura Ministerului Educației, Cercetării,
Tineretului și Sportului.
Art. 8. — Prin derogare de la prevederile art. 30 alin. (2) din
Legea nr. 500/2002 privind finanțele publice, cu modificările și
completările ulterioare, și de la dispozițiile art. VII din Ordonanța
de urgență a Guvernului nr. 63/2010 pentru modificarea și
completarea Legii nr. 273/2006 privind finanțele publice locale,
precum și pentru stabilirea unor măsuri financiare, aprobată cu
modificări și completări prin Legea nr. 13/2011, din Fondul de
rezervă bugetară la dispoziția Guvernului se pot aloca, până la
sfârșitul anului 2011, prin hotărâre a Guvernului, sume și pentru
plata arieratelor.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
Ministrul educației, cercetării, tineretului și sportului,
Daniel Petru Funeriu
Ministrul finanțelor publice,
Gheorghe Ialomițianu
Ministrul muncii, familiei și protecției sociale,
Ioan Nelu Botiș
București, 17 martie 2011.
Nr. 26.

11

12

MONITORUL OFICIAL AL ROMÂNIEI, PARTEA I, Nr. 195/21.III.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
privind constituirea și atribuțiile Comisiei fiscale centrale
În temeiul:
— art. 6 și art. 7 alin. (1) pct. 51 din Legea nr. 571/2003 privind Codul fiscal, cu modificările și completările ulterioare;
— art. 5 alin. (2) și art. 37 alin. (2) din Ordonanța Guvernului nr. 92/2003 privind Codul de procedură fiscală, republicată,
cu modificările și completările ulterioare;
— art. 10 alin. (4) din Hotărârea Guvernului nr. 34/2009 privind organizarea și funcționarea Ministerului Finanțelor Publice,
cu modificările și completările ulterioare,
ministrul finanțelor publice emite următorul ordin:
Art. 1. — (1) Se constituie Comisia fiscală centrală la nivelul
Ministerului Finanțelor Publice, pentru aplicarea unitară a
prevederilor:
a) Legii nr. 571/2003 privind Codul fiscal, cu modificările și
completările ulterioare;
b) actelor normative care reglementau taxa pe valoarea
adăugată, impozitul pe profit, accizele, impunerea unor venituri
realizate din România de persoane fizice și juridice nerezidente,
impozitul pe venit, înainte de intrarea în vigoare a Legii
nr. 571/2003;
c) Ordonanței Guvernului nr. 92/2003 privind Codul de
procedură fiscală, republicată, cu modificările și completările
ulterioare, precum și legislației subsecvente acestuia;
d) legislației care intră în sfera de aplicare a Agenției
Naționale de Administrare Fiscală.
(2) Comisia fiscală centrală soluționează conflictele de
competență apărute între organe fiscale care nu sunt
subordonate unui organ ierarhic comun.
(3) Comisia fiscală centrală are componența prevăzută în
anexa nr. 1.
Art. 2. — Se aprobă Regulamentul de organizare și
funcționare a Comisiei fiscale centrale, prevăzut în anexa nr. 2.
Art. 3. — (1) Documentele aferente lucrărilor Comisiei de
proceduri fiscale, arhivate în original de către Direcția generală
juridică din cadrul Agenției Naționale de Administrare Fiscală,

vor fi predate în termen de 30 de zile de la intrarea în vigoare a
prezentului ordin, în baza unui proces-verbal de predare-primire,
direcției care asigură secretariatul Comisiei fiscale centrale.
(2) Sesizările adresate Comisiei de proceduri fiscale care
intră în sfera de competență a Comisiei fiscale centrale conform
art. 1 și nesoluționate până la data abrogării art. 4 din Ordonanța
Guvernului nr. 92/2003, republicată, cu modificările și
completările ulterioare, vor fi dezbătute în cadrul Comisiei fiscale
centrale, după ce în prealabil au fost analizate în ceea ce
privește îndeplinirea condițiilor prevăzute în Ordinul
președintelui Agenției Naționale de Administrare Fiscală
nr. 1.995/2007 privind constituirea Comisiei de proceduri fiscale,
cu modificările și completările ulterioare.
Art. 4. — La data intrării în vigoare a prezentului ordin se
abrogă Ordinul ministrului finanțelor publice nr. 183/2010 privind
constituirea și atribuțiile Comisiei fiscale centrale, publicat în
Monitorul Oficial al României, Partea I, nr. 99 din 12 februarie
2010, și Ordinul președintelui Agenției Naționale de Administrare
Fiscală nr. 1.995/2007 privind constituirea Comisiei de proceduri
fiscale, publicat în Monitorul Oficial al României, Partea I, nr. 725
din 26 octombrie 2007, cu modificările și completările ulterioare.
Art. 5. — Anexele nr. 1 și 2 fac parte integrantă din prezentul
ordin.
Art. 6. — Prezentul ordin se publică în Monitorul Oficial al
României, Partea I.

Ministrul finanțelor publice,
Gheorghe Ialomițianu
București, 15 martie 2011.
Nr. 1.765.
ANEXA Nr. 1

COMPONENȚA

Comisiei fiscale centrale
Nr.
crt.

1
2
3
4
5
6
7

Funcția și domeniul

Statutul în
Comisia fiscală centrală

Secretar de stat cu atribuții în domeniul politicii și legislației fiscale
Președinte — membru
Director general al Direcției generale legislație Cod fiscal din cadrul Ministerului Finanțelor
Vicepreședinte — membru
Publice
Director general al Direcției generale juridice din cadrul Ministerului Finanțelor Publice
membru
Director al Direcției legislație impozite directe din cadrul Ministerului Finanțelor Publice
membru
Director al Direcției de legislație în domeniul TVA din cadrul Ministerului Finanțelor Publice
membru
Director al Direcției de legislație în domeniul accizelor din cadrul Ministerului Finanțelor
membru
Publice
Director al Direcției de politici și legislație în domeniile vamal și nefiscal din cadrul Ministerului
Finanțelor Publice

membru

13

MONITORUL OFICIAL AL ROMÂNIEI, PARTEA I, Nr. 195/21.III.2011
Nr.
crt.

Funcția și domeniul

Statutul în
Comisia fiscală centrală

8

Director al Direcției legislație Cod de procedură fiscală din cadrul Ministerului Finanțelor
Publice

membru

9

Director al Direcției generale de metodologii fiscale, îndrumare și asistență a contribuabililor
din cadrul Agenției Naționale de Administrare Fiscală

membru

10* Reprezentant al Asociației Comunelor din România

membru

11* Reprezentant al Asociației Orașelor din România

membru

12* Reprezentant al Asociației Municipiilor din România

membru

13* Reprezentant al Uniunii Naționale a Consiliilor Județene din România

membru

14* Reprezentant al Ministerului Administrației și Internelor

membru

* Numai în cazul în care se dezbat conflictele de competență privind bugetele locale.
ANEXA Nr. 2

REGULAMENT
de organizare și funcționare a Comisiei fiscale centrale
I. Prevederi generale
Art. 1. — Aplicarea unitară a legislației prevăzute la art. 1 din
Ordinul ministrului finanțelor publice nr. 1.765/2011 privind
constituirea și atribuțiile Comisiei fiscale centrale, denumit în
continuare ordin, precum și soluționarea conflictelor de
competență apărute între organe fiscale care nu sunt
subordonate unui organ ierarhic comun se realizează prin
intermediul Comisiei fiscale centrale, denumită în continuare
comisie, structură interdepartamentală care își desfășoară
activitatea în cadrul Ministerului Finanțelor Publice.
Art. 2. — Comisia emite decizii pentru:
a) problemele în legătură cu legislația prevăzută la art. 1 din
ordin, inclusiv prin coroborarea legislației din domeniu cu
legislația conexă, după caz, pentru care se impune o soluționare
unitară, în vederea eliminării interpretărilor diferite în aplicarea
legislației;
b) problemele ce privesc conflictele de competență apărute
între organe fiscale care nu sunt subordonate unui organ
ierarhic comun.
Art. 3. — (1) Direcțiile de specialitate din cadrul Ministerului
Finanțelor Publice și Agenția Națională de Administrare Fiscală,
sub semnătura președintelui acesteia, selectează problematica
ce intră în sfera de competență a comisiei și o propun spre
dezbatere.
(2) Documentația necesară sesizării comisiei se înaintează
de către direcțiile prevăzute la alin. (1) și Agenția Națională de
Administrare Fiscală către Secretariatul tehnic din cadrul
Direcției de politici și legislație în domeniile vamal și nefiscal din
cadrul Ministerului Finanțelor Publice.
II. Organizarea ședințelor de lucru ale comisiei
Art. 4. — (1) Comisia funcționează în prezența tuturor
membrilor acesteia, care au dreptul la un singur vot. În cazul
absenței unuia dintre membri, la lucrările comisiei va participa
persoana desemnată în scris de acesta, persoană care provine
din structura coordonată de membrul titular, care îi va prelua
atribuțiile și dreptul de vot și care nu are calitatea de membru
titular.
(2) Comisia este coordonată de președintele acesteia.
(3) În cazul absenței președintelui comisiei, atribuțiile
acestuia sunt exercitate de către vicepreședinte. În situația în
care atât președintele, cât și vicepreședintele absentează de la
lucrările comisiei, președintele va desemna în scris un

președinte de ședință, din rândul membrilor titulari prezenți la
ședință.
(4) La lucrările comisiei vor participa în calitate de invitați
permanenți, cu rol consultativ, directorul Direcției de legislație și
reglementări contabile din cadrul Ministerului Finanțelor Publice,
directorul general al Direcției generale de soluționare a
contestațiilor din cadrul Agenției Naționale de Administrare
Fiscală, directorul general al Direcției generale coordonare
inspecție fiscală din cadrul Agenției Naționale de Administrare
Fiscală, directorul general al Direcției generale de reglementare
a colectării creanțelor bugetare din cadrul Agenției Naționale de
Administrare Fiscală și directorul general al Direcției generale
proceduri pentru administrarea veniturilor din cadrul Agenției
Naționale de Administrare Fiscală.
(5) În funcție de problematica înscrisă pe ordinea de zi, la
lucrările comisiei pot fi invitați specialiști din cadrul direcțiilor de
specialitate ale Ministerului Finanțelor Publice, din cadrul
aparatului central al Agenției Naționale de Administrare Fiscală
sau alte persoane care pot oferi informații relevante pentru
soluționarea problematicii care face obiectul analizei.
(6) În cazul în care comisia este sesizată în legătură cu
soluționarea unor conflicte de competență ce privesc bugetele
locale, Secretariatul tehnic al comisiei va solicita Asociației
Comunelor din România, Asociației Orașelor din România,
Asociației Municipiilor din România, Uniunii Naționale a
Consiliilor Județene din România și Ministerului Administrației și
Internelor desemnarea unui reprezentant care să participe la
lucrările comisiei, în funcție de problematica înscrisă pe ordinea
de zi.
Art. 5. — (1) Comisia se întrunește ori de câte ori este
nevoie, în condițiile prevăzute la art. 4.
(2) Modalitatea de vot în cadrul comisiei este votul deschis.
(3) Comisia analizează notele de prezentare, precum și
documentația aferentă și adoptă, prin decizii, soluții unitare de
aplicare a prevederilor legale sau, după caz, respinge soluțiile
propuse. Oricare dintre membrii comisiei își poate motiva, în
scris, votul exprimat.
(4) Prevederile alin. (3) sunt aplicabile și deciziilor de
soluționare a conflictelor de competență.
(5) Deciziile se adoptă dacă cel puțin jumătate plus unu
dintre membrii comisiei votează pentru soluția propusă.

14

MONITORUL OFICIAL AL ROMÂNIEI, PARTEA I, Nr. 195/21.III.2011

(6) În caz de paritate de voturi, votul președintelui comisiei
este decisiv.
(7) Deciziile prevăzute la alin. (3) se aprobă prin ordin al
ministrului finanțelor publice, care se publică în Monitorul Oficial
al României, Partea I.
(8) Deciziile prevăzute la alin. (4) se comunică organelor
fiscale aflate în conflict, precum și contribuabilului, dacă este
cazul, conform prevederilor Ordonanței Guvernului nr. 92/2003
privind Codul de procedură fiscală, republicată, cu modificările
și completările ulterioare.
(9) În situația în care comisia, în urma analizei punctelor
supuse dezbaterii, constată că problematica nu se încadrează
în dispozițiile art. 2, poate lua următoarele măsuri:
a) emiterea unei decizii prin care se soluționează anumite
probleme punctuale aflate în competența mai multor direcții de
specialitate din cadrul Ministerului Finanțelor Publice. De
asemenea, comisia emite decizii în situația în care Agenția
Națională de Administrare Fiscală prezintă opinii divergente cu
privire la interpretarea legislației fiscale față de opiniile direcțiilor
de specialitate din cadrul Ministerului Finanțelor Publice;
b) restituirea problematicii cu care a fost învestită, atunci
când constată că aceasta intră în competența exclusivă a unei
direcții de specialitate din cadrul Ministerului Finanțelor Publice
sau al Agenției Naționale de Administrare Fiscală.
(10) Deciziile emise potrivit alin. (8) și alin. (9) lit. a) nu se
aprobă prin ordin al ministrului finanțelor publice și nu se publică
în Monitorul Oficial al României, Partea I, fiind însă obligatorii
pentru structurile din subordinea Ministerului Finanțelor Publice.
Art. 6. — În cadrul Direcției de politici și legislație în domeniile
vamal și nefiscal se organizează la nivel de compartiment
Secretariatul tehnic al comisiei.
Art. 7. — (1) Secretariatul tehnic al comisiei va ține un
registru în care se vor înregistra cronologic toate solicitările de
înscriere pe ordinea de zi a comisiei a problematicilor propuse
de direcțiile de specialitate din cadrul Ministerului Finanțelor
Publice sau de către Agenția Națională de Administrare Fiscală.
(2) La solicitarea direcțiilor de specialitate care au propus
spre dezbatere o anumită tematică, Secretariatul tehnic al
comisiei va proceda la retragerea acesteia de pe ordinea de zi,
fără nicio altă formalitate.
(3) În situația în care Secretariatul tehnic al comisiei, în urma
verificării documentației, constată nerespectarea procedurii de
sesizare cu privire la competența sesizării și/sau existența
opiniilor divergente, va restitui documentația direcției de
specialitate care a propus înscrierea problematicii pe ordinea de
zi a comisiei, cu solicitarea refacerii acesteia și a retransmiterii
ulterioare, după caz.
(4) După înregistrarea solicitărilor, Secretariatul tehnic al
comisiei întocmește pentru fiecare problematică propusă o notă
de prezentare, care are la bază notele de fundamentare
elaborate de direcțiile de specialitate din cadrul Ministerului
Finanțelor Publice și din cadrul aparatului central al Agenției
Naționale de Administrare Fiscală care au sesizat comisia.
(5) Nota de prezentare trebuie să conțină cel puțin
următoarele elemente, fără a se limita la acestea:
a) fundamentarea în fapt și în drept a problematicii cu care
este sesizată comisia;
b) prezentarea opiniilor divergente care au determinat
sesizarea comisiei;
c) soluțiile propuse de direcțiile de specialitate aflate în
divergență;

d) mențiuni cu privire la jurisprudența relevantă referitoare la
problematica în discuție, după caz.
(6) Pe baza propunerilor primite se întocmește ordinea de zi.
Înscrierea punctelor pe ordinea de zi se face în funcție de
vechimea solicitărilor sau, după caz, în funcție de importanța
problematicii.
(7) Ordinea de zi a comisiei, la care se anexează notele de
prezentare, se înaintează de către Secretariatul tehnic al
comisiei președintelui și se supune aprobării acestuia.
(8) Comisia dezbate punctele aflate pe ordinea de zi, cu
respectarea succesiunii prevăzute la alin. (6) teza a doua. Prin
excepție, membrii comisiei pot vota, în condițiile art. 5 alin. (2),
dezbaterea anumitor puncte înscrise pe ordinea de zi cu
prioritate.
(9) Separat de registrul prevăzut la alin. (1), Secretariatul
tehnic al comisiei va ține și un registru pentru deciziile comisiei,
în care se vor consemna:
a) data ședinței;
b) participanții (nominal);
c) ordinea de zi;
d) modul de votare a deciziei, fără nominalizarea votului
exprimat de fiecare membru al comisiei;
e) numărul atribuit deciziei.
(10) Cu cel puțin 3 zile înaintea ședinței, Secretariatul tehnic
al comisiei distribuie membrilor comisiei și invitaților notele de
prezentare a problematicilor supuse dezbaterii.
(11) Procesul-verbal al ședinței comisiei se redactează prin
grija Secretariatului tehnic al acesteia, consemnându-se
îndeplinirea formalităților de convocare, data și locul ședinței,
dezbaterile în rezumat, precum și hotărârile luate, urmând a fi
semnat de către toți membrii comisiei sau de persoanele
desemnate ca înlocuitori ai acestora, participanți/participante la
dezbateri.
(12) În termen de maximum 10 zile lucrătoare de la data
ședinței, Secretariatul tehnic al comisiei, pe baza hotărârilor
consemnate în procesul-verbal, elaborează proiectul deciziei,
pe care îl înaintează în vederea semnării membrilor comisiei
participanți la dezbateri.
(13) În cazul reprezentanților prevăzuți la art. 4 alin. (6),
însușirea procesului-verbal și a deciziei se poate face și prin
corespondență.
(14) Secretariatul tehnic al comisiei elaborează proiectul
ordinului pentru aprobarea deciziei comisiei, pe care îl
înaintează spre aprobare ministrului finanțelor publice, sub
semnătura președintelui comisiei și cu avizul favorabil al
Direcției generale juridice din cadrul Ministerului Finanțelor
Publice. Ordinul se publică în Monitorul Oficial al României,
Partea I.
(15) Deciziile prin care se soluționează conflictele de
competență se semnează de președintele comisiei.
Art. 8. — (1) Deciziile de aplicare unitară ale comisiei nu au
impact asupra actelor administrative fiscale rămase definitive și
irevocabile în sistemul căilor de atac și nu au valoare de date
suplimentare în sensul art. 105 alin. (3) din Ordonanța
Guvernului nr. 92/2003, republicată, cu modificările și
completările ulterioare.
(2) Soluțiile unitare adoptate prin decizii ale comisiei și
aprobate prin ordin al ministrului finanțelor publice sunt
aplicabile de la data intrării în vigoare a actului normativ avut în
vedere la soluționarea fiecărei spețe.

15

MONITORUL OFICIAL AL ROMÂNIEI, PARTEA I, Nr. 195/21.III.2011
MINISTERUL CULTURII ȘI PATRIMONIULUI NAȚIONAL

ORDIN
pentru aprobarea Criteriilor privind aplicarea prevederilor cap. VI lit. B din anexa nr. IV
la Legea-cadru nr. 284/2010 privind salarizarea unitară a personalului plătit din fonduri publice
Având în vedere dispozițiile cap. VI lit. B din anexa nr. IV din Legea nr. 284/2010 privind salarizarea unitară a personalului
plătit din fonduri publice,
în temeiul prevederilor art. 11 alin. (4) din Hotărârea Guvernului nr. 90/2010 privind organizarea și funcționarea Ministerului
Culturii și Patrimoniului Național, cu modificările și completările ulterioare,
ministrul culturii și patrimoniului național emite următorul ordin:
Art. 1. — Se aprobă Criteriile privind aplicarea prevederilor
cap. VI lit. B din anexa nr. IV la Legea-cadru nr. 284/2010 privind
salarizarea unitară a personalului plătit din fonduri publice,
prevăzute în anexa care face parte integrantă din prezentul
ordin.
Art. 2. — Prevederile prezentului ordin intră în vigoare la data
publicării în Monitorul Oficial al României, Partea I.

Art. 3. — La data intrării în vigoare a prezentului ordin,
Ordinul ministrului culturii și patrimoniului național nr. 2.089/2010
pentru aprobarea Condițiilor, criteriilor și procedurii de aplicare
a prevederilor pct. VII lit. B din anexa nr. II/4.7 la Legea-cadru
nr. 330/2009 privind salarizarea unitară a personalului plătit din
fonduri publice, publicat în Monitorul Oficial al României,
Partea I, nr. 189 din 25 martie 2010, se abrogă.

Ministrul culturii și patrimoniului național,
Kelemen Hunor
București, 9 martie 2011.
Nr. 2.132.

ANEXĂ

CRITERII
privind aplicarea prevederilor cap. VI lit. B din anexa nr. IV la Legea-cadru nr. 284/2010
privind salarizarea unitară a personalului plătit din fonduri publice
Art. 1. — (1) Persoanele încadrate în unitățile de cultură, care
au rezultate valoroase în activitatea artistică, pot ocupa în mod
excepțional funcții de specialitate, fără a avea studiile necesare
postului, cu aprobarea nominală a ministrului culturii și
patrimoniului național, dacă sunt îndeplinite cumulativ
următoarele criterii:
1. să fie încadrate cu contract individual de muncă;
2. să aibă o vechime de cel puțin 6 luni în cadrul instituției;
3. ponderea rezultatelor valoroase trebuie să reprezinte cel
puțin o treime din totalul rezultatelor obținute.
(2) Dovada privind ponderea rezultatelor valoroase în totalul
rezultatelor obținute se va face prin completarea următoarelor
formulare:
a) Rezultate obținute în perioada de la încadrarea în instituție
până la întocmirea solicitării
Nr.
crt.

Perioada

Rezultatele
obținute

Scurtă
descriere

b) Rezultate valoroase obținute în perioada de la încadrarea
în instituție până la întocmirea solicitării
Nr.
crt.

Perioada

Rezultatele
valoroase
obținute

Scurtă
descriere

Impactul rezultatelor
asupra activității/imaginii
instituției

Art. 2. — Demararea procedurii aprobării nominale prevăzute
la art. 1 alin. (1) se face la solicitarea instituției, pe baza unui
dosar care va cuprinde următoarele documente:
a) solicitarea din partea instituției;
b) copia actului de identitate a persoanei pentru care se
solicită aprobarea nominală;
c) copia contractului individual de muncă;
d) formularele prevăzute la art. 1 alin. (2);
e) cel puțin o recomandare scrisă, cu referire la activitatea
desfășurată.
Art. 3. — Solicitarea prevăzută la art. 2 lit. a) trebuie să
conțină următoarele informații:
a) denumirea instituției publice de cultură;
b) datele de identificare ale persoanei juridice:

16

MONITORUL OFICIAL AL ROMÂNIEI, PARTEA I, Nr. 195/21.III.2011

1. sediul social;
2. adresa de corespondență;
3. codul fiscal;
4. telefon/fax;
5. e-mail/adresa web;
6. reprezentantul legal al persoanei juridice;
c) datele persoanei pentru care se solicită aprobarea
nominală:
1. numele și prenumele;
2. funcția ocupată în prezent, cu specificarea gradului sau
treptei, după caz, precum și a gradației corespunzătoare;
3. vechimea în domeniu;
4. vechimea în instituție.
Art. 4. — (1) Documentația prevăzută la art. 2 lit. a) și d) va
fi certificată prin semnătură de către reprezentantul legal al
instituției.
(2) Documentația prevăzută la art. 2 lit. b) și c) va fi
certificată, pentru conformitatea cu originalul, de către persoana
abilitată din cadrul compartimentului resurse umane al instituției
solicitante.
Art. 5. — (1) Dosarul prevăzut la art. 2 se va depune la
Registratura Ministerului Culturii și Patrimoniului Național de
unde va fi transmis compartimentului de specialitate.
(2) În cazul în care documentația transmisă nu este
concludentă sau este incompletă, compartimentul de
specialitate poate solicita instituției informații sau documente
suplimentare, cu indicarea termenului de depunere a acestora.
(3) În urma analizării documentelor, compartimentul de
specialitate va întocmi un referat prin care va propune
aprobarea sau respingerea solicitării, după caz.

(4) Referatul prin care se propune aprobarea solicitării va
însoți proiectul de ordin pe circuitul avizării, la compartimentul
juridic, compartimentul resurse umane, secretar general,
respectiv subsecretar de stat sau secretar de stat coordonator
al domeniului respectiv, după caz.
(5) După parcurgerea circuitului prevăzut la alin. (4), referatul
prin care se propune aprobarea solicitării însoțit de proiectul de
ordin, respectiv referatul prin care se propune respingerea
solicitării se transmit la cabinetul ministrului, în vederea
aprobării.
Art. 6. — Compartimentul de specialitate va comunica
instituției solicitante ordinul privind aprobarea nominală sau
înștiințarea cu privire la respingerea solicitării aprobării
nominale, după caz.
Art. 7. — Evidența ordinelor privind aprobările nominale,
precum și a înștiințărilor/referatelor de respingere a acestora se
realizează de către compartimentul de specialitate care a
elaborat referatul din cadrul Ministerului Culturii și Patrimoniului
Național.
Art. 8. — (1) Aprobarea nominală obținută potrivit dispozițiilor
prezentei proceduri este acordată pe durata valabilității
contractului individual de muncă, în condițiile respectării
criteriilor stabilite mai sus.
(2) În cazul în care persoana pentru care s-a obținut
aprobarea nominală nu mai îndeplinește criteriile prevăzute la
art. 1, instituția solicitantă suspendă aplicarea ordinului prevăzut
la art. 6, ordinul privind aprobarea nominală încetându-și
efectele juridice.

RECTIFICĂRI
În anexa la Ordinul președintelui Autorității Naționale de Reglementare în Domeniul Energiei nr. 2/2011 privind
aprobarea nivelului stocului minim de gaze naturale aferent titularilor licențelor de furnizare și nivelului stocului de gaze
naturale aferent Societății Naționale de Transport Gaze Naturale ăTransgaz” — S.A., pentru ciclul de înmagazinare
2011—2012, publicat în Monitorul Oficial al României, Partea I, nr. 68 din 26 ianuarie 2011, se face următoarea
rectificare (care nu aparține Redacției ăMonitorul Oficial, Partea I”):
— la nr. crt. 24, coloana ăFurnizor”, în loc de: ăSocietatea Comercială E.ON Gaz România — S.A.” se va citi:
ăSocietatea Comercială E.ON Energie România — S.A.”.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 195/21.III.2011 conține 16 pagini.

Prețul: 3,20 lei

&JUYDGY|521568]
ISSN 1453—4495

