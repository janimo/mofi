Anul 179 (XXIII) — Nr. 470

PARTEA I

LEGI, DECRETE, HOTĂRÂRI ȘI ALTE ACTE

Marți, 5 iulie 2011

SUMAR

Nr.

Pagina

Nr.

LEGI ȘI DECRETE
114.

— Lege pentru ratificarea Convenției europene privind
suprimarea cerinței legalizării pentru documentele
întocmite de agenții diplomatici și funcționarii consulari,
adoptată la Londra la 7 iunie 1968 și semnată de
România la Strasbourg la 21 mai 2010 ......................

Convenție europeană privind suprimarea cerinței legalizării
pentru documentele întocmite de agenții diplomatici și
funcționarii consulari, adoptată la Londra la 7 iunie
1968 ..........................................................................
573.

— Decret privind promulgarea Legii pentru ratificarea
Convenției europene privind suprimarea cerinței
legalizării pentru documentele întocmite de agenții
diplomatici și funcționarii consulari, adoptată la Londra
la 7 iunie 1968 și semnată de România la Strasbourg
la 21 mai 2010............................................................

ACTE ALE OFICIULUI ROMÂN
PENTRU DREPTURILE DE AUTOR
216.
2

441.

3

442.

449.
4–7

— Decizie privind publicarea în Monitorul Oficial al
României, Partea I, a Deciziei civile nr. 153A din
12 mai 2011 a Curții de Apel București — Secția a IX-a
civilă și pentru cauze de proprietate intelectuală........

8–30

ACTE ALE COMISIEI DE SUPRAVEGHERE
A ASIGURĂRILOR

2–3

ACTE ALE CURȚII EUROPENE
A DREPTURILOR OMULUI
Hotărârea din 22 noiembrie 2007, definitivă la 7 iulie 2008, în
Cauza S.C. Concept Ltd. — S.R.L. și Manole
împotriva României ....................................................

Pagina

— Decizie privind autorizarea funcționării ca broker de
asigurare a Societății Comerciale SUD ASIG BROKER
DE ASIGURARE — S.R.L. ........................................

31

— Decizie privind autorizarea funcționării ca broker de
asigurare a Societății Comerciale YORK — BROKER
DE ASIGURARE-REASIGURARE — S.R.L. ............

31–32

— Decizie privind autorizarea funcționării ca broker de
asigurare a Societății Comerciale CAROL BROKER
DE ASIGURARE — S.R.L. ........................................

32

2

MONITORUL OFICIAL AL ROMÂNIEI, PARTEA I, Nr. 470/5.VII.2011

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru ratificarea Convenției europene privind suprimarea
cerinței legalizării pentru documentele întocmite de agenții
diplomatici și funcționarii consulari, adoptată la Londra
la 7 iunie 1968 și semnată de România la Strasbourg
la 21 mai 2010
Parlamentul României adoptă prezenta lege.
Articol unic. — Se ratifică Convenția europeană privind suprimarea cerinței
legalizării pentru documentele întocmite de agenții diplomatici și funcționarii
consulari, adoptată la Londra la 7 iunie 1968 și semnată de România la Strasbourg
la 21 mai 2010.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 15 iunie 2011.
Nr. 114.

CONVENȚIE EUROPEANĂ

privind suprimarea cerinței legalizării pentru documentele întocmite de agenții diplomatici
și funcționarii consulari, adoptată la Londra la 7 iunie 1968*)
Statele membre ale Consiliului Europei, semnatare ale prezentei convenții,
având în vedere că scopul Consiliului Europei este de a realiza o mai strânsă uniune între membrii săi,
ținând seama că relațiile dintre statele membre, precum și relațiile dintre agenții diplomatici și funcționarii consulari ai
acestora sunt tot mai mult bazate pe încredere reciprocă,
luând în considere că suprimarea legalizării este de natură să consolideze legăturile dintre statele membre, prin crearea
posibilității de a utiliza documentele străine în același mod ca și documentele care provin de la autoritățile naționale,
convinse de necesitatea de suprimare a cerinței legalizării documentelor întocmite de agenții lor diplomatici și funcționarii
consulari,
au convenit după cum urmează:
ARTICOLUL 1

În sensul prezentei convenții, legalizarea înseamnă numai
acea formalitate care atestă autenticitatea semnăturii pe un
document, calitatea în care persoana care a semnat un astfel de
document a acționat și, după caz, identitatea sigiliului și a
ștampilei aplicate pe un astfel de document.

document sau a faptului că acesta a existat la o anumită dată
certă, precum și autentificărilor de semnătură, efectuate de
agenții diplomatici și funcționarii consulari cu privire la
documente, altele decât cele menționate la alin. 1.
ARTICOLUL 3

ARTICOLUL 2

Părțile contractante exceptează de la cerința legalizării
documentele care fac obiectul prezentei convenții.

1. Prezenta convenție se aplică documentelor întocmite de
agenții diplomatici și funcționarii consulari ai unei părți
contractante, care acționează în calitatea lor oficială și în
exercitarea atribuțiilor lor pe teritoriul oricărui stat, și care
urmează să își producă efectele:
a) fie pe teritoriul altei părți contractante;
b) fie înaintea unor agenți diplomatici și funcționari consulari
ai altei părți contractante, care își exercită atribuțiile pe teritoriul
unui stat care nu este parte la prezenta convenție.
2. Prezenta convenție se aplică, de asemenea, certificatelor
oficiale, cum ar fi cele care probează înregistrarea unui

1. Fiecare parte contractantă va lua măsurile necesare
pentru ca autoritățile sale naționale să nu procedeze la
efectuarea de legalizări în cazurile în care prezenta convenție
suprimă cerința legalizării.
2. Părțile contractante vor asigura condițiile necesare pentru
ca, în cazul în care acest lucru este necesar, să se procedeze
la verificarea autenticității documentelor care fac obiectul
prezentei convenții. Astfel de verificări nu vor fi supuse niciunei
taxe sau altor forme de plată și vor fi efectuate cu celeritate.

*) Traducere.

ARTICOLUL 4

MONITORUL OFICIAL AL ROMÂNIEI, PARTEA I, Nr. 470/5.VII.2011
ARTICOLUL 5

În relațiile dintre părțile contractante, prezenta convenție va
prevala în raport cu dispozițiile oricărui alt tratat, altei convenții
sau altui acord care prevede ori va prevedea legalizarea
semnăturii agenților diplomatici și funcționarilor consulari,
calitatea în care aceștia au acționat cu ocazia semnării unui
document și, după caz, identitatea sigiliului și a ștampilei
aplicate pe document.
ARTICOLUL 6

1. Prezenta convenție este deschisă spre semnare statelor
membre ale Consiliului Europei. Ea va fi supusă ratificării sau
acceptării. Instrumentele de ratificare sau acceptare vor fi
depozitate la secretarul general al Consiliului Europei.
2. Prezenta convenție intră în vigoare în termen de 3 luni de
la data depozitării celui de-al treilea instrument de ratificare sau
acceptare.
3. Pentru un stat semnatar care ratifică sau acceptă ulterior
prezenta convenție, aceasta va intra în vigoare în termen de
3 luni de la data depunerii instrumentului de ratificare sau
acceptare.

desemneze teritoriul sau teritoriile în care se aplică prezenta
convenție.
2. Fiecare parte contractantă poate, printr-o declarație
adresată secretarului general al Consiliului Europei, efectuată
cu ocazia depunerii instrumentului de ratificare, acceptare ori
aderare sau la orice alt moment ulterior, să extindă aplicarea
prezentei convenții la orice alt teritoriu ori teritorii stipulate în
declarație și pentru ale căror relații internaționale este
responsabilă sau în numele cărora este autorizată să acționeze.
3. Orice declarație efectuată în conformitate cu alineatul
precedent poate fi retrasă, cu privire la orice teritoriu stipulat în
respectiva declarație, în conformitate cu procedura stabilită la
art. 9.
ARTICOLUL 9

1. Prezenta convenție este încheiată pe durată nedeterminată.
2. Fiecare parte contractantă, în ceea ce o privește, poate
denunța prezenta convenție printr-o notificare adresată
secretarului general al Consiliului Europei.
3. Denunțarea va intra în vigoare în termen de 6 luni de la
data primirii de către secretarul general a respectivei notificări.

ARTICOLUL 7

1. După intrarea în vigoare a prezentei convenții, Comitetul
de Miniștri al Consiliului Europei poate invita orice stat care nu
este membru al Consiliului Europei să adere la prezenta
convenție.
2. Aderarea se va realiza prin depunerea la secretarul
general al Consiliului Europei a instrumentului de aderare, care
va intra în vigoare în termen de 3 luni de la data depunerii.
ARTICOLUL 8

1. Fiecare parte contractantă poate, cu ocazia semnării sau
depunerii instrumentului de ratificare, acceptare ori aderare, să

3

ARTICOLUL 10

Secretarul general al Consiliului Europei va notifica statele
membre ale Consiliului și orice alt stat care a aderat la prezenta
convenție cu privire la:
a) orice semnare;
b) orice depunere a unui instrument de ratificare, acceptare
sau aderare;
c) orice dată de intrare în vigoare a prezentei convenții;
d) orice declarație primită în conformitate cu prevederile art. 8;
e) orice notificare primită în conformitate cu prevederile
art. 9, precum și data la care denunțarea intră în vigoare.

Drept care, subsemnații, împuterniciți în mod corespunzător, au semnat prezenta convenție.
Încheiată la Londra la 7 iunie 1968, în limbile engleză și franceză, ambele texte fiind egal autentice, într-un singur exemplar,
care va fi depozitat în arhiva Consiliului Europei. Secretarul general al Consiliului Europei va transmite copii certificate fiecărui stat
semnatar sau acceptant al prezentei convenții.
PREȘEDINTELE ROMÂNIEI

DECRET
privind promulgarea Legii pentru ratificarea
Convenției europene privind suprimarea cerinței legalizării
pentru documentele întocmite de agenții diplomatici
și funcționarii consulari, adoptată la Londra la 7 iunie 1968
și semnată de România la Strasbourg la 21 mai 2010
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru ratificarea Convenției europene
privind suprimarea cerinței legalizării pentru documentele întocmite de agenții
diplomatici și funcționarii consulari, adoptată la Londra la 7 iunie 1968 și semnată
de România la Strasbourg la 21 mai 2010, și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 10 iunie 2011.
Nr. 573.

4

MONITORUL OFICIAL AL ROMÂNIEI, PARTEA I, Nr. 470/5.VII.2011

ACTE ALE CURȚII EUROPENE A DREPTURILOR OMULUI
CURTEA EUROPEANĂ A DREPTURILOR OMULUI
SECȚIA a III-a

HOTĂRÂREA
din 22 noiembrie 2007,

definitivă la 7 iulie 2008,
în Cauza S.C. Concept Ltd. — S.R.L. și Manole împotriva României
(Cererea nr. 42.907/02)
Hotărârea devine definitivă în condițiile prevăzute în art. 44 alin. (2) din Convenție. Aceasta poate suferi modificări de formă.
În Cauza S.C. Concept Ltd. — S.R.L. și Manole împotriva României,
Curtea Europeană a Drepturilor Omului (Secția a III-a), statuând în cadrul unei camere formate din domnii: B. M. Zupančič,
președinte, C. Bîrsan, doamnele: E. Fura-Sandström, A. Gyulumyan, domnii: E. Myjer, David Thór Björgvinsson, doamna I. BerroLefèvre, judecători, și domnul S. Quesada, grefier de secție,
după ce a deliberat în camera de consiliu la data de 23 octombrie 2007,
a pronunțat următoarea hotărâre, adoptată la aceeași dată:
PROCEDURA

1. La originea cauzei se află Cererea nr. 42.907/02, introdusă
împotriva României, prin care 2 resortisanți ai acestui stat,
S.C. Concept Ltd. — S.R.L. și domnul Gheorghe Eduard Manole
(reclamanții), au sesizat Curtea la data de 2 decembrie 2002, în
temeiul art. 34 din Convenția pentru apărarea drepturilor omului
și a libertăților fundamentale (Convenția).
2. Reclamanții au fost reprezentați de A. M. Nistor și
A. Gindac, avocați din București. Guvernul român (Guvernul) a
fost reprezentat de agentul său, doamna B. Ramașcanu, apoi de
domnul R. H. Radu, agentul guvernamental din cadrul
Ministerului Afacerilor Externe, care a înlocuit-o în funcție.
3. La data de 8 noiembrie 2005, Curtea a hotărât să
comunice Guvernului capătul de cerere întemeiat pe durata
procedurii. Prevalându-se de dispozițiile art. 29 paragraful 3 din
Convenție, Curtea a decis să examineze împreună
admisibilitatea și fondul cauzei.
4. La data de 6 septembrie 2007, Curtea, în temeiul art. 59
alin. 3 din Regulament, a respins cererea reclamanților
referitoare la organizarea unei audieri publice în cauză.
ÎN FAPT

5. Prima reclamantă, S.C. Concept Ltd. — S.R.L.
(reclamanta), este o societate cu răspundere limitată, având
sediul în municipiul București. Al doilea reclamant, domnul
Gheorghe Eduard Manole (reclamantul), cetățean român,
născut în anul 1964 și domiciliat în municipiul București, este
asociatul unic și administratorul societății reclamante.
I. Acțiune împotriva societății S.
6. Prin Încheierea din 18 iunie 1998, Tribunalul Timiș a
declarat deschiderea procedurii reorganizării judiciare în privința
societății S., conform Legii nr. 64/1995 privind procedura
reorganizării judiciare și a falimentului (Legea nr. 64), în care
statul era acționar majoritar.
7. La data de 27 august 1998, reclamanta și-a declarat
creanța în cadrul acestui proces.
8. Pe parcursul acestei proceduri s-au desfășurat
aproximativ 40 de ședințe de judecată, au fost efectuate
numeroase expertize, au fost dezbătute și supuse spre
aprobarea creditorilor planuri de reorganizare. Tribunalul a
desemnat un administrator, fixându-i atribuțiile. În timpul
procesului i-a aplicat o amendă pentru neîndeplinirea obligațiilor
și, în cele din urmă, l-a înlocuit.
9. La data de 7 februarie 2002, tabelul creditorilor societății
S. devenind definitiv, adunarea creditorilor a votat planul de
reorganizare al debitoarei.
10. Prin Încheierea din 20 februarie 2002, la cererea
reclamantei, Curtea Supremă de Justiție a admis cererea de

strămutare formulată în dosarul de pe rolul Tribunalului Timiș și
a trimis cauza spre judecare Tribunalului Alba.
11. La data de 7 martie 2002, dosarul a fost înregistrat pe
rolul Tribunalului Alba.
12. La data de 26 aprilie 2002, în temeiul art. III din
Ordonanța Guvernului nr. 38/2002 pentru modificarea și
completarea Legii nr. 64/1995 privind procedura reorganizării
judiciare și a falimentului, Autoritatea pentru Privatizarea și
Administrarea Participațiilor Statului (APAPS), instituție publică
subordonată direct Guvernului, a cerut Tribunalului să suspende
acțiunea pentru a-i permite să privatizeze societatea debitoare.
13. La data de 20 mai 2002, Tribunalul a admis această
cerere și a dispus suspendarea timp de un an, subliniind că mai
multe societăți comerciale își arătaseră interesul față de
privatizarea debitoarei și că creditorii nu se opuneau posibilității
de a-și recupera creanțele pe această cale.
14. Prin Ordinul din 13 martie 2003, APAPS a instituit, în
temeiul Legii nr. 137/2002 privind unele măsuri pentru
accelerarea privatizării, o procedură de administrare specială și
de supraveghere financiară a societății S. pe durata privatizării
sale.
15. La o dată neprecizată, APAPS a cerut Tribunalului să
prelungească cu un an suspendarea dispusă la data de 20 mai
2002. Reclamanta s-a opus, considerând că APAPS nu făcuse
niciun demers concret în vederea privatizării societății debitoare.
Cu toate acestea, prin Încheierea din 26 iunie 2003, Tribunalul
Alba a constatat că procesul era suspendat de drept, în temeiul
art. 129 din Legea nr. 64, pe durata procedurii speciale instituite
la data de 13 martie 2003.
16. La data de 10 octombrie 2003, în urma recursului
reclamantei și al altor creditori, Curtea de Apel Alba Iulia a
dispus reluarea procesului de reorganizare.
17. La data de 15 martie 2004, Tribunalul Alba a respins o
nouă cerere a APAPS de suspendare a examinării cauzei și a
deschis procedura de faliment împotriva debitoarei.
18. Prin Hotărârea Guvernului nr. 620/2004 pentru instituirea
procedurilor speciale de supraveghere financiară a Societății
Comerciale ăExfor” — S.A. București și a Societății Comerciale
ăSolventul” — S.A. Timișoara s-a dispus, în temeiul art. 129 din
Legea nr. 64, deschiderea unei proceduri speciale de
supraveghere financiară a debitoarei. La data de 20 mai 2004,
procedura privind falimentul a fost suspendată pe o perioadă de
3 ani.
19. La data de 28 aprilie 2005, Tribunalul a respins cererea
reclamantei de punere în executare a unei hotărâri judecătorești
definitive din 8 aprilie 1999, prin care Curtea de Apel București
a obligat APAPS să vândă reclamantei pachetul majoritar de
acțiuni al debitoarei. Tribunalul a reținut că Legea nr. 64 nu

MONITORUL OFICIAL AL ROMÂNIEI, PARTEA I, Nr. 470/5.VII.2011
permitea o asemenea acțiune câtă vreme procedura de faliment
era în curs.
20. Au avut loc mai multe ședințe de judecată în care s-au
analizat modalitățile de vânzare a activelor debitoarei și în
vederea soluționării contestațiilor creditorilor privind vânzarea
întregului patrimoniu al debitoarei. Această vânzare a fost
aprobată de Tribunal prin Hotărârea judecătorească din
27 octombrie 2005.
Această hotărâre judecătorească a fost infirmată prin Decizia
definitivă din 9 noiembrie 2006 a Curții de Apel Suceava.
21. Din actele dosarului reiese că procedura inițiată la
18 iunie 1998 este în continuare în curs și că reclamanta încă nu
și-a recuperat creanțele.
II. Acțiune împotriva societății C.
22. La data de 25 iunie 1998, reclamanta a introdus împotriva
societății C. o acțiune în constatarea nerespectării obligațiilor
contractuale și o acțiune în obligație de a face.
Pe parcursul procedurii s-au desfășurat 16 ședințe, cea mai
mare parte vizând expertiza contabilă dispusă în cauză și
răspunsul expertului la obiecțiile părților.
23. La data de 20 aprilie 2000, Tribunalul a admis cererea
reclamantei și a dispus ca pârâta să predea reclamantei
produsele prevăzute de contracte sau, în caz de nepredare, să
îi plătească prețul produselor contractate.
24. La data de 9 octombrie 2000, în urma apelului părților,
Curtea de Apel București a casat hotărârea judecătorească și a
trimis cauza la același tribunal spre rejudecare în fond, reținând
că Tribunalul nu examinase toate capetele de cerere ale
reclamantei.
25. Această soluție a fost confirmată, în urma recursului
reclamantei, prin Decizia definitivă a Curții Supreme de Justiție
din 29 iunie 2001.
26. La data de 21 noiembrie 2001, Tribunalul a reînscris
cauza pe rol. La 11 decembrie 2001, Tribunalul și-a declinat
competența în favoarea Curții de Apel București, în temeiul
Ordonanței de urgență a Guvernului nr. 138/2000 pentru
modificarea și completarea Codului de procedură civilă, cu
privire la modificarea competenței instanțelor.
Pe parcursul procedurii s-au desfășurat 5 ședințe de
judecată, iar 4 dintre ele au fost amânate mai ales pentru a
permite calculul și plata taxei de timbru.
27. Printr-o Decizie din 1 octombrie 2002, Curtea de Apel
București a respins acțiunea reclamantei, considerând că din
probele administrate la dosar reieșea că neexecutarea de către
societatea C. a obligațiilor sale contractuale era imputabilă
societății reclamante. Aceasta din urmă a declarat recurs
împotriva deciziei.
28. Curtea Supremă de Justiție a examinat ex officio dacă
dispozițiile privind competența instanțelor au fost corect aplicate
în cauză. Curtea Supremă de Justiție a constatat astfel că, la
data declinării competenței Tribunalului în favoarea Curții de
Apel, examinarea cauzei de către Tribunal începuse deja și a
amintit că într-o asemenea situație schimbarea competenței
printr-o nouă lege nu mai afecta cauza respectivă. Prin urmare,
instanța nu putea trimite cauza în fața Curții de Apel și avea
obligația de a judeca potrivit vechii legi privind competența
instanțelor.
29. În consecință, printr-o Decizie din 10 februarie 2004,
Curtea Supremă a trimis cauza la Tribunalul București.
Procedura în fața Tribunalului s-a desfășurat pe parcursul a
4 ședințe de judecată și la data de 29 noiembrie 2004 acesta a
pronunțat hotărârea în cauză, admițând parțial cererea
reclamantei.
30. Societatea C. a declarat apel împotriva acestei decizii.
După 5 amânări, la data de 11 octombrie 2005, Curtea de Apel
București a suspendat examinarea acțiunii, dat fiind faptul că
procedura prevăzută de Legea nr. 64 fusese inițiată împotriva
societății C.
31. La data de 22 noiembrie 2005, instanța a respins planul
de reorganizare propus de societatea C. și a deschis procedura

5

de faliment împotriva sa. Reclamanta și-a înscris creanța la
20 iunie 2005.
Această procedură este în curs, reclamanta nerecuperându-și
încă suma datorată.
III. Acțiune împotriva Fondului Proprietății de Stat
32. La data de 8 august 1997, Fondul Proprietății de Stat
(FPS) a respins oferta societății reclamante de a participa la
privatizarea societății P.
33. În aceeași zi, reclamanta a contestat această decizie la
FPS. În timpul zilei, reclamanta a fost informată asupra
respingerii contestației sale, prin intermediul unei scrisori care
nu era nici înregistrată, nici ștampilată de expeditor.
34. La data de 25 septembrie 1997, întemeindu-se pe art. 1
din Legea contenciosului administrativ nr. 29/1990, reclamanta
a sesizat Secția de contencios administrativ a Curții de Apel
București cu o acțiune împotriva FPS, în vederea obținerii
anulării Hotărârii judecătorești din 8 august 1997.
35. După 22 de ședințe de judecată, în timpul cărora au fost
administrate probele și părțile au dispus de timpul necesar
pentru a lua cunoștință de documentele prezentate de cealaltă
parte, printr-o Decizie din 12 octombrie 1999, Curtea de Apel a
admis parțial cererile reclamantei.
36. La data de 17 octombrie 2000, în urma recursului FPS,
Curtea Supremă de Justiție a trimis cauza la Secția comercială
a aceleiași Curți de Apel, pe care a declarat-o competentă să
examineze cauza.
37. La data de 4 mai 2001, Curtea Supremă a respins
contestația în anulare introdusă de reclamantă la 7 noiembrie
2000 împotriva Hotărârii judecătorești din 17 octombrie 2000.
Dosarul a fost trimis apoi la Secția comercială a Curții de Apel,
care a trimis cauza la Tribunalul București, pe care l-a declarat
competent să examineze cauza.
38. La data de 27 septembrie 2001, la cererea reclamantei,
Tribunalul a trimis din nou cauza în fața Curții de Apel, în baza
noii legi asupra competenței instanțelor.
39. Din cele 6 ședințe de judecată care au avut loc, două au
fost amânate pentru a permite reclamantei să plătească taxa de
timbru. Printr-o hotărâre judecătorească din 20 iunie 2002,
Curtea de Apel București, după ce a examinat mijloacele de
probă administrate la dosar, a respins acțiunea reclamantei în
absența unor motive care ar fi putut conduce la anularea
Deciziei din 8 august 1997.
40. Reclamanta a formulat recurs împotriva deciziei
sus-menționate. La data de 11 septembrie 2002, Curtea
Supremă a pus în vedere reclamantei să plătească taxă de
timbru în sumă de 1.662.642.500 lei vechi românești (ROL).
Reclamanta a contestat suma la Direcția Generală a Finanțelor
Publice București de la Ministerul Finanțelor, care, printr-o
Decizie administrativă din data de 18 decembrie 2002, a respins
contestația. Reclamanta a chemat în judecată Direcția în fața
Tribunalului București, care, printr-o Hotărâre judecătorească
din 6 iunie 2003, confirmată printr-o Decizie definitivă a Curții
de Apel București din 6 noiembrie 2003, a stabilit cuantumul
taxei de timbru la 206.213.750 ROL.
La data de 19 ianuarie 2004 reclamanta a plătit această
sumă.
41. Cu toate acestea, Înalta Curte de Casație și Justiție (fosta
Curte Supremă de Justiție) nu a luat în considerare evaluarea
taxei de timbru făcută de Hotărârea judecătorească din 6 iunie
2003, pe motiv că Curtea Constituțională, în Decizia nr. 127 din
27 martie 2003, considerase neconstituțională intervenția
Ministerului Finanțelor în activitatea instanțelor. Prin urmare,
Înalta Curte a reexaminat taxa de timbru potrivit legii și a estimat
că suma aceasta fusese stabilită corect la data de 11 septembrie
2002. Reclamanta a refuzat să achite această taxă, deși a fost
din nou informată asupra obligației sale. În consecință, printr-o
Decizie definitivă din 20 ianuarie 2004, Înalta Curte a anulat
acțiunea inițială pentru neplata taxei de timbru.
42. Reclamanta a introdus contestație în anulare împotriva
acestei decizii, contestație care a fost respinsă ca inadmisibilă

6

MONITORUL OFICIAL AL ROMÂNIEI, PARTEA I, Nr. 470/5.VII.2011

de Înalta Curte, printr-o Decizie definitivă din 16 decembrie
2004.
ÎN DREPT

I. Asupra pretinsei încălcări a art. 6 alin. 1 din Convenție
A. Durata proceselor

43. Reclamanții se plâng că acțiunile introduse în fața
instanțelor interne nu au fost judecate într-un ătermen rezonabil”,
așa cum dispune art. 6 alin. 1 din Convenție, care prevede
următoarele:
ăOrice persoană are dreptul la judecarea echitabilă a cauzei
sale (...) într-un termen rezonabil, de către o instanță (...) care va
hotărî (...) asupra încălcării drepturilor și obligațiilor sale cu
caracter civil (...).”
44. Guvernul se opune acestei susțineri. În opinia sa,
procedurile au o anumită complexitate, fiind vorba despre litigii
comerciale. În plus, procedura falimentului societății S. a fost
mai greoaie dat fiind numărul mare de creditori, dificultățile
legate de lichidarea patrimoniului debitoarei, aspectele
administrative și juridice colaterale pe care instanța a trebuit să
le examineze.
Guvernul consideră că autoritățile au dat dovadă de diligență
în condițiile în care reclamanta a formulat numeroase cereri de
amânare de-a lungul proceselor, nu a sesizat instanțele
competente (procesul împotriva societății C.) și nu a plătit
imediat taxa de timbru (litigiul împotriva societății P.).
1. Asupra admisibilității
45. Curtea constată că plângerea nu este în mod vădit
neîntemeiată în sensul art. 35 alin. 3 din Convenție. De
asemenea, ea constată că aceasta nu prezintă niciun alt motiv
de inadmisibilitate.
2. Perioada de luat în considerare
a) Acțiunea împotriva societății S.

46. Curtea constată că pentru procesul împotriva societății
S. perioada de luat în calcul a început la data de 27 august
1998, când reclamanta și-a declarat creanța, și încă este în curs
de judecare.
b) Acțiunea împotriva societății C.

47. În privința litigiului dintre societatea reclamantă și
societatea C., Curtea consideră că cele două proceduri, și
anume litigiul comercial inițial și procesul deschis în temeiul Legii
nr. 64, trebuie examinate împreună, în măsura în care privesc
același drept cu caracter civil al reclamanților și în care
procedura de faliment este în prezent singura modalitate pentru
societatea reclamantă de a-și recupera creanța (a se vedea,
mutatis mutandis, Svetlana Naoumenko împotriva Ucrainei,
nr. 41.984/98, paragraful 74, 9 noiembrie 2004).
Perioada de luat în calcul a început deci la data de 25 iunie
1998 și încă nu s-a încheiat, cauza fiind în curs de judecată în
fața primei instanțe, care judecă procedura falimentului.
Curtea constată că în primii 7 ani litigiul comercial a fost
examinat de 8 instanțe, în 3 grade de jurisdicție, cauza fiind
trimisă spre rejudecare o dată deoarece instanța nu examinase
toate cererile reclamantei, apoi de mai multe ori din motive ce
aveau în vedere competența instanțelor, astfel încât prima
hotărâre judecătorească valabilă pe fondul cauzei nu a fost
pronunțată decât la 29 noiembrie 2004, adică după peste 6 ani
de la începerea procesului. După deschiderea procedurii de
faliment, executarea acestei hotărâri judecătorești nu va fi
posibilă decât în cadrul acestei proceduri, care durează deja de
peste 2 ani pentru o instanță, ceea ce face ca societatea
reclamantă să aștepte deja de 9 ani recuperarea creanței sale.
c) Acțiunea împotriva FPS

48. În fine, în privința litigiului dintre reclamantă și FPS,
perioada de luat în calcul a început mai târziu, la data de
25 septembrie 1997, și s-a încheiat la data de 20 ianuarie 2004.
Totodată, Curtea achiesează la argumentele Guvernului cu
privire la faptul că perioada scursă pentru examinarea
contestației în anulare introduse de reclamantă împotriva
deciziei definitive nu trebuie luată în calcul, nefiind vorba despre
un recurs efectiv în înțelesul art. 35 alin. 1 din Convenție.

Această procedură a durat, prin urmare, mai mult de 6 ani
pentru două grade de jurisdicție și 6 instanțe, cauza fiind trimisă
spre rejudecare de mai multe ori din motive legate de
competența instanțelor.
3. Asupra fondului
49. Curtea amintește că durata unei proceduri are un
caracter rezonabil în funcție de circumstanțele cauzei și pe baza
criteriilor consacrate de jurisprudență, îndeosebi complexitatea
cauzei, comportamentul reclamanților și cel al autorităților
competente, precum și miza litigiului pentru persoanele
interesate (a se vedea, printre multe altele, Frydlender, împotriva
Franței [MC], nr. 30.979/96, paragraful 43, CEDH 2000-VII).
50. Curtea a soluționat de mai multe ori cauze ce ridică
probleme similare cazului în speță și a constatat încălcarea
art. 6 alin. 1 din Convenție (a se vedea Frydlender, citat
anterior). După ce a examinat toate elementele ce i-au fost
prezentate, Curtea consideră că Guvernul nu a expus nicio faptă
și niciun argument care ar putea conduce la o altă concluzie în
cazul prezent.
51. În plus, complexitatea unei proceduri de faliment nu
justifică acordarea unor lungi termene în examinarea cauzei
(a se vedea, printre altele, Michele Tedesco împotriva Italiei,
nr. 44.425/98, 27 februarie 2001, Zanasi împotriva Italiei,
nr. 44.462/98, 1 martie 2001, Meneghini împotriva Italiei,
nr. 51.677/99, 11 decembrie 2001). Ea amintește apoi că, potrivit
jurisprudenței sale constante, nu i s-ar putea reproșa unui
reclamant că a epuizat toate căile de atac disponibile în dreptul
intern (Erkner și Hofauer împotriva Austriei, Hotărârea din
23 aprilie 1987, seria A, nr. 117, pag. 63, paragraful 68). Curtea
constată, în final, că procedurile împotriva societății C. și FPS au
necesitat mai multe trimiteri spre rejudecare pentru chestiunile
legate de competența instanțelor. Or, nu este nerezonabil să
considere că aceste casări și retrimiteri spre rejudecare
succesive au provocat întârzieri ce nu ar putea fi imputate
reclamanților (a se vedea, mutatis mutandis, Wierciszewska
împotriva Poloniei, nr. 41.431/98, paragraful 46, 25 noiembrie
2003, și Nicolau împotriva României, nr. 1.295/02, paragraful 38,
12 ianuarie 2006).
52. Ținând cont de jurisprudența sa în materie și de cele de
mai sus, Curtea estimează că în această speță durata fiecăreia
dintre procedurile în litigiu este excesivă și nu răspunde cerinței
ătermenului rezonabil”.
Prin urmare, s-a încălcat art. 6 alin. 1.
B. Asupra altor pretinse încălcări ale art. 6 alin. 1

53. Reclamanții consideră că judecătorii care le-au examinat
cauzele au fost influențați de contextul politic din acea perioadă,
astfel încât nu au fost independenți și imparțiali.
54. Ei contestă, de asemenea, felul în care patrimoniul
societății S. a fost vândut și, în special, refuzul din data de
28 aprilie 2005 al Tribunalului Alba de a constata dreptul
societății reclamante de a cumpăra acțiunile societății debitoare,
potrivit Deciziei definitive din 8 aprilie 1999 a Curții de Apel
București (a se vedea paragraful 19 de mai sus).
55. În privința procedurii de faliment al societății C.,
reclamanții insistă asupra faptului că Legea nr. 64/1995 conferă
o putere prea mare statului datorită valorii creanței sale și
consideră că nu au nicio șansă să își recupereze creanța. Ei
dezaprobă respingerea planului de reorganizare a societății C.
56. În privința pretinsei lipse a imparțialității și independenței
judecătorilor în procesele finalizate deja, Curtea constată că
autoritățile interne au știut să remedieze aceste probleme, așa
cum o arată decizia Curții Supreme de admitere a cererii de
strămutare introduse de reclamanți în dosarul de pe rolul
Tribunalului Timiș (a se vedea paragraful 10 de mai sus).
57. În privința Hotărârii judecătorești din data de 28 aprilie
2005 a Tribunalului Alba, ținând cont de elementele de care
dispune și în măsura în care este competentă să analizeze
susținerile formulate, Curtea nu a constatat nicio încălcare
aparentă a drepturilor și libertăților garantate de Convenție sau
protocoalele sale.

MONITORUL OFICIAL AL ROMÂNIEI, PARTEA I, Nr. 470/5.VII.2011
Reiese că acest capăt de cerere este în mod vădit
neîntemeiat în sensul art. 35 alin. 3 din Convenție și va fi
respins.
58. Curtea constată, în fine, că procedura de faliment al
societății C. este încă în curs și consideră că plângerile legate
de fondul acestei proceduri sunt premature și trebuie, prin
urmare, să fie respinse în aplicarea art. 35 alin. 1 și 4 din
Convenție.
II. Asupra altor pretinse încălcări
59. Al doilea reclamant consideră că este victimă a
discriminării datorită opiniilor lui politice. Acesta invocă
încălcarea art. 14 coroborat cu art. 6 alin. 1 din Convenție.
Reclamantul consideră că respingerea sistematică a tuturor
acțiunilor sale a început după participarea sa în calitate de
candidat independent la alegerile prezidențiale din 2000.
Ținând cont de ansamblul elementelor de care dispune și în
măsura în care este competentă să analizeze susținerile
formulate, Curtea nu a constatat nicio aparență de încălcare a
art. 14 coroborat cu art. 6 alin. 1 din Convenție.
60. Rezultă că aceste plângeri sunt în mod vădit
neîntemeiate și trebuie respinse în sensul art. 35 alin. 3 și 4 din
Convenție.
61. Invocând art. 1 din Protocolul nr. 1, reclamanții pretind a
fi victime ale încălcării dreptului lor de proprietate în urma acțiunii
introduse împotriva societății C.
Curtea constată că procedurile în cauză sunt în curs de
judecată. Această plângere este prin urmare prematură și
trebuie respinsă pentru neepuizarea căilor de atac interne, în
aplicarea art. 35 alin. 1 și 4 din Convenție.
III. Asupra aplicării art. 41 din Convenție
62. În conformitate cu art. 41 din Convenție:
ăÎn cazul în care Curtea declară că a avut loc o încălcare a
Convenției sau a protocoalelor sale și dacă dreptul intern al
înaltei părți contractante nu permite decât o înlăturare
incompletă a consecințelor acestei încălcări, Curtea acordă
părții lezate, dacă este cazul, o satisfacție echitabilă.”
A. Prejudiciu

63. Reclamanții cer sumele următoare cu titlu de prejudiciu
material:
— 704.993,94 dolari americani (USD) și 268.967,09 lei noi
românești (RON), adică în jur de 600.000 euro, reprezentând
creanța față de societatea S., penalitățile și dobânzile sale;
— 20.411,082 euro pentru neexecutarea Hotărârii
judecătorești definitive din 8 aprilie 1999;

7

— 40.289.775.744 lei vechi românești (ROL), reprezentând
creanța față de societatea C., și 5.135.328,74 USD penalități,
adică un total de circa 5.077.735 euro;
— 10.337.104 USD, adică în jur de 7.700.000 euro pentru
pierderea provocată de imposibilitatea de a se prezenta și de a
câștiga licitația pentru vânzarea societății P.
64. Ei cer, de asemenea, 7.000.000 euro cu titlu de prejudiciu
moral pe care l-ar fi suferit.
65. Guvernul contestă aceste pretenții.
66. Curtea amintește că a constatat că s-a încălcat art. 6 din
Convenție în ceea ce privește durata proceselor interne. Prin
urmare, nu constată nicio legătură de cauzalitate între
încălcarea constatată și prejudiciul material invocat și respinge
această cerere. În schimb, ea consideră că trebuie acordată
împreună reclamanților suma de 8.000 euro cu titlu de prejudiciu
moral.
B. Costuri și cheltuieli

67. Reclamanții cer, de asemenea, 891.091.659 ROL, adică
în jur de 30.500 euro pentru costurile și cheltuielile suportate în
fața instanțelor interne și 12.800 euro pentru cele suportate în
fața Curții. Ei prezintă în acest scop acte doveditoare pentru
sumele plătite avocaților pentru reprezentarea în fața Curții.
68. Guvernul nu se opune ca cheltuielile necesare și
rezonabile să fie rambursate, dar contestă sumele cerute de
reclamanți și, mai ales, calculul onorariilor avocaților pentru
procedura în fața Curții.
69. În conformitate cu jurisprudența Curții, un reclamant nu
poate obține rambursarea cheltuielilor decât în măsura în care
se stabilește realitatea, necesitatea și caracterul rezonabil al
cuantumului lor. În cauză, Curtea consideră că procedurile de
faliment continuă să fie în curs de soluționare, societatea
reclamantă având deci posibilitatea să își recupereze cheltuielile
suportate în fața instanțelor interne.
70. Ținând cont de faptul că s-a constatat de către Curte
faptul că s-a încălcat un singur capăt de cerere întemeiat pe
durata procesului și ținând cont de elementele de care dispune
și de criteriile menționate anterior, ea consideră rezonabil să le
acorde împreună reclamanților suma de 3.000 euro, cu titlu de
costuri și cheltuieli ale procedurilor în fața Curții.
C. Majorări de întârziere

71. Curtea hotărăște să aplice majorările de întârziere
echivalente cu rata dobânzii pentru facilitatea de credit marginal,
practicată de Banca Centrală Europeană, la care se vor adăuga
3 puncte procedurale.

P E N T R U A C E S T E M O T I V E,
În unanimitate,
CURTEA

1. declară cererea admisibilă în privința capătului de cerere întemeiat pe durata excesivă a procedurilor și inadmisibilă
pentru rest;
2. hotărăște că s-a încălcat art. 6 alin. 1 din Convenție în privința duratei procedurilor interne;
3. hotărăște:
a) că statul pârât trebuie să plătească împreună reclamanților, în termen de 3 luni de la data rămânerii definitive a hotărârii,
în conformitate cu art. 44 alin. 2 din Convenție, 8.000 euro (opt mii euro) pentru prejudiciul moral și 3.000 euro (trei mii euro) pentru
costuri și cheltuieli, la care se va adăuga orice sumă ce poate fi datorată cu titlu de impozit, ce vor fi convertiți în lei noi românești
la rata de schimb aplicabilă la data plății;
b) că, începând de la data expirării termenului amintit și până la momentul efectuării plății, sumele vor fi majorate cu o
dobândă simplă, a cărei rată este egală cu rata dobânzii pentru facilitatea de credit marginal, practicată de Banca Centrală
Europeană, la care se vor adăuga 3 puncte procentuale;
4. respinge cererea de acordare de satisfacții echitabile pentru rest.
Redactată în limba franceză, apoi comunicată în scris la data de 22 noiembrie 2007, în aplicarea art. 77 alin. 2 și 3 din
Regulament.
Bostjan M. Zupančič,

Santiago Quesada,

președinte

grefier

8

MONITORUL OFICIAL AL ROMÂNIEI, PARTEA I, Nr. 470/5.VII.2011

ACTE ALE OFICIULUI ROMÂN PENTRU DREPTURILE DE AUTOR
OFICIUL ROMÂN PENTRU DREPTURILE DE AUTOR

DECIZIE
privind publicarea în Monitorul Oficial al României, Partea I, a Deciziei civile nr. 153A
din 12 mai 2011 a Curții de Apel București — Secția a IX-a civilă
și pentru cauze de proprietate intelectuală
Având în vedere dispozițiile art. 1312 alin. (9) și art. 138 alin. (1) lit. a) din Legea nr. 8/1996 privind dreptul de autor și
drepturile conexe, cu modificările și completările ulterioare,
în baza prevederilor art. 6 alin. (1) și art. 7 din Hotărârea Guvernului nr. 401/2006 privind organizarea, funcționarea,
structura personalului și dotările necesare îndeplinirii atribuțiilor Oficiului Român pentru Drepturile de Autor, cu modificările
ulterioare,
directorul general al Oficiului Român pentru Drepturile de Autor emite următoarea decizie:
Articol unic. — Se publică în Monitorul Oficial al României, sau executanți și producătorilor de fonograme pentru
Partea I, Decizia civilă nr. 153A din 12 mai 2011 a Curții de Apel radiodifuzarea fonogramelor publicate în scop comercial ori a
București — Secția a IX-a civilă și pentru cauze de proprietate reproducerilor acestora de către organismele de radiodifuziune,
intelectuală, prevăzută în anexa care face parte integrantă din
prezenta decizie, privind schimbarea în parte a Hotărârii publicată în Monitorul Oficial al României, Partea I, nr. 668 din
arbitrale din 22 septembrie 2010 pentru stabilirea formei finale 30 septembrie 2010, în baza Deciziei directorului general al
a Metodologiei privind remunerația datorată artiștilor interpreți Oficiului Român pentru Drepturile de Autor nr. 284/2010.
Directorul general al Oficiului Român pentru Drepturile de Autor,
Robert Bucur
București, 24 iunie 2011.
Nr. 216.
ANEXĂ

Dosar nr. 10.141/2/2010
CURTEA DE APEL BUCUREȘTI
SECȚIA A IX-A CIVILĂ ȘI PENTRU CAUZE PRIVIND PROPRIETATEA INTELECTUALĂ
D E C I Z I A C I V I L Ă Nr. 153A

Ședința publică din 12 mai 2011
Curtea constituită din:
Președinte — Melania Stanciu
Judecător — Mihaela Paraschiv
Grefier — Mihaela Lăcătușu
Pe rol se află soluționarea cererilor de apel formulate de
apelanta Uniunea Producătorilor de Fonograme din România
(UPFR) și de apelantul Centrul Român pentru Administrarea
Drepturilor Artiștilor Interpreți (CREDIDAM) împotriva Hotărârii
arbitrale din data de 22 septembrie 2010, ce face obiectul
Deciziei Oficiului Român pentru Drepturile de Autor (ORDA)
nr. 284/2010 (publicată în Monitorul Oficial al României,
Partea I, nr. 668 din 30 septembrie 2010), pronunțată de
completul arbitral de pe lângă ORDA, în contradictoriu cu
intimații Societatea Română de Radiodifuziune (SRR), Asociația
Română de Comunicații Audiovizuale (ARCA), Societatea
Comercială SBS Broadcasting Media — S.R.L. — Kiss FM,
Societatea Comercială Europe Development International
România — S.R.L. — Europa FM și Societatea Comercială
Radio XXI — S.A. — Radio XXI.
Dezbaterile au avut loc în ședința publică din data de
12 aprilie 2011 și au fost consemnate în încheierea de ședință
de la acea dată, ce face parte integrantă din prezenta decizie,
când Curtea, pentru a da posibilitatea depunerii de concluzii
scrise și având nevoie de timp pentru a delibera, a amânat
pronunțarea la data de 19 aprilie 2011, 26 aprilie 2011, 3 mai
2011, 10 mai 2011 și la data de 12 mai 2011, când, în aceeași
compunere, a dat următoarea decizie:

C U R T E A,

deliberând asupra apelurilor de față, constată următoarele:
Urmare a solicitării UPFR și CREDIDAM, prin Decizia nr. 200
din 26 octombrie 2010 a directorului general ORDA s-a constituit
comisia pentru negocierea metodologiei privind remunerația
datorată artiștilor interpreți sau executanți și producătorilor de
fonograme, pentru difuzarea fonogramelor publicate în scop
comercial sau a reproducerilor acestora de către organismele
de radiodifuziune.
A fost parcursă procedura negocierii, părțile rămânând în
divergență.
Prin cererea de arbitraj, reclamantele au solicitat pronunțarea
unei hotărâri care să stabilească forma finală a metodologiei
cuprinzând drepturile cuvenite artiștilor interpreți sau executanți
și producătorilor de fonograme privind radiodifuzarea de către
organismele de radio a fonogramelor publicate în scop
comercial sau a reproducerilor acestora și tarifele cuprinzând
drepturile la remunerație echitabilă ale acestor titulari prin
gestiune colectivă obligatorie.
Forma metodologiei propusă de către reclamante a avut
următorul conținut:
ă1. Pentru utilizarea directă sau indirectă a fonogramelor
publicate în scop comercial ori a reproducerilor acestora prin
radiodifuzare, organismele de radiodifuziune au obligația să
plătească o remunerație unică echitabilă organismelor de
gestiune colectivă ale artiștilor interpreți sau executanți și
producătorilor de fonograme.

MONITORUL OFICIAL AL ROMÂNIEI, PARTEA I, Nr. 470/5.VII.2011
2. Utilizarea prin radiodifuzare a fonogramelor publicate în
scop comercial sau a reproducerilor acestora, aduse anterior la
cunoștința publică, și ale căror drepturi conexe patrimoniale se
află în termenele de protecție prevăzute de lege, de către
organismele de radiodifuziune, se poate face numai în baza unei
autorizații sub formă de licență neexclusivă, eliberată de
organismele de gestiune colectivă desemnate de Oficiul Român
pentru Drepturi de Autor (ORDA) drept colectoare pentru artiștii
interpreți sau executanți și pentru producătorii de fonograme.
3. În cazul utilizării fonogramelor publicate în scop comercial
sau a reproducerilor acestora în spoturi publicitare, în spoturi de
promovare a unui post de radio, în generice de emisiuni sau
rubrici proprii ale acestora, producătorul spoturilor, respectiv
realizatorul emisiunii sau al rubricii proprii are obligația de a
obține acordul expres al producătorului de fonograme.
4. Organismele de radiodifuziune, denumite utilizatori, în
sensul prezentei metodologii, au obligația să plătească
trimestrial organismelor de gestiune colectivă desemnate de
ORDA drept colectori pentru artiștii interpreți sau executanți și
producătorii de fonograme o remunerație reprezentând drepturi
conexe patrimoniale pentru utilizarea fonogramelor publicate în
scop comercial sau a reproducerilor acestora, stabilite prin
aplicarea unui procent, conform tabelului de mai jos, la baza de
calcul prevăzută la pct. 5 din metodologie, pentru fiecare post de
radio deținut.
Ponderea muzicii în programe*)

Până la 35% inclusiv
Peste 35%, până la 65%
inclusiv
Peste 65%

Artiști interpreți
sau executanți

Producători
de fonograme

1,8%

1,8%

2,4%

2,4%

3%

3%

*) Ponderea muzicii în programe se determină prin raportarea duratei
cumulate a fonogramelor publicate în scop comercial sau a reproducerilor
acestora care au fost radiodifuzate de utilizator la durata totală de emisie a
postului de radio respectiv.

5. Baza de calcul asupra căreia se aplică procentele
prevăzute în tabel o constituie totalitatea veniturilor brute lunare
(mai puțin TVA), obținute de utilizatori din activitatea de
radiodifuzare, incluzând, dar fără a se limita la acestea,
veniturile din publicitate, barter, abonamente, anunțuri și
informații, numere suprataxate (pentru telefoane și SMS-uri),
sponsorizări, concursuri și jocuri radiodifuzate, închirieri spații
de emisie, alocații bugetare, alte contribuții financiare, autorizații
de recepție, venituri din radiodifuzări realizate la comandă,
venituri provenite din asocieri sau din alte activități corelate cu
cea de radiodifuzare, veniturile societăților terțe de natura celor
enumerate în legătură cu activitatea de radiodifuzare, în special
ale societăților de producție și achiziție de publicitate, în măsura
în care sunt încasate pentru activitatea de radiodifuzare a
utilizatorului etc. În lipsa veniturilor, baza de calcul o constituie
totalitatea cheltuielilor efectuate de utilizator pentru activitatea
de radiodifuzare (cum ar fi cheltuielile de personal, cheltuielile
pentru serviciile prestate de terți, achiziții de orice fel etc.) în
trimestrul pentru care remunerația este datorată.
6. Sumele rezultate din aplicarea procentelor la baza de
calcul nu pot fi mai mici decât echivalentul a 1.000 euro pe
trimestru, la cursul BNR din ziua scadenței, reprezentând
remunerație minimă datorată de utilizatori pentru fiecare post de
radio deținut.
7. Remunerațiilor prevăzute de prezenta metodologie li se
adaugă și cota de TVA.
8. Remunerația se plătește trimestrial, până la data de 26 a
primei luni următoare trimestrului pentru care este datorată.

9

9. Pentru întârzieri la plată, utilizatorii datorează penalizări
de 0,1% aferente sumelor neachitate la termen, pe zi de
întârziere.
10. Utilizatorii au obligația să transmită organismelor de
gestiune colectivă ale artiștilor interpreți și producătorilor de
fonograme, până la data de 25 a fiecărei luni, pentru luna
precedentă, un raport care va cuprinde:
a) lista completă în format electronic (excel, tabelar) a
fonogramelor publicate în scop comercial sau a reproducerilor
acestora radiodifuzate, conform modelului de playlist din tabelul
de mai jos. Aceste liste constituie baza de repartizare a
remunerațiilor încasate de organismele de gestiune colectivă a
drepturilor conexe prevăzute în prezenta metodologie;
b) baza de calcul a sumelor virate.
11. Raportul va fi transmis în format electronic (excel, tabelar)
și va fi însoțit de o adresă de înaintare, purtând numele
reprezentantului legal, semnătura acestuia și ștampila
utilizatorului, adresă prin care va fi confirmată pe propria
răspundere veridicitatea informațiilor ce sunt conținute în raport.
12. La solicitarea scrisă a organismelor de gestiune
colectivă, utilizatorul are obligația de a comunica acestora copii
certificate pe propria răspundere de reprezentantul legal de pe
documentele cuprinzând informațiile pe baza cărora s-a
determinat baza de calcul, precum și copii certificate de pe
documentele necesare pentru determinarea cuantumului
remunerațiilor, precum și informațiile aferente privind
fonogramele utilizate. Utilizatorul care a primit din partea
organismelor de gestiune colectivă o asemenea cerere va avea
un termen de maximum 10 zile pentru pregătirea și transmiterea
documentației solicitate.
13. Organismele de gestiune colectivă au dreptul să ceară un
audit extern pentru examinarea corectitudinii calculării
remunerației, de către un auditor agreat de toate părțile.
14. Gradul de utilizare a fonogramelor publicate în scop
comercial și a reproducerilor acestora de către posturile de radio
va putea fi determinat de organismele de gestiune colectivă
desemnate de Oficiul Român pentru Drepturile de Autor (ORDA)
drept colectoare pentru artiștii interpreți sau executanți și pentru
producătorii de fonograme, în mod direct sau prin comandarea
de monitorizări ale activității de radiodifuzare a utilizatorilor.
15. Pentru nerespectarea obligațiilor prevăzute de prezenta
metodologie, utilizatorii datorează triplul sumelor legal datorate
pentru tipul de utilizare ce a făcut obiectul faptei ilicite, în
condițiile art. 139 alin. (2) lit. b) din Legea nr. 8/1996, modificată
și completată.
16. Prezenta metodologie va putea fi modificată numai după
3 ani de la data publicării sale în Monitorul Oficial al României,
Partea I, cu excepția cazului în care dispozițiile Legii nr. 8/1996,
cu modificările și completările ulterioare, sunt modificate înainte
de împlinirea acestui termen, caz în care organismele de
gestiune colectivă sau utilizatorii vor putea solicita inițierea unei
noi proceduri de negociere și înainte de împlinirea termenului
de 3 ani.”
Prin întâmpinarea comună depusă de Societatea Română
de Radiodifuziune (SRR) și Asociația Română de Comunicații
Audiovizuale (ARCA) a fost invocată excepția lipsei calității
procesuale active a reclamantelor, întemeiată în esență pe ideea
gestiunii colective facultative aplicabilă în cauză coroborată cu
lipsa dovezii mandatului de reprezentare.
Pe fondul cauzei cele două pârâte au criticat metodologia
propusă de reclamante, considerând că aceasta extinde în mod
nelegal obligația de plată a remunerației la toate fonogramele
publicate în scop comercial și nu se rezumă la cele aflate în
repertoriul gestionat de către organismele de gestiune colectivă.
Totodată au fost aduse critici și cu privire la modalitatea de
calcul progresivă, în trepte, în raport cu ponderea utilizării
muzicii în programele radiodifuzorilor, precum și cu privire la
procentele aplicate pe fiecare treaptă a ponderilor.

10

MONITORUL OFICIAL AL ROMÂNIEI, PARTEA I, Nr. 470/5.VII.2011

Pârâta Societatea Comercială SBS Broadcasting Media —
S.R.L., printr-o adresă depusă la dosarul cauzei, arată că
subscrie la întâmpinarea depusă de ARCA și SRR.
Prin întâmpinarea comună depusă de Societatea Comercială
Radio XXI — S.R.L. și Societatea Comercială Europe
Development International România — S.R.L,. aceste două
pârâte, în esență, formulează aceleași critici ca și pârâtele ARCA
și SRR, respectiv cele referitoare la modalitatea de calcul și
procentele aplicabile.
De asemenea, susțin excepția lipsei calității procesuale
active a reclamantelor ARCA și SRR.
Prin Hotărârea arbitrală din 22 septembrie 2010 a fost
respinsă excepția lipsei calității procesuale active a CREDIDAM
și UPFR, a fost admisă în parte cererea de arbitraj și a fost
stabilită următoarea metodologie privind remunerația datorată
artiștilor interpreți sau executanți și producătorilor de fonograme
pentru radiodifuzarea fonogramelor publicate în scop comercial
ori a reproducerilor acestora de către organismele de
radiodifuziune:
ă1. Pentru utilizarea directă sau indirectă a fonogramelor
publicate în scop comercial ori a reproducerilor acestora prin
radiodifuzare, organismele de radiodifuziune au obligația să
plătească o remunerație unică echitabilă organismelor de
gestiune colectivă ale artiștilor interpreți sau executanți și
producătorilor de fonograme, dar numai în condițiile în care:
a) sunt utilizate fonograme care se află în repertoriul
gestionat de organismele de gestiune colectivă respective, pe
baza mandatului sau contractelor de reprezentare
date/încheiate în condițiile legii;
b) organismul de radiodifuziune nu este îndreptățit ca, pentru
anumite fonograme utilizate, să gestioneze el însuși drepturile
conexe cuvenite artiștilor interpreți sau executanți ori
producătorilor de fonograme, pe baza unui mandat sau contract
de reprezentare ori în baza legii.
2. Utilizarea prin radiodifuzare a fonogramelor publicate în
scop comercial sau a reproducerilor acestora, aduse anterior la
cunoștință publică și ale căror drepturi conexe patrimoniale se
află în termenele de protecție prevăzute de lege, de către
organismele de radiodifuziune, dă naștere obligației
radiodifuzorului la plata unei remunerații echitabile către
organismele de gestiune colectivă.
3. Organismele de radiodifuziune au obligația să plătească
trimestrial organismelor de gestiune colectivă desemnate de
ORDA drept colectori pentru artiștii interpreți sau executanți și
producătorii de fonograme o remunerație reprezentând drepturi
conexe patrimoniale pentru utilizarea fonogramelor publicate în
scop comercial sau a reproducerilor acestora, calculată prin
aplicarea la totalul veniturilor brute lunare obținute din activitatea
de radiodifuzare (publicitate și barter) a unui procent de 2,5% în
cazul unei utilizări a fonogramelor în pondere de 100% din
totalul timpului de emisie a programelor. În cazul unei utilizări
mai reduse, procentul de 2,5% se reduce direct proporțional cu
ponderea timpului de utilizare a fonogramelor în raport cu timpul
total de emisie a programelor.
4. Baza de calcul asupra căreia se aplică procentul de 2,5%
o constituie totalitatea veniturilor brute lunare, mai puțin taxa pe
valoarea adăugată, obținute de utilizatori din activitatea de
radiodifuzare, incluzând, dar fără a se limita la acestea veniturile
din publicitate, barter, abonamente, anunțuri și informații, apeluri
telefonice și SMS-uri suprataxate, sponsorizări, concursuri și
jocuri radiodifuzate, închirieri spații de emisie, alte contribuții
financiare, autorizații de recepție, venituri din radiodifuzări
realizate la comandă, venituri provenite din asocieri sau alte
activități corelate cu cea de radiodifuzare.
5. Sumele rezultate din aplicarea procentelor la baza de
calcul nu pot fi mai mici decât echivalentul în lei a
500 euro/trimestru calculat la cursul BNR din ziua scadenței,

reprezentând remunerația minimă datorată de utilizatori pentru
fiecare post de radio deținut.
6. Remunerațiilor prevăzute de prezenta metodologie li se
adaugă și cota de TVA.
7. Remunerația se plătește trimestrial, până la data de 26 a
primei luni următoare trimestrului pentru care este datorată.
8. Pentru întârzieri la plată, utilizatorii datorează penalizări
de 0,1% aferente sumelor neachitate la termen, pe zi de
întârziere.
9. Utilizatorii au obligația să transmită organismelor de
gestiune colectivă ale artiștilor interpreți și producătorilor de
fonograme, până la data de 25 a fiecărei luni, pentru luna
precedentă, un raport care va cuprinde:
a) lista completă în format electronic (excel, tabelar) a
fonogramelor publicate în scop comercial sau a reproducerilor
acestora radiodifuzate, conform modelului de playlist din tabelul
de mai jos. Aceste liste constituie baza de repartizare a
remunerațiilor încasate de organismele de gestiune colectivă a
drepturilor conexe prevăzute în prezenta metodologie;
b) baza de calcul a sumelor virate.
10. Raportul va fi transmis în formal electronic (excel, tabelar)
și va fi însoțit de o adresă de înaintare, purtând numele
reprezentantului legal, semnătura acestuia și ștampila
utilizatorului, adresă prin care va fi confirmată pe propria
răspundere veridicitatea informațiilor ce sunt conținute în raport.
11. La solicitarea scrisă a organismelor de gestiune colectivă,
utilizatorul are obligația de a comunica acestora copii certificate
pe propria răspundere de reprezentantul legal de pe
documentele cuprinzând informațiile pe baza cărora s-a
determinai baza de calcul, precum și copii certificate de pe
documentele necesare pentru determinarea cuantumului
remunerațiilor, precum și informațiile aferente privind
fonogramele utilizate. Utilizatorul care a primit din partea
organismelor de gestiune colectivă o asemenea cerere va avea
un termen de maximum 10 zile pentru pregătirea și transmiterea
documentației solicitate.
12. Organismele de gestiune colectivă au dreptul să ceară un
audit extern pentru examinarea corectitudinii calculării
remunerației, de către un auditor agreat de toate părțile.
13. Prezenta metodologie va putea fi modificată numai după
3 ani de la data publicării sale în Monitorul Oficial al României,
Partea I, cu excepția cazului în care dispozițiile Legii nr. 8/1996,
cu modificările și completările ulterioare, sunt modificate înainte
de împlinirea acestui termen, caz în care organismele de
gestiune colectivă sau utilizatorii vor putea solicita inițierea unei
noi proceduri de negociere și înainte de împlinirea termenului
de 3 ani.”
Pentru a hotărî astfel, completul arbitral a reținut
următoarele:
ăCu privire la excepția lipsei calității procesuale active a
reclamantelor CREDIDAM și UPFR, excepție invocată de
pârâtele SRR și ARCA și susținută de către celelalte pârâte,
completul urmează a o respinge, având în vedere că
legitimitatea procesuală activă a reclamantelor este conferită de
dispozițiile Legii nr. 8/1996, care reglementează procedura de
negociere a metodologiei privind remunerația echitabilă și
procedura de arbitraj.
Astfel, art. 131 alin. 1 din Legea nr. 8/1996 prevede că
«metodologiile se negociază de către organismele de gestiune
colectivă cu reprezentanții prevăzuți la art. 131 alin. 2 lit. (b) ...».
UPFR și CREDIDAM sunt organisme de gestiune colectivă
înființate prin sentința civilă nr. 136/11.06.1996, pronunțată de
Judecătoria Sectorului I București, respectiv prin Sentința civilă
nr. 207/19.09.1996, pronunțată de Judecătoria Sectorului 1
București.
Ambele organisme au fost desemnate drept colectori în baza
deciziilor nr. 185/2005 și 104/2005 emise de ORDA.

MONITORUL OFICIAL AL ROMÂNIEI, PARTEA I, Nr. 470/5.VII.2011
Prin urmare, susținerile utilizatorilor potrivit cărora lipsa
calității procesuale active ar depinde de calificarea tipului de
gestiune aplicabil în cauză ca fiind gestiune colectivă facultativă
sunt irelevante, în condițiile în care textul de lege nominalizează
expres care sunt părțile ce participă la negocierea
metodologiilor, precum și la procedura de arbitraj.
Pe fondul cauzei, completul de arbitraj reține:
Cu privire la pct. 1 al metodologiei propuse de către
reclamante, se impun următoarele precizări:
Legea nr. 8/1996 utilizează în conținutul său [art. 1231 lit. f)
și art. 1232 lit. f)] sintagmele fonograme de comerț și fonograme
publicate în scop comercial, fără însă a le defini.
Pentru a defini cele două noțiuni, apreciem că trebuie avut în
vedere regimul juridic diferit pe care legiuitorul îl consacră.
Astfel, în privința fonogramelor de comerț, regimul gestiunii
colective este obligatoriu, spre deosebire de cazul fonogramelor
publicate în scop comercial, unde regimul de gestiune colectivă
este facultativ.
Pornind de la această delimitare, considerăm că
obligativitatea gestiunii colective este justificată de existența
acelor situații în care modul de exploatare a operelor sau a
prestațiilor face imposibilă urmărirea individuală a dreptului
privind remunerația echitabilă, ipoteză corespunzătoare noțiunii
de fonogramă de comerț.
Dimpotrivă, gestiunea colectivă facultativă corespunde
ipotezei în care modul de exploatare a operelor sau prestațiilor
permite urmărirea individuală a dreptului privind remunerația
echitabilă, ipoteză corespunzătoare noțiunii de fonogramă
publicată în scop comercial.
Față de criteriile mai sus enunțate, completul apreciază că,
prin sintagma fonogramă de comerț se înțelege acea fonogramă
ce se comunică public sau se radiodifuzează de acea categorie
de utilizatori în raport cu care este imposibilă exercitarea în mod
individual a dreptului la remunerație echitabilă de către titularii
drepturilor conexe dreptului de autor; prin sintagma fonogramă
publicată în scop comercial se înțelege acea fonogramă ce se
comunică public sau se radiodifuzează de acea categorie de
utilizatori în raport cu care este posibilă exercitarea în mod
individual a dreptului la remunerație echitabilă de către titularii
drepturilor conexe dreptului de autor.
În speță, apreciem că este vorba despre dreptul la
remunerație echitabilă pentru utilizarea fonogramelor publicate
în scop comercial de către societățile de radiodifuziune, astfel că
gestiunea colectivă a acestui drept este una facultativă, potrivit
prevederilor art. 1232 lit. f) din lege.
De aceea se impune modificarea pct. 1 din metodologia
propusă de reclamante în sensul adăugării următoarelor condiții:
a) sunt utilizate fonograme care se află în repertoriul
gestionat de organismele de gestiune colectivă respective, pe
baza mandatului sau contractelor de reprezentare
date/încheiate în condițiile legii;
b) organismul de radiodifuziune nu este îndreptățit ca, pentru
anumite fonograme utilizate, să gestioneze el însuși drepturile
conexe cuvenite artiștilor interpreți sau executanți ori
producătorilor de fonograme, pe baza unui mandat sau contract
de reprezentare ori în baza legii.
Cu privire la pct. 2 al metodologiei propuse de reclamante,
completul arbitral constată întemeiate criticile aduse de pârâtele
SRR și ARCA în sensul că, potrivit dispozițiilor art. 98 și 105 din
Legea nr. 8/1996, pentru utilizarea prin radiodifuzare, artiștii
interpreții sau executanți și producătorii de fonograme au un
drept la remunerație echitabilă, nu și un drept de a autoriza sau
de a interzice.
Pct. 3 al metodologiei propuse de reclamante urmează a fi
înlăturat deoarece contravine dispozițiilor legale, metodologia
privind exercitarea dreptului la remunerația unică echitabilă nu

11

trebuie să includă prevederi privind obținerea autorizării
radiodifuzării fonogramelor.
Referitor la remunerația prevăzută la pct. 4 din metodologia
propusă de reclamante, completul de arbitraj consideră că se
impune renunțarea la utilizarea criteriului ponderii graduale pe
3 nivele al muzicii în programe, urmând să se plătească o
remunerație unică, prin aplicarea la totalul veniturilor brute
lunare (fără TVA), obținute din activitatea de radiodifuzare, a
unui procent de 2,5% ce corespunde unei utilizări a
fonogramelor într-o pondere de 100% din totalul timpului de
emisie, după formula: x=2,5y/100, unde x reprezintă
remunerația unică echitabilă cuvenită interpreților și
producătorilor de fonograme, iar y este ponderea radiodifuzării
trimestriale a fonogramelor în cazul fiecărui utilizator.
Propunerea prezentată de reclamante privind o remunerație
în 3 trepte procentuale contravine art. 1311 alin. (2) din Legea
nr. 8/1996.
Procentul de 2,5% reprezintă o remunerație echitabilă și
rezonabilă, ce corespunde și nivelului practicat în țări europene
cu un grad de dezvoltare asemănătoare României. La stabilirea
acestui procent s-au avut în vedere și studiul Federației
Internaționale a Industriei Fonografice depus de către UPFR și
CREDIDAM, precum și studiul Ministerului Culturii din
Danemarca, depus de către pârâtele SRR și ARCA.
Aceeași este rațiunea pentru care pct. 6 din metodologia
propusă de reclamante va fi modificat în sensul că sumele
rezultate din aplicarea procentului la baza de calcul nu pot fi mai
mici decât echivalentul în lei, la cursul BNR din ziua scadenței,
a 500 de euro pe trimestru.
Privind pct. 5 din metodologia propusă se elimină fraza finală
deoarece, în lipsa veniturilor, devin aplicabile prevederile
stabilite la pct. 6 din metodologia propusă de reclamante
(remunerația minimă datorată).
Față de forma propusă de reclamante la pct. 7 al
metodologiei, opinia completului este în sensul menținerii
acesteia, justificat de faptul că, potrivit legislației fiscale
aplicabile, remunerația datorată nu este exclusă de la plata TVA.
Pct. 8, 9, 10, 11 și 12 ale metodologiei propuse de
reclamante se mențin în forma propusă, nefiind contestate de
pârâte.
Pct. 13 al metodologiei propuse de reclamante se menține în
forma propusă. Inserarea în textul metodologiei a obligației de
plată a auditului extern (modificare propusă prin întâmpinare de
către Radio XXI și Europa FM) ar fi ineficientă în condițiile în
care auditul profită părții care a solicitat-o.
Urmare a modificărilor aduse pct. 4 al metodologiei propuse
de reclamante, prin renunțarea la utilizarea criteriului ponderii
progresive, în trepte, a muzicii în programe, prevederile pct. 14
al metodologiei propuse de reclamante urmează a fi eliminat,
întrucât a rămas fără obiect.
Aceeași soluție de eliminare se impune și în cazul pct. 15 al
metodologiei propuse de reclamante întrucât, prin menținerea
prevederilor pct. 9 al metodologiei propuse de reclamante s-a
stabilit deja care este sancțiunea pentru întârzierile la plată.
Pe cale de consecință metodologia va fi renumerotată.”
Împotriva acestei hotărâri arbitrale au declarat apel Uniunea
Producătorilor de Fonograme din România (UPFR) și Centrul
Român Pentru Administrarea Drepturilor Artiștilor Interpreți
(CREDIDAM) în contradictoriu cu Societatea Română de
Radiodifuziune (SRR), Asociația Română de Comunicații
Audiovizuale (ARCA), Societatea Comercială SBS Broadcasting
Media — S.R.L. — Kiss FM, Societatea Comercială Europe
Development Internațional România — S.R.L. — Europa FM,
Societatea Comercială Radio XXI S.A. — Radio XXI.
Prin apelul formulat de UPFR s-a solicitat:
ă1. modificarea pct. 1, 2, 3, 4 si 5 din metodologia stabilită
de completul arbitral;

12

MONITORUL OFICIAL AL ROMÂNIEI, PARTEA I, Nr. 470/5.VII.2011

2. completarea hotărârii apelate cu pct. 3, 14 și 15 din
propunerea de metodologie a UPFR și a CREDIDAM;
3. renumerotarea în consecință a tuturor punctelor
metodologiei.”
În motivarea apelului formulat de UPFR s-au arătat
următoarele:
ăÎncepem prin a critica pct. 3 și 4 ale metodologiei
comportând prioritate și importanță majoră între punctele ce fac
obiectul apelului nostru.
I. Astfel, prin Hotărârea arbitrală din 22 septembrie 2010,
completul de arbitri a hotărât, contrar practicii europene din țări
cu o situație asemănătoare României și principiilor prevăzute de
art. 131 din Legea nr. 8/1996, modificată și completată, care
garantează caracterul echitabil al remunerațiilor, că
producătorilor de fonograme și artiștilor interpreți li se cuvine o
remunerație unică de 2,5% din baza de calcul, cu 0,1% mai mult
decât remunerația prevăzută de metodologia anterioară. Așadar,
pct. 3 al metodologiei nou-stabilite suportă mai multe critici după
cum urmează:
1. «Cuantumul de 2,5% reprezintă o remunerație echitabilă
și rezonabilă, ce corespunde și nivelului practicat în țări
europene cu un grad de dezvoltare asemănătoare României»,
arată completul de arbitraj în motivarea pct. 3 al metodologiei.
Care țări, Onorată Instanță?? Cumva Bulgaria unde
drepturile conexe se situează între 2%—4% pe 3 trepte de
utilizare a muzicii (până în 30%, între 30—60% și peste
60%)??!! Cumva Republica Cehă unde drepturile conexe sunt
în cuantum de 4,7%??!! Cumva Polonia unde drepturile conexe
sunt la nivel de 2% doar pentru producătorii de fonograme??!!
Cumva Ungaria unde drepturile conexe reprezintă 4% din
publicitate, 2% din abonamente (în cazul serviciilor publice de
radio și TV) și 1% din orice alte contribuții??!! (așa cum rezultă
din studiul depus de UPFR în Opis II înscrisuri din arbitraj, filele
110—114).
Cum poate un complet arbitral să nesocotească în acest mod
grosolan o probă de la dosar?? Cum poate un complet arbitral
să încalce în mod evident o condiție imperativă în stabilirea
remunerațiilor, impusă de Legea nr. 8/1996 modificată și
completată, și anume cea prevăzută de art. 1311 alin. (1) lit. h)??
Mai arată completul arbitral că «la stabilirea acestui procent
s-au avut în vedere și Studiul Federației Internaționale a
Industriei Fonografice, depus de către UPFR și CREDIDAM,
precum și studiul Ministerului Culturii din Danemarca, depus de
către pârâtele SRR și ARCA».
Chiar conform Studiului CAPACENT efectuat de Ministerul
Culturii din Danemarca, depus de intimate în arbitraj, care
prevede procentele la nivelul anului 2006, în Spania se plătesc
3,75% drepturi conexe în cazul radioului public plus 1,25% către
producători pentru reproducere și 2,35% drepturi conexe în
cazul radiourilor comerciale plus 0,35% către producători pentru
reproducere, iar în Portugalia între 2%—5% din veniturile brute
în cazul radiourilor comerciale.
Deci nu putem să nu ne întrebăm cum a ținut cont completul
arbitral de înscrisurile reprezentând practica europeană depuse
de toate părțile în arbitraj.
Dacă ne raportăm la procentul real plătit de utilizatori în cazul
radiodifuzării fonogramelor (nu la cel de 2,4% întrucât, de
aproape 5 ani, niciun radio nu plătește acest procent care este
maximal, virtual) constatăm că, în condițiile în care ponderea
muzicii în programele radiodifuzate este de cel puțin 30% (așa
cum raportează postul public de radio) și în medie de 70—80%,
procentele achitate de utilizatorii de pe teritoriul României sunt
extrem de mici față de cele achitate de aceiași utilizatori de
fonograme, dar pe teritoriul unor țări cu o situație asemănătoare
României:
— 0,72% (!!!!!!!) achită SRR în cazul radiodifuzării
fonogramelor (la o pondere declarată de aceasta de 30% pentru

producători și artiști, adică un procent de 0,36% pentru
producători și 0,36% pentru artiști (filele 5 și 6 din Opis I
înscrisuri depus de UPFR în arbitraj); față de un radiodifuzor din
Bulgaria care, pentru aceeași pondere de muzică (30%), achită
o remunerație procentuală de 2% (adică un procent de 1%
pentru producători și 1% pentru artiști — fila 110 din Opis II
înscrisuri depus de UPFR în arbitraj);
— 1,84% (!!!!!!!) achită EuropaFM la o pondere declarată de
acest post de 77% pentru producători și artiști, adică un procent
de 0,92% pentru producători și 0,92% pentru artiști (filele 5 și 6
din Opis I înscrisuri depus de UPFR în arbitraj); față de alți
radiodifuzori cu aceeași pondere de muzică (tot 77%), care
achită pe teritoriul Bulgariei sau Greciei remunerația de 4%
pentru producători și artiști (adică un procent de 2% pentru
producători și 2% pentru artiști);
— 1,68% (!!!!!!!) achită Radio Guerilla șt InfoPro la o pondere
declarată de aceste posturi de 70% pentru producători și artiști,
adică un procent de 0,84% pentru producători și 0,84% pentru
artiști (filele 7, 8, 11 și 12 din Opis I înscrisuri depus de UPFR în
arbitraj); idem exemplele de la pct. anterior
Întrucât remunerația unică echitabilă pentru radiodifuzarea
fonogramelor publicate în scop comercial este reglementată în
mod unitar la nivel internațional (Tratatul OMPI privind
interpretările, execuțiile și fonogramele și Convenția de la Roma
pentru protecția artiștilor interpreți sau executanți și a
organismelor de radiodifuziune), întrucât remunerațiile
practicate sunt:
— fie procente între 2—5%, chiar până la 7% în funcție de
utilizarea muzicii (Bulgaria, Franța, Finlanda, Germania, Grecia,
Marea Britanie);
— fie un procent fix fără a prevedea marje de utilizare care
se situează în general în jurul valorii de 4—5% (Austria, Cehia,
Ungaria, Letonia, Lituania, Polonia — studiul depus de UPFR
prevede doar procentul cuvenit producătorilor, Portugalia,
Slovenia, Spania). Iar în cazul câtorva exemple de la acest
punct, se prevăd pentru radioul public un procent diferențiat, mai
scăzut, situat în intervalul 2—4%.
Între remunerațiile din țări cu o situație asemănătoare
României și remunerațiile din România nu ar trebui să existe
diferențe majore!!
2. Față de cererea UPFR și CREDIDAM bazată pe modele
din practica europeană (Bulgaria, Franța, Grecia etc.), completul
arbitral apreciază că «se impune renunțarea la utilizarea
criteriului ponderii graduale pe 3 nivele a muzicii în programe»,
acesta contravenind art. 1311 alin. (2) din Legea nr. 8/1996,
modificată și completată.
Arătam că propunerea apelantei UPFR și a CREDIDAM de
stabilire a remunerației în funcție de gradul de utilizare a muzicii
pe 3 trepte de utilizare (până în 35%, între 35%—65% și peste
65% muzică în programe) respectă întru totul condiția prevăzută
în teza a II-a a alin. (2) al art. 1311, și anume «pentru activitatea
de radiodifuzare, remunerațiile procentuale se vor stabili
diferențiat, direct proporțional cu ponderea utilizării repertoriului
gestionat colectiv în această activitate...».
Dorim să învederăm Onoratei Curți că intimatele Radio XXI
și Europa FM au aprobat marjele de utilizare propuse de UPFR
și CREDIDAM în cadrul negocierilor și arbitrajului ce a avut loc
între părți, astfel cum rezultă din propunerile acestora de la filele
17 și 24 din Opis I Înscrisuri depus de UPFR în arbitraj.
De asemenea, arătăm că toate intimatele au agreat acest
sistem prin metodologia semnată de acestea cu titularii
drepturilor de autor, astfel cum rezultă din protocolul ce face
obiectul Deciziei ORDA nr. 432/2006. Practica europeană are
suficiente exemple în sensul stabilirii remunerațiilor în mod
diferențiat în funcție de marje de utilizare — Bulgaria, Franța,
Finlanda, Germania, Grecia, Marea Britanie (vezi studiul depus
de UPFR în Opis II înscrisuri în arbitraj, filele 110—114).

MONITORUL OFICIAL AL ROMÂNIEI, PARTEA I, Nr. 470/5.VII.2011
3. În ceea ce privește baza de calcul prevăzută la pct. 3 de
completul arbitral, și anume «totalul veniturilor brute lunare
obținute din activitatea de radiodifuzare (publicitate și barter)»,
UPFR arată că aceasta contravine în mod evident bazei de
calcul stabilite de același complet arbitral la pct. 4 (!!!) din
metodologie, aceasta din urmă fiind mult mai cuprinzătoare. Vă
solicităm respectuos să eliminați inconsecvența în exprimare a
completului arbitral și să constatați că remunerația unică
procentuală cuvenită producătorilor de fonograme și artiștilor
interpreți se aplică la baza de calcul, așa cum aceasta trebuie
definită în mod cuprinzător la pct. următor din metodologie.
Socotim, Onorată Instanță, că superficialitatea cu care acest
complet a tratat stabilirea drepturilor conexe ale artiștilor și
producătorilor trebuie aspru sancționată prin modificarea
articolului, în discuție în sensul stabilirii unor cuantumuri care să
reflecte utilizarea reală a muzicii și să remunereze echitabil
titularii de drepturi ale căror înregistrări sonore sunt utilizate ca
materie primă (în medie, 70—80% din programele radiodifuzate
reprezintă fonograme publicate în scop comercial) în
desfășurarea activității intimatelor. Pentru aceste motive și
pentru a nu fi stabilite niște valori derizorii, aceste cuantumuri
trebuie să țină cont de practica europeană în domeniu.
Față de toate aceste motive, solicitam modificarea pct. 3
(care va deveni pct. 4) al metodologiei după cum urmează:
«4. Organismele de radiodifuziune, denumite utilizatori, în
sensul prezentei metodologii, au obligația să plătească
trimestrial organismelor de gestiune colectivă desemnate de
ORDA drept colectori pentru artiștii interpreți sau executanți și
producătorii de fonograme o remunerație reprezentând drepturi
conexe patrimoniale pentru utilizarea fonogramelor publicate în
scop comercial sau a reproducerilor acestora, stabilită prin
aplicarea unui procent, conform tabelului de mai jos, la baza de
calcul prevăzută la pct. 5 din prezenta metodologie pentru
fiecare post de radio deținut.
Ponderea muzicii în programe*

Până la 35% inclusiv
Peste 35%, până la 65%
inclusiv
Peste 65%

Artiști interpreți
sau executanți

Producători
de fonograme

1,8%

1,8%

2,4%

2,4%

3%

3%

* Ponderea muzicii în programe se determină prin raportarea duratei
cumulate a fonogramelor publicate în scop comercial sau a reproducerilor
acestora care au fost radiodifuzate de utilizator la durata totală de emisie a
postului de radio respectiv.»

II. În ceea ce privește pct. 4 al metodologiei care stabilește
baza de calcul la care se aplică procentul/procentele
reprezentând drepturile conexe, vă rugăm, Onorată Instanță, să
observați că acesta este incomplet în sensul că enumerarea
omite să precizeze în mod expres că din baza de calcul fac parte
și alocațiile bugetare și veniturile societăților terțe. Completul
arbitral se mulțumește să prevadă în baza de calcul «alte
contribuții financiare» care ar lăsa loc la interpretări dacă
alocația bugetară poate fi socotită ca fiind «altă contribuție
financiară».
Totodată, completul arbitral consideră că trebuie eliminată
situația plății acestor drepturi din cheltuielile ocazionate de
utilizare în lipsa veniturilor, aplicându-se direct remunerația
minimă, aspect ce contravine dispozițiilor art. 1311 alin. (2) teza
a II-a din Legea nr. 8/1996, modificată și completată. Ce se
întâmplă în cazul în care din aplicarea procentului la valoarea
cheltuielilor rezultă o remunerație mai mare decât cea minimă??
Completul de arbitraj nu a avut în vedere această ipoteză,
rămânând nereglementată.

13

Apelanta UPFR și CREDIDAM au solicitat prin cererea de
arbitraj și metodologia atașată acesteia că «în lipsa veniturilor,
baza de calcul o constituie totalitatea cheltuielilor efectuate de
utilizator pentru activitatea de radiodifuzare (cum ar fi cheltuieli
de personal, cheltuieli pentru serviciile prestate de terți, achiziții
de orice fel etc.) în trimestrul pentru care remunerația este
datorată», dispoziție prevăzută și de art. 1311 alin. (2) teza a II-a
din Legea nr. 8/1996, modificată și completată. Remunerația
minimă urmează a fi plătită în cazul în care din aplicarea
procentului atât la venituri, cât și, în lipsa acestora, la cheltuieli
ar rezulta o remunerație mai mică decât valoarea minimă (în
cazul de față mai mică de 500 euro trimestrial).
Cea de-a treia critică la acest punct este eliminarea din baza
de calcul de către completul arbitral a veniturilor societăților terțe
de natura celor enumerate în legătură cu activitatea de
radiodifuzare, în special ale societăților de producție și achiziție
de publicitate, în măsura în care sunt încasate pentru activitatea
de radiodifuzare a utilizatorului. Prin aceasta, completul arbitral
încurajează practica ascunderii veniturilor reale ale societăților
deținătoare de licențe radio, practică existentă încă în piața
media din România cu scopul reducerii cuantumului bazei de
calcul și implicit a remunerației datorate titularilor de drepturi.
Întrucât soluția dată de completul arbitral în privința bazei de
calcul a remunerațiilor procentuale este nelegală, în mare parte
fiind chiar nemotivată, UPFR revine și arătă toate motivele avute
în vedere la determinarea componenței bazei de calcul, așa cum
aceasta se regăsește în metodologia atașată la prezentul apel.
Învederăm Onoratei Curți dispozițiile Hotărârii arbitrale din
12 aprilie 2007, publicată în Monitorul Oficial al României,
Partea I, nr. 278/2007 prin Decizia ORDA nr. 170/2007, astfel
cum a fost modificată prin Decizia Curții de Apel București
nr. 271A/2007, publicată în Monitorul Oficial al României,
Partea I, nr. 281/2008 prin Decizia ORDA nr. 41/2008, ca fiind
ultima metodologie pronunțată într-un domeniu similar
(drepturile de autor plătite de organismele de televiziune,
inclusiv postul public de televiziune) în urma unui arbitraj,
respectiv deciziei instanței Curții de Apel cu competență de
stabilire a tarifelor pe domeniul proprietății intelectuale: «Art. 3. —
Baza de calcul se constituie din veniturile obținute de fiecare
utilizator din activitatea de radiodifuzare a repertoriului de opere
muzicale. Veniturile sunt constituite din totalitatea surselor
financiare care susțin activitatea de radiodifuzare (abonamente,
sponsorizări, alocații bugetare, închirieri spațiu emisiune,
autorizații de recepție, alte contribuții financiare etc. ori venituri
provenite din asocieri sau alte activități corelate cu cea de
radiodifuzare), fără a fi luate în considerare taxele aferente (TVA
etc.) ori alte deduceri fiscale stabilite prin lege.
Art. 31. — Sunt în aceeași măsură considerate ca venituri în
sensul pct. 5 din prezenta metodologie veniturile societăților
terțe, în special ale societăților de producție și achiziție de
publicitate, în măsura în care sunt încasate pentru activitatea de
radiodifuzare (televiziune) a utilizatorului corespunzător
spotului/spoturilor publicitar/publicitare radiodifuzat/radiodifuzate
și în măsura în care există un transfer inechitabil, contrar
uzanțelor cinstite în raporturile comerciale, specifice domeniului
respectiv.»
Totodată, dorim să cităm, în susținerea bazei de calcul în
varianta propusă de apelanta UPFR și CREDIDAM, dispozițiile
Hotărârii arbitrale din 12 aprilie 2010, având ca obiect forma
finală a Metodologiei privind remunerațiile pentru comunicarea
publică a operelor muzicale în concerte, spectacole ori
manifestări artistice (publicată în Monitorul Oficial al României,
Partea I, nr. 314/2010 prin Decizia ORDA nr. 189/2010), care
arată la art. 5 pct. A lit. e) că «Baza de calcul al remunerațiilor
procentuale o reprezintă, după caz:....
e) alocațiile sau alte finanțări bugetare destinate
subvenționării prețului biletelor spectacolului, concertului ori
manifestării artistice;”.

14

MONITORUL OFICIAL AL ROMÂNIEI, PARTEA I, Nr. 470/5.VII.2011

Alocația bugetară trebuie prevăzută în mod expres în cadrul
bazei de calcul pentru plata drepturilor conexe în cazul postului
public de radio, altminteri putând fi interpretată ca o concurență
neloială față de restul posturilor comerciale care nu deduc din
baza de calcul cheltuielile efectuate cu stațiile locale,
emițătoarele, chiriile pentru antene etc., aspect sesizat de
reprezentantul Kiss FM în timpul procedurii de negociere directă
(ultima frază a Procesului-verbal din data de 14 iunie 2010,
depus în arbitraj la filele 42—43 în Opis I înscrisuri UPFR).
Nu în ultimul rând, există destule exemple și la nivel
european de plată a drepturilor conexe și din alocația bugetară:
Austria, Ungaria, Spania, Germania, Grecia etc.
Față de toate aceste motive, solicităm modificarea pct. 4
(care va deveni pct. 5) al metodologiei după cum urmează:
«5. Baza de calcul asupra căreia se aplică procentele
prevăzute în tabel o constituie totalitatea veniturilor brute lunare
(mai puțin TVA) obținute de utilizator din activitatea de
radiodifuzare, incluzând, dar fără a se limita la acestea,
veniturile din publicitate, barter, abonamente, anunțuri și
informații, numere suprataxate (pentru telefoane și sms-uri),
sponsorizări, concursuri și jocuri radiodifuzate, închirieri spațiu
emisie, alocații bugetare, alte contribuții financiare, autorizații de
recepție, venituri din radiodifuzări realizate la comandă, venituri
provenite din asocieri sau din alte activități corelate cu cea de
radiodifuzare, veniturile societăților terțe de natura celor
enumerate în legătură cu activitatea de radiodifuzare, în special
ale societăților de producție și achiziție de publicitate, în măsura
în care sunt încasate pentru activitatea de radiodifuzare a
utilizatorului etc. În lipsa veniturilor, baza de calcul o constituie
totalitatea cheltuielilor efectuate de utilizator pentru activitatea
de radiodifuzare (cum ar fi cheltuieli de personal, cheltuieli
pentru serviciile prestate de terți, achiziții de orice fel etc.) în
trimestrul pentru care remunerația este datorată.»
III. Cu privire la pct. 1 al metodologiei, completul arbitral a
stabilit că dreptul de radiodifuzare a fonogramelor publicate în
scop comercial este un drept care se gestionează facultativ
colectiv (!!!), încălcând astfel dispozițiile art. 1065 din Legea
nr. 8/1996, modificată și completată, care reglementează natura
juridică și modul de stabilire și de colectare a dreptului la
remunerație echitabilă, și încălcând totodată dispozițiile actelor
internaționale ratificate de România, incidente în speță.
Așa încât, completul arbitral a decis ca forma pct. 1 al
metodologiei să fie următoarea:
«1. Pentru utilizarea directă sau indirectă a fonogramelor
publicate în scop comercial ori a reproducerilor acestora prin
radiodifuzare, organismele de radiodifuziune au obligația să
plătească o remunerație unică echitabilă organismelor de
gestiune colectivă ale artiștilor interpreți sau executanți și
producătorilor de fonograme, dar numai în condițiile în care:
a) sunt utilizate fonograme care se află în repertoriul
gestionat de organismele de gestiune colectivă respective, pe
baza mandatului sau contractelor de reprezentare
date/încheiate în condițiile legii;
b) organismul de radiodifuziune nu este îndreptățit ca pentru
anumite fonograme utilizate să gestioneze el însuși drepturile
conexe cuvenite artiștilor interpreți sau executanți ori
producătorilor de fonograme, pe baza unui mandat sau contract
de reprezentare ori în baza legii.»
Tot la acest punct, completul arbitral motivează că «prin
sintagma fonogramă de comerț se înțelege acea fonogramă ce
se comunică public sau se radiodifuzează de acea categorie de
utilizatori în raport cu care este imposibilă exercitarea în mod
individual a dreptului la remunerație echitabilă de către titularii
drepturilor conexe dreptului de autor; prin sintagma fonogramă
publicată în scop comercial se înțelege acea fonogramă ce se
comunică public sau se radiodifuzează de acea categorie de
utilizatori în raport cu care este posibilă exercitarea în mod

individual a dreptului la remunerație echitabilă de către titularii
drepturilor conexe dreptului de autor.
În speță, apreciem că este vorba despre dreptul la
remunerație echitabilă pentru utilizarea fonogramelor publicate
în scop comercial de către societățile de radiodifuziune, astfel că
gestiunea colectivă a acestui drept este una facultativă...».
Care este însă, Onorată Instanță, diferența dintre fonogramă
de comerț și fonogramă publicată în scop comercial în contextul
în care Legea nr. 8/1996 nu definește aceste noțiuni? Evident că
întrebarea este retorică, neexistând nicio deosebire între
acestea. Au indicat intimatele măcar un exemplu de fonogramă
de comerț și un exemplu de fonogramă în scop comercial?
Putem însă observa că noțiunea de «fonogramă de comerț»
este folosită doar o singură dată [în art. 1231 alin. 1 lit. f)] în
Legea nr. 8/1996, spre deosebire de noțiunea de «fonogramă
publicată în scop comercial» care este utilizată atât în Legea
nr. 8/1996 (în foarte multe articole), cât și în Tratatul OMPI
(art. 15), ratificat de România prin Legea nr. 206/2000 privind
ratificarea Tratatului OMPI privind interpretările, execuțiile și
fonogramele, și în Convenția de la Roma (art. 12), ratificată de
România prin Legea nr. 76/1998, fonogramă a cărei
radiodifuzare dă naștere unui drept la remunerație unică
echitabilă pentru artiști și producători. Singura definiție a noțiunii
de fonogramă publicată în scop comercial este dată de Tratatul
OMPI în care, potrivit art. 15 alin. 4, «fonogramele puse la
dispoziția publicului prin mijloace cu fir sau fără fir, în așa fel
încât oricine să poată avea acces la ele în locul și la momentul
alese în mod individual, sunt considerate ca fiind publicate în
scop comercial», în contextul reglementării aceluiași drept la
remunerație echitabilă pentru comunicarea publică și
radiodifuzarea fonogramelor.
Coexistența art. 1231 alin. 1 lit. f) cu art. 1232 alin. 1 lit. f) din
Legea nr. 8/1996, modificată și completată, ar conduce la
concluzia total eronată că producătorii de fonograme și artiștii
interpreți ar fi beneficiari a două drepturi la remunerație
echitabilă, unul pentru comunicarea publică și radiodifuzarea
fonogramelor de comerț, care este exercitat prin gestiune
colectivă obligatorie [art. 1231 alin. 1 lit. f)], iar altul pentru
comunicarea publică și radiodifuzarea fonogramelor publicate
în scop comercial, pentru care gestiunea colectivă este
facultativă [art. 1232 alin. 1 lit. f)]. Însă, Legea nr. 8/1996,
modificată și completată, nu reglementează decât un singur
drept la remunerație echitabilă pentru comunicare publică și
radiodifuzare, respectiv numai în cazul fonogramelor publicate
în scop comercial (art. 105 și art. 1065), iar exercitarea acestui
drept se face numai prin intermediul organismelor de gestiune
beneficiare (art. 1065 alin. 2—4).
În susținerea caracterului obligatoriu al gestiunii drepturilor
producătorilor de fonograme, în cazul radiodifuzării
fonogramelor, indicăm următoarele reguli (reținute ca principii
de gestiune atât în legislația noastră, cât și în legislația
comunitară și în tratatele internaționale):
a) producătorii de fonograme au dreptul doar la o
remunerație unică și echitabilă (art. 1065 din Legea nr. 8/1996);
această regulă trebuie corelată cu cea referitoare la faptul că
producătorii nu pot interzice utilizarea propriilor fonograme, în
cazul în care beneficiază de o remunerație echitabilă (art. 1121
din Legea nr. 8/1996);
b) remunerația unică și echitabilă se stabilește prin
metodologii (cum este cea din prezenta cauza), conform
art. 1065 alin. (2), iar organismul de gestiune are obligația legală
[prevăzută de art. 130 alin. 1 lit. a) și b) din Legea nr. 8/1996] de
a elabora metodologii (cum este cazul în speță) în vederea
autorizării utilizatorilor în schimbul unei remunerații «în cazul
acelor opere al căror mod de exploatare face imposibilă
autorizarea individuală de către titularii de drepturi». Această
împrejurare — imposibilitatea autorizării individuale — întărește

MONITORUL OFICIAL AL ROMÂNIEI, PARTEA I, Nr. 470/5.VII.2011
mandatul organismului de gestiune de a reprezenta drepturile
și interesele tuturor producătorilor de fonograme în cazul
negocierii și stabilirii formei finale a metodologiei. Imposibilitatea
autorizării individuale prezumă incapacitatea producătorului de
fonograme, respectiv a artistului de a controla utilizarea
propriilor fonograme și de a urmări remunerațiile direct de la
utilizator;
c) metodologia elaborată de organismele de gestiune
colectivă se referă la două categorii de titulari — artiștii interpreți
și producătorii de fonograme, mai exact la toți artiștii, respectiv
toți producătorii, nu doar membrii organismelor de gestiune.
Astfel, prin lege, se recunoaște organismelor de gestiune
mandatul legal de a reprezenta pe toți producătorii de
fonograme în vedere negocierii și stabilirii acestei remunerații
(inclusiv pentru stabilirea formei finale a metodologiei). În
raporturile dintre producătorii de fonograme și radiodifuzori,
organismul de gestiune este reprezentantul tuturor
producătorilor și, totodată, garantul respectării drepturilor lor în
raporturile cu radiodifuzorii întrucât producătorii primesc
remunerația de la organismul de gestiune și nu de la
radiodifuzor.
În realitate, completul de arbitraj a motivat hotărârea sa
printr-un raționament formal (un sofism) în ce privește calificarea
gestiunii, plecând de la eroarea materială ce constă în distincția
dintre fonograma de comerț și cea publicată în scop comercial.
Acest raționament este în fond fals, generator de conflicte,
interpretări și speculații în afara legii, neexistând în realitate o
astfel de distincție. Fonograma este aceeași ca și produs
realizat de producător, iar scopul și forma utilizării fonogramei
(prin radiodifuzare), de asemenea.
Același sofism este argumentat de completul arbitral și în
cazul aplicării dispozițiilor legale raportat la împrejurarea că
gestiunea colectivă obligatorie se aplică doar «fonogramelor de
comerț». În realitate, Legea nr. 8/1996 conține o serie de erori
de redactare care se impune a fi analizate și interpretate în
sensul respectării drepturilor producătorilor de fonograme,
respectiv artiștilor interpreți și gestiunii eficiente a acestor
drepturi.
Constatăm faptul că întreaga argumentare a completului
arbitral privind gestiunea colectivă facultativă aplicabilă în speță
se bazează pe o eroare materială apărută în procesul de
redactare a Legii nr. 329/2006 privind aprobarea Ordonanței de
urgență a Guvernului nr. 123/2005, de modificare a Legii
nr. 8/1996 privind dreptul de autor și drepturile conexe. Din
analiza modificărilor în timp ale Legii nr. 8/1996, se poate
observa cu ușurință că prima versiune a legii (1996) statua o
gestiune colectivă obligatorie privind emiterea prin radio,
transmiterea prin TV sau prezentarea într-un loc public a
înregistrărilor sonore, iar prima modificare adusă acestei legi
prin Legea nr. 285/2004 prevedea de asemenea foarte clar
gestiunea colectivă obligatorie pentru aceste tipuri de utilizare.
Ulterior, prin intrarea în vigoare a Ordonanței de urgență a
Guvernului nr. 123/2005, a intervenit eroarea materială despre
care am făcut vorbire anterior, eroare menținută și prin Legea de
aprobare nr. 329/2006.
Acest punct de vedere este afirmat chiar în expunerea de
motive a proiectului de lege pentru modificarea și completarea
Legii nr. 8/1996 privind dreptul de autor și drepturile conexe, cu
modificările și completările ulterioare, elaborat de Guvern pentru
a-l supune Parlamentului spre adoptare. Aflat în prezent în faza
dezbaterii publice, proiectul de modificare a legii și expunerea de
motive se găsesc spre consultare pe site-ul Ministerului Culturii
și
Patrimoniului
Național
(http://www.cultura-net.ro/
DezbateriDetalii.aspx?ID =346l). Prin proiect se urmărește
corectarea acestei erori, în sensul eliminării noțiunii de
«fonogramă de comerț» din art. 1231 alin. 1, lit. f) din Legea
nr. 8/1996 prin înlocuirea acesteia cu sintagma «fonogramă

15

publicată în scop comercial» (sintagmă folosită în tot cuprinsul
legii). Totodată, se elimină lit. f) a art. 1232 din Legea nr. 8/1996,
pentru a se înlătura orice dubiu în ce privește regimul obligatoriu
al gestiunii în cazul radiodifuzării fonogramelor.
Completul arbitral a încercat să ofere o justificare dispoziției
legale anterior menționate, deși aceasta nu reprezintă voința
legiuitorului, ci o greșeală materială ce a condus la ideea
eronată că aceeași utilizare, în speță, radiodifuzarea, poate da
naștere la categorii diferite de fonograme și remunerații
echitabile distincte, totul în funcție de categoriile de radiodifuzori,
respectiv radiodifuzori care pot fi depistați mai ușor și
radiodifuzori mai greu de identificat!!!!!?????
Față de aceste susțineri, solicităm modificarea pct. 1 al
metodologiei după cum urmează:
«1. Pentru utilizarea directă sau indirectă a fonogramelor
publicate în scop comercial ori a reproducerilor acestora prin
radiodifuzare, organismele de radiodifuziune au obligația să
plătească o remunerație unică echitabilă organismelor de
gestiune colectivă ale artiștilor interpreți sau executanți și
producătorilor de fonograme.»
IV. În ceea ce privește pct. 2 al metodologiei, UPFR arată că
acesta contravine dispozițiilor imperative ale art. 130 alin. 1
lit. a)—c) din Legea nr. 8/1996, modificată și completată, care
impun obligația de acordare a autorizațiilor în sarcina
organismelor de gestiune colectivă, la cererea utilizatorilor,
efectuată înainte de utilizarea repertoriului protejat.
Completul arbitral a stabilit că:
«2. Utilizarea prin radiodifuzare a fonogramelor publicate în
scop comercial sau a reproducerilor acestora, aduse anterior la
cunoștință publică și ale căror drepturi conexe patrimoniale se
află în termenele de protecție prevăzute de lege, de către
organismele de radiodifuziune, dă naștere obligației
radiodifuzorului la plata unei remunerații echitabile către
organismele de gestiune colectivă.»
UPFR nu neagă natura juridică a remunerației echitabile și
nici nu are interes să facă acest lucru, întrucât teza prevăzută de
art. 1121 din Legea nr. 8/1996, modificată și completată, potrivit
căreia titularii care beneficiază de remunerații echitabile nu se
pot opune utilizării care le generează (în speță, radiodifuzarea
fonogramelor publicate în scop comercial), confirmă ceea ce
UPFR a susținut până acum, și anume faptul că titularii de
drepturi, beneficiari ai remunerațiilor echitabile, nu au
posibilitatea autorizării individuale a acestor tipuri de utilizări.
Ca urmare a acestei imposibilități obiective de autorizare și
colectare individuală, legiuitorii internațional și național au
recunoscut titularilor de drepturi (în speță, producători de
fonograme publicate în scop comercial și artiști interpreți și
executanți) doar un simplu drept la remunerație unică și
echitabilă care se colectează pe baza unor metodologii [pe care
organismele de gestiune colectivă au obligația să le elaboreze,
potrivit art. 130 alin. (1) lit. b) din Legea nr. 8/1996, modificată și
completată] de către organismele de gestiune beneficiare,
pentru cele două categorii de beneficiari [art. 1065 alin. (4) din
Legea nr. 8/1996, modificată și completată]. Astfel, remunerațiile
echitabile nu se colectează pentru anumiți producători
individualizați ce acordă mandat, ci pentru întreaga categorie de
producători de fonograme cărora li se cuvine jumătate din
remunerația unică echitabilă pentru radiodifuzare, prin
organismul de gestiune reprezentativ în domeniu — UPFR.
Cealaltă jumătate se cuvine categoriei artiștilor interpreți și
executanți reprezentați prin lege de organismul reprezentativ —
CREDIDAM.
Însă, imposibilitatea interzicerii utilizării, prevăzută de art. 1121,
nu contrazice dispozițiile art. 130 alin. (1) lit. a) din Legea
nr. 8/1996, modificată și completată, prin care legiuitorul
stabilește obligația organismelor de gestiune colectivă de a
acorda «autorizații neexclusive utilizatorilor; la cererea acestora,
efectuată înainte de utilizarea repertoriului protejat, în schimbul

16

MONITORUL OFICIAL AL ROMÂNIEI, PARTEA I, Nr. 470/5.VII.2011

unei remunerații, prin licență neexclusivă, în formă scrisă», fără
ca legiuitorul să distingă între tipul de utilizare, respectiv dacă
acesta naște drepturi patrimoniale exclusive sau simple drepturi
la remunerație echitabilă.
Dispozițiile art. 1121 arată doar că titularii de drepturi nu se
pot opune utilizării care generează remunerații echitabile,
nealterând în niciun fel obligația organismelor de gestiune
colectivă de a acorda autorizații-licențe neexclusive, la cererea
utilizatorilor, în schimbul achitării remunerațiilor echitabile de
către utilizatori.
De altfel, dispozițiile art. 1121 nu absolvă nici utilizatorul de
obligația de obținere a licenței neexclusive chiar și în cazul
drepturilor la remunerație unică echitabilă întrucât aceste
contracte trebuie să fie obținute de utilizatori și, în consecință,
eliberate de organismele de gestiune anterior utilizării (oricărei
utilizări) pentru care se achită remunerații [art. 130 alin. 1 lit. a)].
Așa încât, în cazul radiodifuzării fonogramelor publicate în scop
comercial ori a reproducerilor acestora, utilizatorii au obligația
obținerii autorizației-licență neexclusivă și a plății remunerației
unice echitabile reprezentând drepturile pentru această utilizare.
Astfel, solicităm modificarea pct. 2 al metodologiei după cum
urmează:
«2. Utilizarea prin radiodifuzare a fonogramelor publicate în
scop comercial sau a reproducerilor acestora, aduse anterior la
cunoștința publică, și ale căror drepturi conexe patrimoniale se
află în termenele de protecție prevăzute de lege, de către
organismele de radiodifuziune, se poate face numai în baza unei
autorizații sub formă de licență neexclusivă, eliberată de
organismele de gestiune colectivă desemnate de ORDA drept
colectoare pentru artiștii interpreți sau executanți și pentru
producătorii de fonograme.»
V. În ceea ce privește pct. 5 al metodologiei, completul de
arbitraj înțelege să stabilească o remunerație minimă pentru
drepturile conexe de 500 EUR/trimestru pe aceleași
considerente ale practicii europene. Ca și la stabilirea
procentului de 2,5%, ne întrebăm care practică, din care țări??
Poate din Bulgaria unde remunerația minimă se situează
între 1.278 EUR/lună — 2.045 EUR/lună în funcție de ponderea
utilizării??
Sau poate Cehia — între 524 EUR/lună — 1.128 EUR/lună
în cazul radiourilor locale și 3.923 EUR/lună în cazul radiourilor
naționale??
Sau poate Grecia — 4.400 EUR ori Olanda — 22.500
EUR/an în cazul radiourilor naționale și 2.500 EUR/an în cazul
radiourilor locale??
Sau Suedia — între 11.374 EUR/an — 50.386 EUR/an în
funcție de potențialul de ascultători??
Este regretabil cum completul arbitral motivează că a ținut
seama de anumite criterii, înscrisuri etc. în condițiile în care, în
fapt, acestea arată o cu totul altă realitate!!! Este incredibil cum
completul de arbitraj le evocă ca și materiale în sprijinul hotărârii
în condițiile în care nu citează niciun exemplu concret la care
s-ar fi raportat. Aceasta întrucât nu au găsit niciun exemplu care
să susțină cele decise prin hotărâre!!!
Așa încât apelanta UPFR solicită modificarea pct. 5 (care va
deveni pct. 6) al metodologiei, după cum urmează:
«6. Sumele rezultate din aplicarea procentelor la baza de
calcul nu pot fi mai mici decât echivalentul a 1.000 EUR pe
trimestru la cursul BNR din ziua scadenței, reprezentând
remunerație minimă datorată de utilizatori pentru fiecare post de
radio deținut.»
VI. Considerăm că înlăturarea pct. 3 din metodologia
propusă de apelanta UPFR și CREDIDAM este inoportună
având în vedere că este imperios necesar să fie cunoscute
limitele metodologiei, respectiv limitele autorizației-licență
neexclusivă eliberate în baza metodologiei și limitele drepturilor
plătite în baza acesteia.

Mai mult decât atât, vă rugăm să observați, Onorată Instanță,
că utilizatorii (intimatele din acest dosar) chiar au propus o formă
a art. 3 (!!!!!!) prin Procesul-verbal de negocieri din data de
30 iunie 2010 (aflat la fila 46 din Opis I înscrisuri depus de UPFR
în arbitraj), și anume «autorizarea utilizării fonogramelor pentru
realizarea de spoturi publicitare de către un producător de
spoturi nu face obiectul prezentei metodologii», eliminat fără
temei de completul arbitral.
Apelanta UPFR solicită completarea metodologiei cu acest
articol din rațiuni stricte ce țin de cunoașterea întinderii
metodologiei, propunând următoarea formulare în acord cu cele
propuse de intimate în cadrul negocierilor, cum arătam în
paragraful anterior:
Art. 3: «Nu fac obiectul prezentei metodologii utilizarea
fonogramelor publicate în scop comercial sau a reproducerilor
acestora pentru realizarea de spoturi publicitare, pentru
realizarea de spoturi de promovare a unui post de radio, în
generice de emisiuni ori rubrici proprii ale acestora, utilizări
pentru care este necesar acordul expres al producătorului de
fonograme.»
VII. În ceea ce privește pct. 14 din metodologia atașată la
cererea de arbitraj, completul arbitral înțelege să îl înlăture pe
motiv că «ar fi rămas fără obiect, ca urmare a modificărilor
aduse pct. 4 din metodologia propusă de reclamante, prin
renunțarea la utilizarea criteriului ponderii progresive, în trepte».
Potrivit completului arbitral, stabilirea unei modalități de
remunerare prin eliminarea propunerii UPFR și CREDIDAM
privind stabilirea unor trepte de utilizare justifică și eliminarea
propunerii UPFR de stabilire a ponderii de utilizare a muzicii,
deși aceasta este de natură a determina și verifica această
pondere.
Însă, dorim să învederăm Onoratei Instanțe că prin pct. 14 se
pune în aplicare art. 37 alin. (2) din Legea nr. 8/1996, modificată
și completată.
De asemenea, arătăm că intimatele au semnat de comun
acord acest articol cu reprezentanții autorilor în protocolul ce
constituie metodologia privind radiodifuzarea operelor muzicale,
publicată în Monitorul Oficial al României, Partea I, nr. 93/2007
prin Decizia ORDA nr. 432/2006, depusă de UPFR la dosarul
de arbitraj (filele 115—117 Opis II înscrisuri), neavută în vedere
însă de completul arbitral.
Față de aceste motive, apelanta UPFR solicită completarea
metodologiei cu art. 14, după cum urmează:
«14. Gradul de utilizare a fonogramelor publicate în scop
comercial și a reproducerilor acestora de către posturile de radio
va putea fi determinat de organismele de gestiune colectivă
desemnate de ORDA drept colectoare pentru artiștii interpreți
sau executanți și pentru producătorii de fonograme, în mod
direct ori prin comandarea de monitorizări ale activității de
radiodifuzare a utilizatorilor.»
VIII. În ceea ce privește înlăturarea pct. 15 din propunerea de
metodologie a UPFR și CREDIDAM, completul de arbitraj a
considerat că singura obligație a utilizatorului prevăzută de
metodologie este obligația de plată pentru încălcarea căreia
curg penalități de întârziere.
Apreciem însă că sancțiunea plății triplului remunerațiilor
legal datorate, astfel cum este prevăzută de art. 139 alin. (2)
lit. b) din Legea nr. 8/1996, modificată și completată, se aplică
pentru orice încălcare a obligațiilor prevăzute de metodologie.
Așa încât, apelanta UPFR solicită completarea metodologiei
cu art. 15, după cum urmează:
«15. Pentru nerespectarea obligațiilor prevăzute de prezenta
metodologie, utilizatorii datorează triplul sumelor legal datorate
pentru tipul de utilizare ce a făcut obiectul faptei ilicite, în
condițiile art. 139 alin. (2) lit. b) din Legea nr. 8/1996, modificată
și completată.»

MONITORUL OFICIAL AL ROMÂNIEI, PARTEA I, Nr. 470/5.VII.2011
Pentru toate aceste motive ce privesc nelegalitatea și lipsa
de temeinicie a Hotărârii pronunțate la data de 22 septembrie
2010 de completul arbitral de pe lângă ORDA, constituit potrivit
procesului-verbal din 12 august 2010, UPFR solicită Onoratei
Instanțe admiterea apelului și modificarea hotărârii apelate în
sensul stabilirii unei noi metodologii privind radiodifuzarea
fonogramelor publicate în scop comercial ori a reproducerilor
acestora de către organismele de radio, în forma celei atașate
la prezentul apel, care să respecte voința legiuitorului privind
garantarea caracterului echitabil al remunerațiilor a căror natură
juridică și modalitate de exercitare este stabilită inclusiv la nivel
internațional.”
Prin apelul formulat de CREDIDAM s-a solicitat:
ă1. modificarea pct. 1, 2, 3, 4 și 5 din metodologia stabilită
de completul arbitral;
2. completarea hotărârii apelate cu pct. 14 și 15 din
propunerea de metodologie a CREDIDAM și a UPFR.”
În motivarea apelului formulat de CREDIDAM s-au arătat
următoarele:
ă1. Referitor la pct. 1 al metodologiei, completul arbitral a
stabilit că dreptul de radiodifuzare a fonogramelor publicate în
scop comercial este un drept care se gestionează facultativ
colectiv, încălcând astfel dispozițiile art. 1065 și ale art. 1231 din
Legea nr. 8/1996, cu modificările și completările ulterioare,
precum și dispozițiile actelor internaționale ratificate de
România.
Pct. 1 din metodologie în forma propusă de CREDIDAM și
UPFR era următorul: «1. Pentru utilizarea directă sau indirectă
a fonogramelor publicate în scop comercial ori a reproducerilor
acestora prin radiodifuzare, organismele de gestiune colectivă
au obligația să plătească o remunerație unică echitabilă
organismelor de gestiune colectivă ale artiștilor interpreți sau
executanți și producătorilor de fonograme.»
Deliberând, completul arbitral a decis ca forma pct. 1 al
metodologiei să fie următoarea: «1. Pentru utilizarea directă sau
indirectă a fonogramelor publicate în scop comercial ori a
reproducerilor acestora prin radiodifuzare, organismele de
radiodifuziune au obligația să plătească o remunerație unică
echitabilă organismelor de gestiune colectivă ale artiștilor
interpreți sau executanți și producătorilor de fonograme, dar
numai în condițiile în care:
a) sunt utilizate fonograme care se află în repertoriul
gestionat de organismele de gestiune colectivă respective, pe
baza mandatului sau contractelor de reprezentare
date/încheiate în condițiile legii;
b) organismul de radiodifuziune nu este îndreptățit ca pentru
anumite fonograme utilizate să gestioneze el însuși drepturile
conexe cuvenite artiștilor interpreți sau executanți ori
producătorilor de fonograme, pe baza unui mandat sau contract
de reprezentare ori în baza legii.»
Motivând decizia de a modifica pct. 1 al metodologiei, în
sensul instituirii gestiunii facultative colective în cazul dreptului
de radiodifuzare a fonogramelor publicate în scop comercial,
completul arbitral a arătat că cele două noțiuni, «fonograme
publicate în scop comercial» și «fonograme de comerț», sunt
două noțiuni distincte cărora legiuitorul le-a consacrat un regim
juridic diferit. Pentru a ne edifica, completul arbitral a definit de
la sine putere cele două noțiuni pe care însăși legea a omis să
le definească, astfel: «prin sintagma fonogramă de comerț se
înțelege acea fonogramă ce se comunică public sau se
radiodifuzează de acea categorie de utilizatori în raport cu care
este imposibilă exercitarea în mod individual a dreptului la
remunerație echitabilă de către titularii drepturilor conexe
dreptului de autor; prin sintagma fonogramă publicată în scop
comercial se înțelege acea fonogramă ce se comunică public
sau se radiodifuzează de acea categorie de utilizatori în raport
cu care este posibilă exercitarea în mod individual a dreptului la
remunerație echitabilă de către titularii drepturilor conexe

17

dreptului de autor. În speță, apreciem că este vorba despre
dreptul la remunerație echitabilă pentru utilizarea fonogramelor
publicate în scop comercial de către societățile de
radiodifuziune, astfel că gestiunea colectivă a acestui drept este
una facultativă... »
Aceste două definiții sunt preluate ad litteram din motivarea
Deciziei civile nr. 23A din 5 februarie 2007, pronunțată de Secția
a IX-a civilă și pentru cauze privind proprietatea intelectuală a
Curții de Apel București. De altfel întreaga motivare privitoare la
gestiunea colectivă facultativă este inspirată din motivarea
Deciziei civile nr. 23A din 5 februarie 2007, deși această decizie
a fost aspru criticată în cadrul adunărilor generale la nivel
internațional pentru confuzia pe care a creat-o în cazul gestiunii
pe teritoriul României a dreptului de radiodifuzare a
fonogramelor publicate în scop comercial.
Deși, până în prezent, nu există niciun text de lege care să
conducă la concluzia că voința legiuitorului a fost să
reglementeze două noțiuni distincte, constatăm că decizia
completului arbitral a fost de a lua în calcul varianta gestiunii
facultative colective în cazul fonogramelor publicate în scop
comercial. Mai mult decât atât, deși completul arbitral a
considerat că «obligativitatea gestiunii colective este justificată
de existența acelor situații în care modul de exploatare a
operelor sau a prestațiilor face imposibilă urmărirea individuală
a dreptului privind remunerația echitabilă, ipoteză
corespunzătoare noțiunii de fonogramă de comerț», nu
precizează cum pot fi delimitate aceste situații. Această soluție
a fost adoptată de către completul de arbitri fără a exista probe
administrate în cauză de către intimate cu privire la cele două
sintagme.
Așa cum am arătat și în fața completului arbitral, potrivit
art. 1231 alin. 1 lit. f) din Legea nr. 8/1996 privind dreptul de
autor și drepturile conexe, «Gestiunea colectivă este obligatorie
pentru exercitarea următoarelor drepturi: ...dreptul la
remunerație echitabilă recunoscut artiștilor interpreți și
producătorilor de fonograme pentru ...radiodifuzarea
fonogramelor de comerț sau a reproducerilor acestora». La
alin. 2 se menționează că «Pentru categoriile de drepturi
prevăzute la alin. 1, organismele de gestiune colectivă îi
reprezintă și pe titularii de drepturi care nu le-au acordat
mandat». Acesta este și sensul prevederilor Convenției
internaționale pentru protecția artiștilor interpreți sau executanți,
a producătorilor de fonograme și a organismelor de
radiodifuziune, încheiată la Roma la 26 octombrie 1961, pentru
fonograme, mandatul CREDIDAM și UPFR, în calitate de unici
colectori pe teritoriul României pentru artiștii interpreți și
producătorii de fonograme, fiind extins — atât pentru membri,
cât și pentru nemembri, artiști și producători, români și străini.
Punctul de vedere al CREDIDAM și UPFR este și rămâne în
continuare același: legea nu face distincție între fonogramele de
comerț și fonogramele publicate în scop comercial. Pur și simplu
aceste sintagme sunt sinonime. Dacă legiuitorul ar fi intenționat
să facă o diferențiere între fonogramele publicate în scop
comercial și fonogramele de comerț ar fi trebuit, pentru a evita
orice risc de confuzie, să definească cele două sintagme.
Întrucât nu există asemenea definiții și, mai mult decât atât, nici
Convenția de la Roma (care reprezintă norma comunitară pe
care România trebuie să o respecte atunci când normele interne
sunt contrare dispozițiilor internaționale sau lasă loc de
interpretări — a se vedea în acest sens art. 148 din Constituția
României) nu împarte fonogramele în două categorii.
Considerăm că pentru radiodifuzarea fonogramelor de
comerț/publicate în scop comercial gestiunea colectivă este
obligatorie, mandatul fiind unul extins.
De altfel, noțiunea de «fonogramă de comerț» este folosită
doar o singură dată [în art. 1231 alin. 1 lit. f) ] în Legea
nr. 8/1996, spre deosebire de noțiunea de «fonogramă publicată
în scop comercial» care este utilizată atât în Legea nr. 8/1996 (în

18

MONITORUL OFICIAL AL ROMÂNIEI, PARTEA I, Nr. 470/5.VII.2011

foarte multe articole), cât și în Tratatul OMPI (art. 15), ratificat de
România prin Legea nr. 206/2000 privind ratificarea Tratatului
OMPI privind interpretările, execuțiile și fonogramele, și în
Convenția de la Roma (art. 12), ratificată de România prin Legea
nr. 76/1998, fonogramă a cărei radiodifuzare dă naștere unui
drept la remunerație unică echitabilă pentru artiști și producători.
Nu înțelegem care ar putea fi rațiunea pentru care legiuitorul
ar admite existența a două drepturi la remunerația echitabilă,
respectiv dreptul la remunerația echitabilă pentru comunicarea
publică și radiodifuzarea fonogramelor de comerț pentru care
gestiunea colectivă obligatorie [art. 1231 alin. 1 lit. f)] și dreptul
la remunerația echitabilă pentru comunicarea publică și
radiodifuzarea fonogramelor publicate în scop comercial pentru
care gestiunea colectivă este facultativă [art. 1232 alin. 1 lit. T)],
de vreme ce în întregul cuprins al Legii nr. 8/1996, cu
modificările și completările ulterioare, este menționată doar
noțiunea de fonogramă publicată în scop comercial și este
reglementat un singur drept la remunerație echitabilă pentru
comunicare publică și radiodifuzare, respectiv numai în cazul
fonogramelor publicate în scop comercial (art. 105 și art. 1065),
iar exercitarea acestui drept se face numai prin intermediul
organismelor de gestiune beneficiare (art. 1065 alin. 2—4), cu
atât mai mult cu cât conform prevederilor art. 1121 din lege
artiștii interpreți și producătorii nu mai dețin prerogativele
dreptului conex de a autoriza sau de a interzice utilizarea
propriilor fonograme, în cazul în care beneficiază doar de o
remunerație obligatorie (echitabilă), și, în consecință, nu pot
să-și gestioneze dreptul la remunerație echitabilă în mod
individual.
În concluzie, precizăm că, în cazul radiodifuzării
fonogramelor publicate în scop comercial, organismele de
gestiune colectivă CREDIDAM și UPFR sunt mandatare ale
artiștilor interpreți sau executanți și ale producătorilor de
fonograme, acționând în baza unui mandat legal extins instituit
de art. 1231 alin. 2 din Legea nr. 8/1996, cu modificările și
completările ulterioare. Chiar dacă ar fi să admitem că prin
fonogramă publicată în scop comercial se înțelege acea
fonogramă care se comunică sau se radiodifuzează de acea
categorie de utilizatori în raport cu care este posibilă exercitarea
în mod individual a dreptului la remunerație echitabilă, din punct
de vedere practic, este imposibilă autorizarea și gestionarea la
nivel individual a acestor fonograme.
De lege ferenda, prin proiectul de Lege pentru modificarea și
completarea Legii nr. 8/1996 privind dreptul de autor și drepturile
conexe, cu modificările și completările ulterioare, elaborat de
Guvern pentru a-l supune Parlamentului spre adoptare, aflat în
prezent în faza dezbaterii publice, se urmărește eliminarea
tuturor greșelilor de redactare apărute în textul Legii nr. 8/1996,
inclusiv eliminarea noțiunii de «fonogramă de comerț» din
art. 1231 alin. 1 lit. f) din Legea nr. 8/1996, prin înlocuirea
acesteia cu sintagma «fonogramă publicată în scop comercial»
(sintagmă folosită în tot cuprinsul legii). Totodată, se elimină lit. f)
a art. 1232 din Legea nr. 8/1996, pentru a se înlătura orice dubiu
în ce privește regimul obligatoriu al gestiunii în cazul
radiodifuzării fonogramelor.
Întrucât întreaga motivare a completului arbitral a fost
construită pe o eroare materială a textului de lege (cele două
sintagme, «fonogramă de comerț» și «fonogramă publicată în
scop comercial», fiind sinonime) care urmează să fie corectată
în noile reglementări, solicităm modificarea pct. 1 al
metodologiei, în sensul menținerii formulării pct. 1 din
propunerea de metodologie propusă de CREDIDAM și UPFR:
«1. Pentru utilizarea directă sau indirectă a fonogramelor
publicate în scop comercial ori a reproducerilor acestora prin
radiodifuzare, organismele de radiodifuziune au obligația să
plătească o remunerație unică echitabilă organismelor de
gestiune colectivă ale artiștilor interpreți.»

2. Referitor la pct. 2 al metodologiei, completul arbitral a
constatat «întemeiate criticile aduse de SRR și ARCA în sensul
că, potrivit dispozițiilor art. 98 și 105 din Legea nr. 8/1996, pentru
utilizarea prin radiodifuzare a fonogramelor, artiștii interpreți sau
executanți și producătorii de fonograme au un drept la
remunerație echitabilă, nu și un drept de a autoriza sau de a
interzice».
Pct. 2 din metodologie în forma propusă de CREDIDAM și
UPFR era următorul: «Utilizarea prin radiodifuzare a
fonogramelor publicate în scop comercial sau a reproducerilor
acestora, aduse anterior la cunoștința publică și ale căror
drepturi conexe patrimoniale se află în termenele de protecție
prevăzute de lege, de către organismele de radiodifuziune, se
poate face numai în baza unei autorizații sub formă de licență
neexclusivă eliberată de organismele de gestiune colectivă
desemnate de Oficiul Român pentru Drepturile de Autor (ORDA)
drept colectoare pentru artiștii interpreți sau executanți și pentru
producătorii de fonograme.»
Deliberând, completul arbitral a decis ca forma pct. 2 al
metodologiei să fie următoarea: «Utilizarea prin radiodifuzare a
fonogramelor publicate în scop comercial sau a reproducerilor
acestora, aduse anterior la cunoștință publică și ale căror
drepturi conexe patrimoniale se află în termenele de protecție
prevăzute de lege, de către organismele de radiodifuziune, dă
naștere obligației radiodifuzorului la plata unei remunerații
echitabile către organismele de gestiune colectivă.»
Prin concluziile scrise depuse în faza arbitrajului, am arătat
că observațiile făcute de SRR și ARCA trebuiau raportate și la
dispozițiile art. 130 alin. 1 lit. a), la practica instanțelor civile și
penale, precum și la dispozițiile art. 98 și art. 1063 din lege
pentru a evita tocmai această situație în care ne aflăm în
prezent, și anume aprobarea pct. 2 al metodologiei sub o formă
care contravine dispozițiilor legale imperative ale art. 130 alin. 1
lit. a)—c) din Legea nr. 8/1996, cu modificările și completările
ulterioare, care impun obligația de acordare a autorizațiilor în
sarcina organismelor de gestiune colectivă, la cererea
utilizatorilor, efectuată înainte de utilizarea repertoriului protejat.
Așa cum a arătat și UPFR prin apelul formulat,
imposibilitatea interzicerii utilizării, prevăzută de art. 1121, nu
contrazice dispozițiile art. 130 alin. 1 lit. a) din Legea nr. 8/1996,
modificată și completată, prin care legiuitorul stabilește obligația
organismelor de gestiune colectiva de a acorda «autorizații
neexclusive utilizatorilor, la cererea acestora, efectuată înainte
de utilizarea repertoriului protejat, în schimbul unei remunerații,
prin licență neexclusivă, în formă scrisă», fără ca legiuitorul să
distingă între tipul de utilizare, respectiv daca acesta naște
drepturi patrimoniale exclusive sau dreptul la remunerație
echitabilă.
De altfel, dispozițiile art. 1121 nu absolvă nici utilizatorul de
obligația de obținere a licenței neexclusive chiar și în cazul
drepturilor la remunerație unică echitabilă, întrucât aceste
autorizații trebuie să fie obținute de utilizatori și, în consecință,
eliberate de organismele de gestiune anterior utilizării (oricărei
utilizări) pentru care se achită remunerații [art. 130 alin. 1 lit. a)].
Așa încât, în cazul radiodifuzării fonogramelor publicate în scop
comercial ori a reproducerilor acestora, utilizatorii au obligația
obținerii autorizației licență neexclusivă și a plății remunerației
unice echitabile reprezentând drepturile pentru această utilizare.
Față de aceste aspecte, solicităm modificarea pct. 2 al
metodologiei, astfel: «Utilizarea prin radiodifuzare a
fonogramelor publicate în scop comercial sau a reproducerilor
acestora, aduse anterior la cunoștința publică, și ale căror
drepturi conexe patrimoniale se află în termenele de protecție
prevăzute de lege, de către organismele de radiodifuziune, se
poate face numai în baza unei autorizații sub formă de licență
neexclusivă, eliberată de organismele de gestiune colectivă

MONITORUL OFICIAL AL ROMÂNIEI, PARTEA I, Nr. 470/5.VII.2011
desemnate de ORDA drept colectoare pentru artiștii interpreți
sau executanți și pentru producătorii de fonograme.»
3. Cu privire la pct. 3 al metodologiei stabilite de completul
arbitral, solicităm instanței de apel să constate că Hotărârea
arbitrală din 22 septembrie 2010 a fost pronunțată fără a se ține
cont de înscrisurile depuse de apelante la dosarul de arbitraj,
înscrisuri din care rezultă că majoritatea statelor europene
practică tarife cu mult mai mari față de cele reglementate prin
metodologia stabilită de completul arbitral.
Pct. 4 (devenit 3 în metodologia stabilită prin hotărârea
arbitrală) din metodologie în forma propusă de CREDIDAM și
UPFR era următorul:
«Organismele de radiodifuziune, denumite utilizatori, în
sensul prezentei metodologii, au obligația să plătească
trimestrial organismelor de gestiune colectivă desemnate de
ORDA drept colectori pentru artiștii interpreți sau executanți și
producătorii de fonograme o remunerație reprezentând drepturi
conexe patrimoniale pentru utilizarea fonogramelor publicate în
scop comercial sau a reproducerilor acestora, stabilită prin
aplicarea unui procent, conform tabelului de mai jos, la baza de
calcul prevăzută la pct. 5 din prezenta metodologie pentru
fiecare post de radio deținut.
Ponderea muzicii în programe*

Până la 35% inclusiv
Peste 35%, până la 65%
inclusiv
Peste 65%

Artiști interpreți
sau executanți

Producători
de fonograme

1,8%

1,8%

2,4%

2,4%

3%

3%

* Ponderea muzicii în programe se determină prin raportarea duratei
cumulate a fonogramelor publicate în scop comercial sau a reproducerilor
acestora care au fost radiodifuzate de utilizator la durata totală de emisie a
postului de radio respectiv.»

Deliberând, completul arbitral a decis ca forma pct. 2 al
metodologiei să fie următoarea: «Organismele de radiodifuziune
au obligația să plătească trimestrial organismelor de gestiune
colectivă desemnate de ORDA drept colectori pentru artiștii
interpreți sau executanți și producătorii de fonograme o
remunerație reprezentând drepturi conexe patrimoniale pentru
utilizarea fonogramelor publicate în scop comercial sau a
reproducerilor acestora, calculată prin aplicarea la totalul
veniturilor brute lunare obținute din activitatea de radiodifuzare
(publicitate și barter) a unui procent de 2,5% în cazul unei
utilizări a fonogramelor în pondere de 100% din totalul timpului
de emisie a programelor. În cazul unei utilizări mai reduse,
procentul de 2,5% se reduce direct proporțional cu ponderea
timpului de utilizare a fonogramelor în raport cu timpul total de
emisie a programelor.»
Aducem următoarele critici pct. 3 al metodologiei:
a) În forma stabilită de completul arbitral, pct. 3 al
metodologiei reia conținutul pct. 3 și 4 din Decizia civilă
nr. 23A/2007 a Curții de Apel București, singura diferență fiind în
privința procentului care a crescut de la 2,4% la 2,5%, deci
numai cu 0,1%, deși până la data la care a fost inițiat arbitrajul
au trecut aproape 5 ani.
În motivare, completul arbitral a arătat că acest cuantum de
2,5% reprezintă o remunerație echitabilă și rezonabilă, ce
corespunde și «nivelului practicat în țări europene cu un grad
de dezvoltare asemănătoare României», fără a da cu titlu de
exemplu țările la care se referă.
Facem precizarea încă o dată că acest procent de 2,5% se
împarte între UPFR și CREDIDAM (deci 1,25% pentru
CREDIDAM, 1,25% pentru UPFR), în cazul unei ponderi de
100%. Deci acest procent de 1,25% pentru fiecare dintre cele

19

două organisme de gestiune colectivă este un procent maximal
virtual nedatorat de niciun post de radio din România.
Așa cum am arătat și în fața completului arbitral, când am
criticat procentul vechi din Decizia civilă nr. 23A/2007 stabilit la
cuantumul de 2,4% (1,2% pentru CREDIDAM, 1,2% pentru
UPFR), de aproape 5 ani niciun radio nu plătește acest procent
maximal virtual, raportat la o pondere de 100%. În acest sens,
am dat cu titlu de exemplu procentele aplicabile la ponderile pe
care le declară marii utilizatori:
— 0,72% achită SRR în cazul radiodifuzării fonogramelor la
o pondere declarată de aceasta de 30% pentru producători și
artiști, adică un procent de 0,36% pentru producători și 0,36%
pentru artiști;
— 1,84% achită Europa FM la o pondere declarată de acest
post de 77% pentru producători și artiști, adică un procent de
0,92% pentru producători și 0,92% pentru artiști;
— 1,68% achită Radio Guerilla și InfoPro la o pondere
declarată de aceste posturi de 77% pentru producători și artiști,
adică un procent de 0,84% pentru producători și 0,84% pentru
artiști.
Exemplu de calcul:
SRR raportează o pondere între 30% și 39,82% (pentru
trimestrul II 2010).
Prin urmare, dacă procentul este de 2,4%, atunci calculul se
face astfel:
2,4%
. 100%
X%
.......
. 30%
X = 2,4 x 30 = 0,72% — total drepturi cuvenite sutelor de
case de producție române și 100 străine și miilor de artiști
interpreți ale căror interpretări sunt radiodifuzate pe teritoriul
României.
Acesta este motivul pentru care, prin propunerea de
metodologie pe care am formulat-o împreună cu UPFR, am
solicitat stabilirea metodologiei în 3 trepte procentuale în funcție
de ponderile de utilizare stabilite, în așa fel încât cuantumul
remunerației cuvenite titularilor de drepturi să fie unul rezonabil
și echitabil așa cum prevede Legea nr. 8/1996. În acest sens,
am arătat atât în cadrul negocierilor, cât și în fața completului
arbitral că remunerația datorată de utilizatori titularilor de drepturi
trebuie să respecte anumite principii, astfel încât rezultatul
negocierii să ducă la o remunerație rezonabilă, și nu golită de
conținut, pentru a evita situații de genul celei în care (și iarăși
dăm cu titlu de exemplu SRR) pentru o piesă de muzică ușoară
radiodifuzată de SRR în anul 2009 titularul a încasat 2,43 lei sau
pentru o piesă de muzică populară radiodifuzată tot în anul 2009
titularul a încasat 1,73 lei. Am invocat anul 2009 ca un avantaj
al SRR, deoarece pentru anii din urmă sumele sunt și mai mici.
Or, astfel de remunerații nu pot fi considerate rezonabile și
echitabile.
În nicio țară europeană nu se plătesc asemenea procente
infime care, prin aplicarea la veniturile obținute de utilizatori,
conduc la sume ridicol de mici care urmează a fi repartizate
titularilor de drepturi, astfel încât în multe situații costurile făcute
cu repartiția depășesc sumele încasate. Din practica depusă
rezultă că aceste procente exact contrariul. Astfel:
— în Bulgaria drepturile conexe se situează între 2%—4%
(aceste procente nu sunt ponderate încă o dată) pe 3 trepte de
utilizare a muzicii (până în 30%, între 30—60% și peste 60%);
— în Republica Cehă drepturile conexe sunt în cuantum de
4,7%;
— în Polonia drepturile conexe sunt la nivel de 2%
(neponderate) doar pentru producătorii de fonograme și 2%
pentru artiștii interpreți;
— în Ungaria drepturile conexe reprezintă 4% din publicitate,
2% din abonamente (în cazul serviciilor publice de radio și TV)

20

MONITORUL OFICIAL AL ROMÂNIEI, PARTEA I, Nr. 470/5.VII.2011

și 1% din orice alte contribuții (așa cum rezultă din studiul depus
de UPFR în Opis II înscrisuri din arbitraj, filele 110—114).
Completul arbitral a arătat în motivarea cuantumului de 2,5%
că «la stabilirea acestui procent s-au avut în vedere și Studiul
Federației Internaționale a Industriei Fonografice, depus de
către UPFR și CREDIDAM, precum și studiul Ministerului Culturii
din Danemarca, depus de către pârâtele SRR și ARCA». Chiar
conform Studiului CAPACENT efectuat de Ministerul Culturii din
Danemarca, depus de intimate în arbitraj, care prevede
procentele la nivelul anului 2006, în Spania se plătesc 3,75%
drepturi conexe în cazul radioului public plus 1,25% către
producători pentru reproducere și 2,35% drepturi conexe în
cazul radiourilor comerciale plus 0,35% către producători pentru
reproducere, iar în Portugalia între 2%—5% din veniturile brute
în cazul radiourilor comerciale. Nu înțelegem cum a ținut cont
completul arbitral de aceste înscrisuri din moment ce înscrisurile
la care se face referire în motivare sunt favorabile organismelor
de gestiune colectivă. Apreciem că toate înscrisurile depuse de
CREDIDAM și UPFR nu au fost studiate cu atenția cuvenită și,
din acest motiv, au fost interpretate în totală contradicție cu
conținutul lor.
b) Prin Hotărârea arbitrală din 22 septembrie 2010, completul
arbitral a constatat în mod greșit că «propunerea prezentată de
reclamante privind o remunerație în 3 trepte procentuale
contravine art. 1311 alin. 2 din Legea nr. 8/1996».
Propunerea apelantelor CREDIDAM și UPFR de stabilire a
remunerației în funcție de gradul de utilizare a fonogramelor pe
3 trepte de utilizare (până în 35%, între 35%—65% și peste 65%
muzică în programe) respectă condiția prevăzută în teza a II-a
a alin. 2 al art. 1311, și anume «pentru activitatea de
radiodifuzare, remunerațiile procentuale se vor stabili diferențiat,
direct proporțional cu ponderea utilizării repertoriului gestionat
colectiv în această activitate....». Nu înțelegem concluzia
completului arbitral în sensul că stabilirea unei remunerații
diferențiate și direct proporționale ar contraveni art. 1311 alin. 2,
când tocmai acest articol prevede posibilitatea de a stabili
remunerațiile în mod diferențiat, în funcție de ponderea de
utilizare. Din contră, considerăm că hotărârea arbitrală încalcă
prevederile art. 1311 alin. 1 lit. h) din Legea nr. 8/1996, potrivit
cărora «Metodologia se negociază de către organismele de
gestiune colectivă cu reprezentanții prevăzuți la art. 131 alin. 2
lit. b), ținându-se seama de următoarele criterii principale:
...h) practica europeană privind rezultatul negocierilor dintre
utilizatori și organismele de gestiune colectivă».
Remunerația unică echitabilă pentru radiodifuzarea
fonogramelor publicate în scop comercial este reglementată în
mod unitar (a se vedea concluziile scrise și înscrisurile depuse
în arbitraj) la nivel internațional (Tratatul OMPI privind
interpretările, execuțiile și fonogramele și Convenția de la Roma
pentru protecția artiștilor interpreți sau executanți și a
organismelor de radiodifuziune), astfel:
— fie procente între 2—5%, chiar până la 7% în funcție de
utilizarea muzicii (Bulgaria, Franța, Finlanda, Germania, Grecia,
Marea Britanie — a se vedea în acest sens studiul depus de
UPFR în Opis II înscrisuri în arbitraj, filele 110—114);
— fie un procent fix, fără a prevedea marje de utilizare, care
se situează în general în jurul valorii de 4—5% (Austria, Cehia,
Ungaria, Letonia, Lituania, Polonia — studiul depus de UPFR
prevede doar procentul cuvenit producătorilor, Portugalia,
Slovenia, Spania). Iar în cazul câtorva exemple de la acest
punct, se prevăd pentru radioul public un procent diferențiat, mai
scăzut, situat în intervalul 2—4%.
De altfel, precizăm că intimatele Radio XXI și Europa FM au
aprobat marjele de utilizare propuse de CREDIDAM și UPFR în
cadrul negocierilor și arbitrajului ce a avut loc între părți, astfel
cum rezultă din propunerile acestora de la filele 17 și 24 din
Opis I înscrisuri depus de UPFR și CREDIDAM în arbitraj. În

alte cazuri, toate intimatele au agreat acest sistem (a se vedea
metodologia semnată de acestea cu titularii drepturilor de autor,
astfel cum rezultă din protocolul ce face obiectul Deciziei ORDA
nr. 432/2006).
CREDIDAM și UPFR au propus un procent diferențiat, în
funcție de ponderea de utilizare a fonogramelor, între 1,8% și
3%, ținând cont de:
• categoria titularilor de drepturi, membri sau nemembri;
• domeniul pentru care se poartă negocierea;
• categoria de utilizatori pe care îi reprezintă ARCA sau
ceilalți utilizatori desemnați să negocieze;
• proporția utilizării;
• veniturile obținute din radiodifuzare;
• practica europeană. La acest punct propunerea noastră a
fost de a nu se ține cont de procentele maxime și minime din
țările UE sau de a se face media tuturor procentelor țărilor
pentru care cele două părți dețin informații.
c) În ceea ce privește baza de calcul prevăzută la pct. 3 din
metodologie, respectiv «totalul veniturilor brute lunare obținute
din activitatea de radiodifuzare (publicitate și barter)», vă rugăm
să constatați că aceasta este în contradicție cu definiția bazei de
calcul stabilită la pct. 4 din metodologie. Față de aceste aspecte,
respectuos vă solicităm eliminarea parantezei «(publicitate și
bartere)» pentru a nu lăsa loc la interpretări din partea
utilizatorilor.
Față de aceste motive, solicităm modificarea pct. 3 al
metodologiei după cum urmează: «Organismele de
radiodifuziune, denumite utilizatori, în sensul prezentei
metodologii, au obligația să plătească trimestrial organismelor
de gestiune colectivă desemnate de ORDA drept colectori
pentru artiștii interpreți sau executanți și producătorii de
fonograme o remunerație reprezentând drepturi conexe
patrimoniale pentru utilizarea fonogramelor publicate în scop
comercial sau a reproducerilor acestora, stabilită prin aplicarea
unui procent, conform tabelului de mai jos, la baza de calcul
prevăzută la pct. 5 din prezenta metodologie pentru fiecare post
de radio deținut.
Ponderea muzicii în programe*

Artiști interpreți
sau executanți

Producători
de fonograme

Până la 35% inclusiv

1,8%

1,8%

Peste 35% până la 65%
inclusiv

2,4%

2,4%

Peste 65%

3%

3%

* Ponderea muzicii în programe se determină prin raportarea duratei
cumulate a fonogramelor publicate în scop comercial sau a reproducerilor
acestora care au fost radiodifuzate de utilizator la durata totală de emisie a
postului de radio respectiv.»

4. În ceea ce privește pct. 4 al metodologiei, solicităm
instanței de apel să constate că Hotărârea arbitrală din
22 septembrie 2010 stabilește baza de calcul la care se aplică
procentul reprezentând drepturile conexe în mod incomplet.
Pct. 5 din metodologie (devenit pct. 4 după modificare) în
forma propusă de CREDIDAM și UPFR prevede: «Baza de
calcul asupra căreia se aplică procentele prevăzute în tabel o
constituie totalitatea veniturilor brute lunare (mai puțin TVA)
obținute de utilizator din activitatea de radiodifuzare, incluzând,
dar fără a se limita la acestea, veniturile din publicitate, barter,
abonamente, anunțuri și informații, numere suprataxate (pentru
telefoane și SMS-uri), sponsorizări, concursuri și jocuri
radiodifuzate, închirieri spațiu emisie, alocații bugetare, alte
contribuții financiare, autorizații de recepție, venituri din
radiodifuzări realizate la comandă, venituri provenite din asocieri
sau din alte activități corelate cu cea de radiodifuzare, veniturile

MONITORUL OFICIAL AL ROMÂNIEI, PARTEA I, Nr. 470/5.VII.2011
societăților terțe de natura celor enumerate în legătură cu
activitatea de radiodifuzare, în special ale societăților de
producție și achiziție de publicitate, în măsura în care sunt
încasate pentru activitatea de radiodifuzare a utilizatorului etc. În
lipsa veniturilor, baza de calcul o constituie totalitatea
cheltuielilor efectuate de utilizator pentru activitatea de
radiodifuzare (cum ar fi cheltuieli de personal, cheltuieli pentru
serviciile prestate de terți, achiziții de orice fel etc.) în trimestrul
pentru care remunerația este datorată.»
Deliberând, completul arbitral a decis ca forma pct. 4 al
metodologiei să fie următoarea: «Baza de calcul asupra căreia
se aplică procentul de 2,5% o constituie totalitatea veniturilor
brute lunare, mai puțin taxa pe valoare adăugată, obținute de
utilizator din activitatea de radiodifuzare, incluzând, dar fără a
se limita la acestea, veniturile din publicitate, barter,
abonamente, anunțuri și informații, apeluri telefonice și SMS-uri
suprataxate, sponsorizări, concursuri și jocuri radiodifuzate,
închirieri spații de emisie, alte contribuții financiare, autorizații
de recepție, venituri din radiodifuzări realizate la comandă,
venituri provenite din asocieri sau alte activități corelate cu cea
de radiodifuzare.»
a) Având în vedere că din baza de calcul stabilită de
completul arbitral au fost scoase alocațiile bugetare și veniturile
societăților terțe de natura celor enumerate în legătură cu
activitatea de radiodifuzare, respectuos solicităm instanței de
apel să clarifice care este întinderea bazei de calcul, în sensul
de a se pronunța dacă prin sintagma «alte contribuții financiare»
se poate înțelege și alocațiile bugetare și veniturile societăților
terțe de natura celor enumerate în legătură cu activitatea de
radiodifuzare.
În ceea ce privește alocația bugetară, arătăm că aceasta
trebuie prevăzută în mod expres în cadrul bazei de calcul pentru
plata drepturilor conexe în cazul postului public de radio, altfel
putând fi interpretată ca o concurență neloială față de restul
posturilor comerciale care nu deduc din baza de calcul
cheltuielile efectuate cu stațiile locale, emițătoarele, chiriile
pentru antene etc., aspect sesizat de reprezentantul Kiss FM în
timpul procedurii de negociere directă (ultima frază a Procesuluiverbal din data de 14 iunie 2010, depus în arbitraj la filele
42—43 în Opis I înscrisuri UPFR). Așa cum am precizat și în
concluziile scrise, la nivel european în state precum Austria,
Ungaria, Spania, Germania, Grecia etc. în baza de calcul este
cuprinsă și alocația bugetară. De asemenea, precizăm că în
metodologii similare, respectiv în Hotărârea arbitrală din
12 aprilie 2010, având ca obiect forma finală a Metodologiei
privind remunerare pentru comunicarea publică a operelor
muzicale în concerte, spectacole ori manifestări artistice
(publicată în Monitorul Oficial al României, Partea I, nr. 314/2010
prin Decizia ORDA nr. 189/2010), care arată la art. 5 pct. A lit. e)
că «Baza de calcul al remunerațiilor procentuale o reprezintă,
după caz: ....e) alocațiile sau alte finanțări bugetare destinate
subvenționării prețului biletelor spectacolului, concertului ori
manifestării artistice;».
În ceea ce privește veniturilor societăților terțe de natura
celor enumerate în legătură cu activitatea de radiodifuzare, în
special ale societăților de producție și achiziție de publicitate, în
măsura în care sunt încasate pentru activitatea de radiodifuzare
a utilizatorului, considerăm că și acestea trebuie expres
prevăzute în cuprinsul bazei de calcul pentru a se evita astfel
încurajarea practicii ascunderii veniturilor reale ale societăților
deținătoare de licențe radio, practică existentă deja în piața
media din România cu scopul reducerii cuantumului bazei de
calcul și implicit a remunerației datorate titularilor de drepturi. În
acest sens, în faza arbitrajului au fost citate dispoziții din
metodologii similare, respectiv din Hotărârea arbitrală din
12 aprilie 2007, publicată în Monitorul Oficial al României,
Partea I, nr. 278/2007 prin Decizia ORDA nr. 170/2007, astfel

21

cum a fost modificată prin Decizia Curții de Apel București
nr. 271A/2007, publicată în Monitorul Oficial al României, Partea I,
nr. 281/2008 prin Decizia ORDA nr. A1/2008, ca fiind ultima
metodologie pronunțată într-un domeniu similar (drepturile de
autor plătite de organismele de televiziune, inclusiv postul public
de televiziune), baza de calcul a fost stabilită astfel: art. 3 «Baza
de calcul se constituie din veniturile obținute de fiecare utilizator
din activitatea de radiodifuzare a repertoriului de opere
muzicale. Veniturile sunt constituite din totalitatea surselor
financiare care susțin activitatea de radiodifuzare (abonamente,
sponsorizări, alocații bugetare, închirieri spațiu emisiune,
autorizații de recepție, alte contribuții financiare etc. ori venituri
provenite din asocieri sau alte activități corelate cu cea de
radiodifuzare), fără a fi luate în considerare taxele aferente (TVA
etc.) ori alte deduceri fiscale stabilite prin lege»; art. 31 «Sunt în
aceeași măsură considerate ca venituri în sensul pct. 5 din
prezenta metodologie veniturile societăților terțe, în special ale
societăților de producție și achiziție de publicitate, în măsura în
care sunt încasate pentru activitatea de radiodifuzare
(televiziune) a utilizatorului corespunzător spotului/spoturilor
publicitar/publicitare radiodifuzat/radiodifuzate și în măsura în
care există un transfer inechitabil, contrar uzanțelor cinstite în
raporturile comerciale, specifice domeniului respectiv».
Potrivit art. 1311 alin. 2 din Legea nr. 8/1996, din baza de
calcul fac parte toate veniturile din activitatea de radiodifuzare.
Pentru a nu conduce la încălcarea prevederile acestui articol, în
sensul acceptării unei baze de calcul fragmentate, respectuos
vă solicităm să dispuneți includerea în baza de calcul prevăzută
de pct. 4 al metodologiei atât a alocațiilor bugetare, cât și a
veniturilor societăților terțe de natura celor enumerate în
legătură cu activitatea de radiodifuzare.
b) De asemenea, solicităm instanței să constate că, în mod
greșit, completul arbitral a eliminat teza a II-a a pct. 5 al
metodologiei (devenit pct. 4) din varianta propusă de
CREDIDAM și UPFR referitoare la cheltuielile ocazionate de
utilizare, neluând în calcul situația în care din aplicarea
procentului la cheltuielile ocazionate de utilizare ar rezulta o
remunerație mai mare decât cea minimă.
Stabilirea în această variantă a pct. 4 al metodologiei încalcă
prevederile art. 1311 alin. 2 teza a II-a din Legea nr. 8/1996, cu
modificările și completările ulterioare: «...Pentru activitatea de
radiodifuzare, remunerațiile procentuale se vor stabili diferențiat,
direct proporțional cu ponderea utilizării repertoriului gestionat
colectiv în această activitate, iar în lipsa veniturilor, în funcție de
cheltuielile ocazionate de utilizare.»
Pentru a fi în acord cu prevederile art. 1311 alin 2 teza a II-a
din lege și pentru a nu da naștere la interpretări, considerăm că
este necesar ca din textul metodologiei să rezulte foarte clar că
remunerația minimă urmează a fi plătită în cazul în care din
aplicarea procentului atât la venituri, cât și în lipsa acestora, la
cheltuieli, ar rezulta o remunerație mai mică decât valoarea
minimă (în cazul de față mai mică decât 500 euro trimestrial).
Față de toate aceste motive, solicităm modificarea pct. 4 al
metodologiei după cum urmează: «Baza de calcul asupra căreia
se aplică procentele prevăzute în tabel o constituie totalitatea
veniturilor brute lunare (mai puțin TVA) obținute de utilizator din
activitatea de radiodifuzare, incluzând, dar fără a se limita la
acestea, veniturile din publicitate, barter, abonamente, anunțuri
și informații, numere suprataxate (pentru telefoane și SMS-uri),
sponsorizări, concursuri și jocuri radiodifuzate, închirieri spațiu
emisie, alocații bugetare, alte contribuții financiare, autorizații de
recepție, venituri din radiodifuzări realizate la comandă, venituri
provenite din asocieri sau din alte activități corelate cu cea de
radiodifuzare, veniturile societăților terțe de natura celor
enumerate în legătură cu activitatea de radiodifuzare, în special
ale societăților de producție și achiziție de publicitate, în măsura
în care sunt încasate pentru activitatea de radiodifuzare a

22

MONITORUL OFICIAL AL ROMÂNIEI, PARTEA I, Nr. 470/5.VII.2011

utilizatorului etc. În lipsa veniturilor, baza de calcul o constituie
totalitatea cheltuielilor efectuate de utilizator pentru activitatea
de radiodifuzare (cum ar fi cheltuieli de personal, cheltuieli
pentru serviciile prestate de terți, achiziții de orice fel etc.) în
trimestrul pentru care remunerația este datorată.»
5. Referitor la pct. 5 al metodologiei, completul de arbitraj
înțelege să stabilească o remunerație minimă pentru drepturile
conexe de 500 euro/trimestru pe aceleași considerente ale
practicii europene, fără a indica țările și înscrisurile existente la
dosar, avute în vedere la momentul pronunțării.
Pct. 6 din metodologie (devenit pct. 5 după modificare) în
forma propusă de CREDIDAM și UPFR era următorul: «Sumele
rezultate din aplicarea procentelor la baza de calcul nu pot fi mai
mici decât echivalentul a 1.000 euro pe trimestru la cursul BNR
din ziua scadenței, reprezentând remunerație minimă datorată
de utilizatori pentru fiecare post de radio deținut.»
Deliberând, completul arbitral a decis ca forma pct. 5 al
metodologiei să fie următoarea: «Sumele rezultate din aplicarea
procentelor la baza de calcul nu pot fi mai mici decât
echivalentul în lei a 500 euro/trimestru calculat la cursul BNR
din ziua scadenței, reprezentând remunerația minimă datorată
de utilizatori pentru fiecare post de radio deținut».
Potrivit practicii europene din domeniu, remunerația minimă
este:
— în Bulgaria remunerația minimă se situează între 1.278
euro/lună — 2.045 euro/lună în funcție de ponderea utilizării;
— în Cehia remunerația minimă se situează între 524
euro/lună — 1.128 euro/lună în cazul radiourilor locale și 3.923
euro/lună în cazul radiourilor naționale;
— în Grecia remunerația minimă este de 4.400 euro;
— în Olanda remunerația minimă este de 22.500 euro/an în
cazul radiourilor naționale și 2.500 euro/an în cazul radiourilor
locale;
— în Suedia remunerația minimă se situează între 11.374
euro/an — 50.386 euro/an în funcție de potențialul de
ascultători.
Vă rugăm să observați că printre statele europene
menționate au fost date ca exemplu și state care sunt relativ
apropiate de România din punctul de vedere al dezvoltării
economice. Astfel, în cazul Bulgariei, remunerația este între
1.278 euro — 2.045 euro pe lună, și nu pe trimestru cum am
solicitat noi.
Față de aceste aspecte, apreciem că remunerația minimă de
1.000 de euro/trimestru este mai mult decât rezonabilă și
respectuos vă solicităm să dispuneți modificarea pct. 5 al
metodologiei astfel: «Sumele rezultate din aplicarea procentelor
la baza de calcul nu pot fi mai mici decât echivalentul a 1.000
euro pe trimestru la cursul BNR din ziua scadenței,
reprezentând remunerație minimă datorată de utilizatori pentru
fiecare post de radio deținut.»
6. În ceea ce privește pct. 14 din metodologia atașată la
cererea de arbitraj, completul arbitral înțelege să îl înlăture pe
motiv că «ar fi rămas fără obiect, ca urmare a modificărilor
aduse pct. 4 din metodologia propusă de reclamante, prin
renunțarea la utilizarea criteriului ponderii progresive, în trepte».
Prin pct. 14 din propunerea de metodologie făcută de
CREDIDAM și UPFR se pune în aplicare art. 37 alin. 2 din
Legea nr. 8/1996, cu modificările și completările ulterioare, care
dispune: «Pentru supravegherea utilizării repertoriului propriu
de către terți, organismele de gestiune colectivă pot monitoriza
prin orice mijloace activitatea utilizatorilor...».
Nu vedem ce legătură are eliminarea stabilirii remunerației în
3 trepte procentuale cu monitorizarea activității de radiodifuzare
pe care organismele de gestiune colectivă o pot comanda
pentru verificarea ponderilor de utilizare pe care organismele de
radiodifuziune le declară pe propria răspundere la CREDIDAM

și la UPFR. Aceste ponderi pot fi verificate prin monitorizări,
indiferent de modul de stabilire a remunerației. Astfel, în varianta
de metodologie adoptată de completul arbitral, cuantumul
remunerațiilor este stabilit prin aplicarea la baza de calcul a unui
procent de 2,5% la o pondere de utilizare de 100%.
Varianta stabilirii ponderii de utilizare prin monitorizare,
conform pct. 14, nu impietează, din contră, are rolul de a
conduce la stabilirea remunerațiile datorate de utilizatori în mod
corect.
De altfel, chiar intimatele au semnat de comun acord acest
articol cu reprezentanții autorilor în protocolul ce constituie
metodologia privind radiodifuzarea operelor muzicale, publicată
în Monitorul Oficial al României, Partea I, nr. 93/2007 prin
Decizia ORDA nr. 432/2006, depusă de UPFR la dosarul de
arbitraj (filele 115—117 Opis II înscrisuri), neavută în vedere însă
de completul arbitral.
Față de aceste motive, solicităm completarea metodologiei
cu pct. 14 din propunerea CREDIDAM și UPFR, după cum
urmează: «Gradul de utilizare a fonogramelor publicate în scop
comercial și a reproducerilor acestora de către posturile de radio
va putea fi determinat de organismele de gestiune colectivă
desemnate de ORDA drept colectoare pentru artiștii interpreți
sau executanți și pentru producătorii de fonograme, în mod
direct ori prin comandarea de monitorizări ale activității de
radiodifuzare a utilizatorilor.»
7. Referitor la pct. 15 din propunerea de metodologie făcută
de CREDIDAM și UPFR, completul de arbitraj a considerat că
singura obligație a utilizatorului prevăzută de metodologie este
obligația de plată pentru încălcarea căreia curg penalități de
întârziere.
Așa cum am arătat și în fața completului arbitral, metodologia
este o normă de aplicare a legii. Prin urmare, întreaga
metodologie cuprinde prevederi legale. Ceea ce stabilește exact
metodologia este doar cuantumul remunerației datorate.
Eliminarea art. 15 din propunerea de metodologie nu se justifică.
Astfel sancțiunea plății triplului remunerațiilor legal datorate
astfel cum este prevăzută de art. 139 alin. 2 lit. b) din Legea
nr. 8/1996, cu modificările și completările ulterioare, se aplică
pentru orice încălcare a obligațiilor prevăzute de metodologie.
Față de aceste aspecte, solicităm completarea metodologiei
cu pct. 15 din propunerea CREDIDAM și UPFR, după cum
urmează: «Pentru nerespectarea obligațiilor prevăzute de
prezenta metodologie, utilizatorii datorează triplul sumelor legal
datorate pentru tipul de utilizare ce a făcut obiectul faptei ilicite,
în condițiile art. 139 alin. 2 lit. b) din Legea nr. 8/1996, modificată
și completată.»”
Societatea Română de Radiodifuziune (SRR) a formulat
întâmpinare la apelul formulat de UPFR, solicitând respingerea
acestuia că nefondat.
Asociația Română de Comunicații Audiovizuale (ARCA —
asociația societăților de radio și televiziune din România) a
formulat întâmpinare împotriva apelurilor formulate de UPFR și
CREDIDAM, solicitând respingerea acestora că neîntemeiate.
SC Radio XXI S.R.L. și SC Europe Developement
International R SA au formulat întâmpinare la apelurile formulate
de UPFR și CREDIDAM, solicitând respingerea acestora că
neîntemeiate.
La termenul din 15 februarie 2011 a fost admisă proba cu
înscrisuri pentru apelante și pentru intimatele SRR, ARCA, SC
Radio XXI S.R.L. și SC Europe Developement International R
SA, părțile depunând la dosar actele de care au înțeles să se
folosească în susținerea argumentelor cuprinse în apeluri și
întâmpinări.
Analizând lucrările dosarului în raport cu motivele de apel
invocate, Curtea constată că apelurile sunt parțial fondate,
urmând a fi admise cu consecința modificării Hotărârii arbitrale

MONITORUL OFICIAL AL ROMÂNIEI, PARTEA I, Nr. 470/5.VII.2011
apelate și, implicit, a metodologiei, în limitele și pentru
considerentele următoare:
Primul aspect ce se impune a fi clarificat, aspect ce
corespunde motivului nr. III din apelul formulat de UPFR și nr. 1
din apelul formulat de CREDIDAM, este cel al conținutului
noțiunilor ăfonograme de comerț” și ăfonograme publicate în
scop comercial”, noțiuni pentru care Legea nr. 8/1996 stabilește
un regim juridic diferit în art. 1231 lit. f) și art. 1232 lit. f).
În primul rând, Curtea nu poate reține susținerea apelantelor
în sensul că între cele două noțiuni nu există nicio diferență și că
existența celor două noțiuni ar fi doar consecința unei erori
materiale strecurate în lege cu ocazia modificării acesteia în anul
2004.
Astfel, dacă existența celor două noțiuni ar fi fost o simplă
eroare materială, ea ar fi fost înlăturată de legiuitor cu ocazia
adoptării Legii nr. 329/2006 de aprobare a Ordonanței de
urgență a Guvernului nr. 123/2005, prin care Legea nr. 8/1996
a fost modificată, sau printr-o modificare ulterioară, dar
apropiată în timp de momentul modificării care ar fi cuprins o
astfel de eroare.
În plus, folosirea celor două noțiuni în cuprinsul Legii
nr. 8/1996 nu este o simplă inadvertență de limbaj folosită de
legiuitor, lipsită de consecințe juridice, ci implică și o diferență de
regim juridic aplicabil, ceea ce conduce la concluzia că
legiuitorul a avut în vedere anumite distincții între fonograme,
distincții de natură să atragă pentru acestea un regim distinct în
ceea ce privește caracterul obligatoriu sau facultativ al gestiunii
colective a unora sau altora dintre aceste categorii de
fonograme.
Astfel, având în vedere că legiuitorul a distins între cele două
categorii de fonograme doar în ceea ce privește regimul
gestiunii colective, conturarea celor două noțiuni nu poate fi
realizată decât plecând de la criteriile generale în raport de care
s-a stabilit în Legea nr. 8/1996 că anumite drepturi de autor și
conexe trebuie gestionate colectiv, în timp ce pentru alte
asemenea drepturi gestiunea colectivă este facultativă.
Or, analizând categoriile de drepturi pentru care s-au instituit
diferențe de regim juridic în ceea ce privește caracterul
obligatoriu sau facultativ al gestiunii colective, Curtea constată
că în privința drepturilor pentru care s-a stabilit regimul gestiunii
colective obligatorii (art. 1231) legiuitorul a prezumat că există o
imposibilitate a titularilor de a gestiona individual drepturile
respective.
Totodată, drepturile prevăzute la art. 1232 sunt drepturi care,
datorită particularităților lor, pot fi gestionate individual. Prin
urmare, pentru aceste drepturi s-a stabilit că gestiunea colectivă
este una facultativă.
Cum atât la art. 1231 alin. 1 lit. f), cât și la art. 1232 alin. 1 lit. f)
este vorba de dreptul la remunerație echitabilă recunoscut
artiștilor interpreți și producătorilor de fonograme pentru
radiodifuzarea fonogramelor, singura concluzie care se
desprinde este că distincția între cele două categorii avute în
vedere de dispozițiile legale sus-menționate este dată de
categoria de fonograme din a cărei utilizare prin radiodifuzare
rezultă acest drept, concluzie care este întărita de împrejurarea
că legiuitorul a denumit diferit cele două categorii de fonograme,
cele avute în vedere de art. 1231 alin. 1 lit. f) fiind denumite
ăfonograme de comerț”, iar cele avute în vedere de art. 1232
alin. 1 lit. f) fiind denumite ăfonograme publicate în scop
comercial”.
Din această perspectivă, Curtea constată că în mod greșit în
hotărârea arbitrală atacată s-a reținut că distincția între cele
două categorii legale de fonograme trebuie realizată în raport
de utilizator, întrucât aplicarea unui astfel de criteriu ar conduce
la concluzia că aceeași fonogramă este fie una de comerț, fie
una publicată în scop comercial în funcție de cel care o
utilizează.

23

Mai mult, este eronată concluzia completului de arbitraj în
sensul că, ăîn speță, ... este vorba despre dreptul la remunerație
echitabilă pentru utilizarea fonogramelor publicate în scop
comercial de către societățile de radiodifuziune, astfel că
gestiunea colectivă a acestui drept este una facultativă, ...”.
Astfel, metodologia de față privește utilizarea fonogramelor
prin radiodifuzare, utilizare care este avută în vedere atât la
art. 1231 lit. f), cât și la art. 1232 lit. f) din Legea nr. 8/1996. Prin
urmare, atât timp cât modalitatea de utilizare a fonogramelor
este aceeași — radiodifuzarea, ea privește atât fonogramele de
comerț, cât și pe cele publicate în scop comercial, diferența de
regim juridic fiind dată de categoria de fonograme utilizată prin
radiodifuzare.
Cât privește tipurile de fonograme, Curtea constată că, în
raport de scopul pentru care sunt create, scop care atrage și un
mod specific de folosire a lor, pot fi identificate 3 tipuri de
fonograme.
Un prim tip de fonograme este cel cuprinzând interpretări,
execuții sau alte sunete ori reprezentări digitale ale acestora, a
căror fixare a fost realizată în principal în scopul punerii acestora
la dispoziția publicului, inclusiv prin vânzarea suporturilor pe
care sunt fixate respectivele interpretări. Cele mai cunoscute și
frecvente fonograme de acest tip sunt cele care cuprind
interpretări și execuții muzicale, iar scopul principal al realizării
lor este aducerea acestor fonograme la cunoștința publicului prin
vânzarea suporturilor ce conțin reproducerile acestora.
Fonograme de acest tip sau reproducerile acestora sunt ulterior
preluate de diferiți utilizatori și utilizate în diferite modalități,
inclusiv prin radiodifuzare. Utilizarea prin radiodifuzare a unora
sau altora din fonogramele de acest tip se face în raport de
alegerea liberă a fiecărui organism de radiodifuziune, după
criterii proprii, existând variații ale utilizării unora sau altora din
fonogramele de acest tip și, totodată, variații ale frecvenței
radiodifuzării aceleiași fonograme. În plus, la momentul realizării
fonogramei de acest tip nu se poate cunoaște cu certitudine că
aceasta va fi preluată și radiodifuzată. Aceste caracteristici fac,
în majoritatea covârșitoare a cazurilor, imposibilă gestiunea
individuală a dreptului la remunerație echitabilă recunoscut
producătorilor de fonograme și artiștilor interpreți pentru
radiodifuzare, ceea ce face ca acest tip de fonograme să se
încadreze în categoria juridică a ăfonogramelor de comerț”,
categorie avută în vedere de dispozițiile art. 1231 lit. f) din Legea
nr. 8/1996, regimul juridic aplicabil acestora fiind cel al gestiunii
colective obligatorii.
Un al doilea tip de fonograme este reprezentat de
fonogramele cuprinzând interpretări, execuții și alte sunete,
realizate în scopul identificării și autopromovării unui post de
radiodifuziune sau a unui program al acestuia, fonograme al
căror producător este fie postul de radiodifuziune respectiv, fie
un alt producător de fonograme, care a realizat fonograma la
comanda postului respectiv de radiodifuziune.
Caracteristic acestui tip de fonograme este faptul că ele nu
prezintă un interes în folosire decât pentru postul de
radiodifuziune respectiv, neexistând un interes al publicului de
achiziționare a suporturilor cuprinzând reproducerile unor astfel
de fonograme și nici un interes al altor posturi de radiodifuziune
de a prelua și utiliza fonograme care identifică sau promovează
un alt post de radiodifuziune sau un program al acestuia.
Prin urmare, întrucât acest tip de fonograme este destinat
folosirii de către un singur post de radiodifuziune, gestiunea
dreptului la remunerație echitabilă al producătorilor și artiștilor
interpreți se poate face individual.
Astfel, având în vedere scopul pentru care este realizat acest
tip de fonograme, exercitarea dreptului la remunerație pentru
radiodifuzare, atât al producătorului fonogramei, cât și al artiștilor
interpreți se poate realiza în mod direct în raport cu beneficiarul
fonogramei (postul de radiodifuziune respectiv) în cadrul

24

MONITORUL OFICIAL AL ROMÂNIEI, PARTEA I, Nr. 470/5.VII.2011

raporturilor contractuale încheiate pentru realizarea fonogramei
în cauză, fie prin plata unei sume globale, fie prin plata unor
sume periodice.
Mai mult, în situația în care postul de radiodifuziune care este
beneficiar al fonogramei de identificare sau autopromovare este
și producător al acesteia, este evident că radiodifuzarea
fonogramei în cauză va fi realizată de către acesta în exercitarea
calității sale de producător al fonogramei, nepunându-se
problema de a-și plăti singur o remunerație pentru
radiodifuzarea fonogramei respective. În situația analizată se
poate pune problema plății doar a remunerației corespunzătoare
dreptului artiștilor interpreți sau executanți, problemă care poate
fi rezolvată fie în cadrul contractului încheiat de artiștii interpreți
sau executanți cu postul respectiv în vederea realizării
fonogramei, fie în alte modalități specifice în cazul în care artiștii
interpreți sau executanți sunt, în același timp, angajați ai postului
de radiodifuziune care produce și utilizează fonograma în cauză.
În orice caz, în situația în care problema remunerației nu este
rezolvată în baza raporturilor contractuale stabilite în vederea
producerii fonogramelor de acest tip sau în altă modalitate ce
implică o gestiune individuală, dreptul la remunerație echitabila
recunoscut de lege producătorilor de fonograme și artiștilor
interpreți sau executanți poate fi exercitat și în cadrul gestiunii
colective facultative, în condițiile art. 1232 lit. f) din Legea
nr. 8/1996.
Un al treilea tip de fonograme sunt cele cuprinzând
interpretări, execuții și alte sunete, realizate în scopul difuzării lor
pentru promovarea unui produs sau serviciu, aparținând unui
terț în raport cu postul de radiodifuziune, ca formă de publicitate
a produsului sau serviciului respectiv.
Interesul folosirii acestor fonograme îl are doar beneficiarul
acestora, beneficiar care, prin intermediul acestor fonograme,
face publicitate unui produs, serviciu sau eveniment.
În acest tip de fonograme pot intra inclusiv fonogramele din
cel de-al doilea tip de fonograme enunțat, în măsura în care
fonograma este radiodifuzată de un alt post de radiodifuziune
decât cel promovat prin fonogramă, elementul caracteristic al
acestui tip de fonogramă fiind însă împrejurarea că
radiodifuzarea se realizează contra cost sau, în orice caz, în
baza unei înțelegeri cu beneficiarul fonogramei.
Prin urmare, fonogramele de acest tip sunt cele a căror
radiodifuzare este producătoare de venituri pentru posturile de
radiodifuziune, radiodifuzarea lor realizându-se, de regulă, în
temeiul unor contracte de publicitate.
Ca atare, având în vedere scopul pentru care o astfel de
fonogramă este realizată și împrejurarea că folosirea ei este
doar în interesul beneficiarului ei, dreptul exclusiv de a decide
modul de folosire a fonogramei de către beneficiar este de
regulă asigurat prin clauzele contractelor încheiate în vederea
realizării respectivei fonograme, inclusiv prin stabilirea
remunerațiilor cuvenite producătorului fonogramei și artiștilor
interpreți sau executanți pentru orice modalitate de utilizare
decisă de beneficiar, aceste remunerații putând fi stabilite sub
forma unei sume globale sau sub forma unor sume periodice.
Ca și în cazul fonogramelor din al doilea tip descris, în
situația în care problema remunerației nu este rezolvată în baza
raporturilor contractuale stabilite în vederea producerii
fonogramelor de acest tip sau în altă modalitate ce implică o
gestiune individuală, dreptul la remunerație echitabilă
recunoscut de lege producătorilor de fonograme și artiștilor
interpreți sau executanți poate fi exercitat și în cadrul gestiunii
colective facultative, în condițiile art. 1232 lit. f) din Legea
nr. 8/1996.
În consecință, Curtea va stabili, ca prim punct al metodologiei
în cauză, că fonogramele corespunzând primului tip descris mai
sus se încadrează în categoria juridică a fonogramelor de
comerț avute în vedere de art. 1231 lit. f) din Legea nr. 8/1996,

gestiunea acestora fiind una colectivă obligatorie, în timp ce
fonogramele corespunzând tipului doi și tipului trei se
încadrează în categoria juridică a fonogramelor publicate în
scop comercial avute în vedere de art. 1232 lit. f) din Legea
nr. 8/1996, gestiunea colectivă a acestora fiind facultativă și
condiționată de nerealizarea dreptului la remunerație printr-o
gestiune individuală.
Prin urmare, pct. 1 al metodologiei va avea următorul
cuprins:
ă1. Sunt fonograme de comerț, în sensul art. 1231 alin. 1 lit. f)
din Legea nr. 8/1996, fonogramele cuprinzând interpretări,
execuții sau alte sunete ori reprezentări digitale ale acestora, a
căror fixare a fost realizată în principal în scopul punerii acestora
la dispoziția publicului prin vânzarea suporturilor pe care sunt
fixate respectivele interpretări.
Sunt fonograme publicate în scop comercial, în sensul
art. 1232 alin. 1 lit. f) din Legea nr. 8/1996:
— fonogramele cuprinzând interpretări, execuții și alte
sunete, realizate în scopul identificării și autopromovării unui
post de radiodifuziune sau a unui program al acestuia,
fonograme al căror producător este fie postul de radiodifuziune
respectiv, fie un alt producător de fonograme, care a realizat
fonograma la comanda postului respectiv de radiodifuziune;
— fonogramele cuprinzând interpretări, execuții și alte
sunete, realizate în scopul difuzării lor pentru promovarea unui
produs sau serviciu, aparținând unui terț în raport cu postul de
radiodifuziune, ca formă de publicitate a produsului sau
serviciului respectiv.”
Stabilind conținutul noțiunilor de ăfonogramă de comerț” și
ăfonogramă publicată în scop comercial” în modul sus-arătat,
critica formulată de UPFR la pct. III și de CREDIDAM la pct. 1
din motivele de apel, potrivit căreia stabilirea regimului de
gestiune comună facultativă conduce la încălcarea dispozițiilor
art. 1065 din Legea nr. 98/1996, nu poate fi primită.
Astfel, în forma inițială a legii toate fonogramele au fost
incluse într-o singură categorie juridică, aceea de ăfonograme
publicate în scop comercial”, fără însă ca legea să stabilească
un regim de gestiune colectivă obligatorie. La modificarea legii
în 2004 (prin Legea nr. 285/2004), legiuitorul a introdus noțiunea
de ăfonogramă de comerț”, stabilind pentru această categorie
de fonograme un regim juridic de gestiune colectivă obligatorie.
Ca atare, deși în cuprinsul legii se folosea noțiunea de
ăfonogramă publicată în scop comercial”, la stabilirea regimului
de gestiune nu a mai fost folosită aceeași noțiune, așa încât în
mod implicit legiuitorul a introdus o distincție între două categorii
de fonograme, unele care aveau regim de gestiune colectivă
obligatorie, numite de legiuitor ăfonograme de comerț”, și restul
fonogramelor, care aveau regim de gestiune individuală, ele
nefiind enumerate în art. 1232. Ulterior, prin Ordonanța de
urgență a Guvernului nr. 123/2005 a fost introdusă lit. f) a
art. 1232 alin. 1, stabilindu-se că pentru fonogramele care nu
sunt supuse regimului gestiunii colective obligatorii gestiunea
poate fi nu doar individuală, ci și colectivă, pentru aceste din
urmă fonograme legiuitorul folosind noțiunea de ăfonograme
publicate în scop comercial”. La introducerea noțiunii de
ăfonogramă de comerț” legiuitorul nu a modificat însă toate
celelalte dispoziții în care era folosită noțiunea generică de
ăfonogramă publicată în scop comercial”, astfel că noțiunea de
ăfonogramă publicată în scop comercial” folosită în cuprinsul
legii în alte articole decât 1232 lit. f) urmează a fi înțeleasă că se
referă fie la ambele categorii juridice, în cazul în care regimul
juridic al gestiunii este indiferent, fie la acea categorie juridică de
fonograme al cărei regim de gestiune este compatibil cu
dispoziția respectivă.
Prin urmare, dispoziția cuprinsă în art. 1065 din Legea
nr. 8/1996 poate privi ambele categorii juridice de fonograme,
dar numai în măsura în care și pentru categoria fonogramelor
publicate în scop comercial [art. 1232 lit. f)] gestiunea se

MONITORUL OFICIAL AL ROMÂNIEI, PARTEA I, Nr. 470/5.VII.2011
realizează în mod colectiv. A interpreta art. 1065 în sensul
propus de apelante înseamnă a aduce atingere dreptului
producătorilor de fonograme publicate în scop comercial și al
artiștilor interpreți sau executați de a-și gestiona individual
drepturile rezultate din realizarea unor astfel de fonograme, deși
regimul de gestiune instituit prin art. 1232 lit. f) din Legea
nr. 8/1996 le permite acest lucru. Or, instituirea regimului de
gestiune colectivă obligatorie s-a făcut pentru drepturile a căror
gestiune individuală de către titularii lor ar fi imposibilă sau
excesiv de dificilă datorită modalității concrete de utilizare.
Pentru celelalte drepturi însă se aplică regula gestiunii acestor
drepturi de către titulari, fie prin gestiune individuală, fie, în
condițiile art. 1232, prin gestiune colectivă, însă facultativă,
gestiune care implică manifestarea de voință a titularului
dreptului în sensul de a acorda mandat organismelor de
gestiune colectivă corespunzătoare pentru gestionarea dreptului
său.
Totodată, referitor la criticile formulate de UPFR în cadrul
pct. III al motivelor de apel și de CREDIDAM în cadrul pct. 1 din
motivele de apel, Curtea mai reține următoarele:
În materia analizată există dispoziții legale care aduc o serie
de derogări de la regimul stabilit de Legea nr. 8/1996. Astfel, prin
Legea nr. 76/1998, România a aderat la Convenția
internațională pentru protecția artiștilor interpreți sau executanți,
a producătorilor de fonograme și a organismelor de
radiodifuziune, încheiată la Roma la 26 octombrie 1961, ocazie
cu care a făcut și 3 declarații, din care declarațiile 1 și 3 sunt
relevante în prezenta cauză.
Astfel, potrivit primei declarații, ăÎn ceea ce privește
paragraful 3 al art. 5: România nu va aplica criteriul fixării”, iar
potrivit celei de-a treia declarații ăÎn ceea ce privește pct. (iii) și
(iv) ale alin. (a) din paragraful 1 al art. 16: (iii) România nu va
aplica niciuna dintre dispozițiile art. 12, în privința fonogramelor
al căror producător nu este resortisant al unui stat contractant.
(iv) Pentru producătorii de fonograme, resortisanți ai unui alt stat
contractant, întinderea și durata protecției prevăzute la acest
articol vor fi limitate la cele ale protecției pe care acest din urmă
stat contractant le acordă fonogramelor fixate pentru prima oară
de către un resortisant al României”.
Ca atare, având în vedere prima declarație, devin relevante
în cauză și dispozițiile art. 4 lit. b din convenție.
Prin urmare, determinarea repertoriului protejat prin efectul
legii, chiar pentru ipoteza gestiunii colective obligatorii, trebuie
determinat în raport cu dispozițiile legale sus-menționate. Pentru
repertoriul care nu se bucură de protecție ca efect al dispozițiilor
legii, organismele de gestiune colectivă trebuie să aibă mandat
sau să fi încheiat convenții cu organisme de gestiune colectivă
similare din străinătate.
Totodată, Curtea apreciază corectă critica formulată de
UPFR la pct. VI din motivele de apel, fiind util ca obiectul
prezentei metodologii să fie clar determinat, iar dreptul de a
autoriza folosirea unei fonograme pentru realizarea unei creații
derivate nu poate face obiect al unei gestiuni colective, fiind un
drept care prin esență se gestionează individual.
În consecința, față de cele reținute cu privire la specificul
determinării repertoriului protejat în materia analizată, pe de o
parte, și cu privire la specificul celor două categorii legale de
fonograme sub aspectul gestiunii dreptului la remunerație pentru
radiodifuzare, Curtea urmează să stabilească conținutul pct. 2 al
metodologiei astfel:
ă2. Pentru utilizarea directă sau indirectă a fonogramelor de
comerț și a celor publicate în scop comercial ori a reproducerilor
acestora prin radiodifuzare, organismele de radiodifuziune au
obligația să plătească o remunerație unică echitabilă
organismelor de gestiune colectivă ale artiștilor interpreți sau
executanți și producătorilor de fonograme, dar numai în
condițiile în care:

25

a) sunt utilizate fonograme care se află în repertoriul
gestionat de organismele de gestiune colectivă respective, pe
baza mandatului sau contractelor de reprezentare
date/încheiate în condițiile legii ori a convențiilor internaționale
la care România este parte;
b) organismul de radiodifuziune nu este el însuși
producătorul fonogramelor sau nu este îndreptățit ca, pentru
anumite fonograme utilizate, să gestioneze el însuși drepturile
conexe cuvenite artiștilor interpreți sau executanți ori
producătorilor de fonograme, pe baza unui mandat sau contract
de reprezentare ori în baza legii, ori drepturile acestora nu sunt
exercitate în alte modalități stabilite prin contract.
Utilizarea fonogramelor pentru realizarea de spoturi
publicitare de către un producător de spoturi nu face obiectul
prezentei metodologii.”
Referitor la critica formulată în cadrul pct. IV al motivelor de
apel formulate de UPFR și pct. 2 din motivele de apel formulate
de CREDIDAM, Curtea constată că aceasta este fondată,
pentru utilizarea licită a fonogramelor din repertoriul gestionat
de organismele de gestiune colectivă fiind necesară obținerea
unei autorizații sub formă de licență neexclusivă, având în
vedere dispozițiile art. 130 și art. 133 pct. 7 din Legea nr. 8/1997.
Sub acest aspect nu pot fi primite apărările potrivit cărora
dispozițiile art. 1065 din Legea nr. 8/1996 ar conduce la
concluzia că utilizarea fonogramelor pentru care dreptul de
radiodifuzare este gestionat colectiv se poate realiza și fără
eliberarea unei autorizații de către organismul de gestiune
colectivă, având în vedere că semnificația termenului de
ăautorizare” din cuprinsul art. 1065 este fără legătură cu
semnificația autorizațiilor eliberate de organismele de gestiune
colectivă, acestea neavând dreptul ăde a autoriza sau interzice”
utilizarea repertoriului protejat, ci obligația de a gestiona acest
repertoriu stabilind raporturi contractuale cu utilizatorii.
Însă, ținând seama de specificul celor două categorii legale
de fonograme și de împrejurarea că pentru fonogramele
prevăzute de art. 1232 lit. f) din Legea nr. 8/1996 gestiunea
dreptului la remunerație, inclusiv pentru radiodifuzare, poate fi
realizată în mod individual atât de producătorii de fonograme,
cât și de artiștii interpreți sau executanți, obținerea prealabilă a
autorizației de la organismele de gestiune colectivă va fi
necesară doar în măsura în care dreptul la remunerație nu a fost
realizat direct de către titular în baza raporturilor contractuale
directe. Dacă însă acest drept a fost realizat de către titulari în
mod direct, obligația de obținere a autorizației și, în mod
corespunzător, a obligației de plată de remunerației echitabile
nu mai subzistă, întrucât dreptul respectiv a fost gestionat în
mod individual.
În consecință, Curtea va stabili următorul conținut pentru
pct. 3 al metodologiei:
ă3. În lipsa altor dispoziții contractuale opozabile
producătorilor de fonograme și/sau artiștilor interpreți sau
executanți, utilizarea (prin radiodifuzare) de către organismele
de radiodifuziune a fonogramelor de comerț și a celor publicate
în scop comercial sau a reproducerilor acestora, aduse anterior
la cunoștința publică și pentru care drepturile conexe
patrimoniale se află în termenele de protecție prevăzute de lege,
aflate în repertoriul organismelor de gestiune colectivă:
— se poate face numai în baza unor autorizații sub formă de
licență neexclusivă, eliberate de organismele de gestiune
colectivă desemnate de Oficiul Român pentru Drepturi de Autor
(ORDA) drept colectoare pentru artiștii interpreți sau executanți
și pentru producătorii de fonograme;
— dă naștere obligației radiodifuzorului la plata unei
remunerații echitabile către titulari, prin intermediul organismelor
de gestiune colectivă.”

26

MONITORUL OFICIAL AL ROMÂNIEI, PARTEA I, Nr. 470/5.VII.2011

Referitor la criticile cuprinse la pct. I din motivele de apel
formulate de UPFR și pct. 3 din motivele de apel formulate de
CREDIDAM, Curtea reține următoarele:
Utilizarea celor două categorii legale de fonograme, datorită
specificului lor, se realizează în mod diferit. Astfel, fonogramele
de comerț [art. 1231 lit. f)] utilizate de radiodifuzor sunt alese de
acesta în funcție de criterii proprii, existând variații semnificative
în ceea ce privește fonogramele utilizate și frecvența utilizării
aceleiași fonograme.
Prin urmare, în cazul acestor fonograme stabilirea
remunerației în raport de trepte de utilizare apare ca fiind cea
mai judicioasă, întrucât permite o monitorizare mai ușoară a
ponderii utilizării și, totodată, permite fiecărui radiodifuzor să își
stabilească o anumită pondere de utilizare a fonogramelor de
comerț raportată la remunerația procentuală pe care este dispus
să o achite. În același timp, acest mod de stabilire a remunerației
este de natură să diminueze disputele între utilizatori și
organismele de gestiune colectivă generate de contestarea
ponderii utilizării.
Un astfel de mod de stabilire a remunerației echitabile nu
vine din contradicție cu dispozițiile art. 1311 alin. 2 din Legea
nr. 8/1996, întrucât remunerația este stabilită tot direct
proporțional cu ponderea utilizării, însă pe trepte de utilizare.
Însă o astfel de stabilire a remunerației nu se justifică în cazul
fonogramelor publicate în scop comercial [art. 1232 lit. f) din
Legea nr. 8/1996], întrucât numărul fonogramelor din această
categorie utilizate de un radiodifuzor într-un anumit interval de
timp este limitat și, prin urmare, ușor de realizat o monitorizare
exactă a duratei totale de utilizare. De altfel, pentru fonogramele
de tipul al treilea, durata totală de radiodifuzare rezultă, ca
regulă, din contractele de radiodifuzare de publicitate încheiate.
În plus, așa cum s-a reținut mai sus, drepturile în legătură cu
radiodifuzarea fonogramelor din această categorie fac, de multe
ori, obiectul unei gestiuni individuale, așa încât remunerația
echitabilă va fi achitată de radiodifuzori organismelor de
gestiune colectivă doar pentru acele fonograme din această
categorie pentru care dreptul la remunerație nu a fost realizat
de către titulari în mod direct.
Prin urmare, în cazul acestei categorii legale de fonograme,
în cazul în care gestiunea dreptului la remunerație pentru
radiodifuzarea lor se realizează prin intermediul organismelor
de gestiune colectivă, remunerația echitabilă nu poate fi stabilită
decât prin raportare la durata efectivă a utilizării acestor
fonograme, respectiv la ponderea pe care această utilizare o
are în timpul total de emisie al programelor.
Totodată, având în vedere că în cauză este vorba de o
remunerație datorată către două categorii de utilizatori —
producătorii de fonograme și artiștii interpreți sau executanți —
Curtea constată că, pentru utilizarea prin radiodifuzare a
fonogramelor publicate în scop comercial, în funcție de
convențiile încheiate de organismele de gestiune colectivă cu
organismele similare din străinătate, de mandatele acordate de
titulari, de gestiunea individuală a dreptului la remunerație al
unora dintre titulari sau de calitatea de producător de fonograme
a unora dintre posturile de radiodifuziune, este posibil ca, în
anumite situații, doar dreptul corespunzător uneia din categoriile
de titulari să fie gestionat colectiv de organismul de gestiune
corespunzător, dreptul corespunzător celeilalte categorii fiind
realizat prin gestiune individuală sau nefăcând parte din
repertoriul protejat gestionat de organismul de gestiune
colectivă corespunzător. Ca atare, pentru această situație,
remunerația nu poate fi datorată în cuantumul ei total, ci doar în
cuantumul datorat categoriei de titulari al căror drept la
remunerație este gestionat colectiv, cuantum determinat în
condițiile art. 1065 alin. 4 din Legea nr. 8/1996. Această soluție
se impune întrucât, în caz contrar, s-ar ajunge la plata către
organismele de gestiune colectivă a unor remunerații care nu

corespund repertoriului protejat. Totodată, s-ar ajunge ca, în
situația în care un post de radiodifuziune este și producător al
unei fonograme pe care o radiodifuzează, să fie obligat să își
plătească remunerație echitabilă prin intermediul organismului
de gestiune colectivă, situație care, în mod evident, nu a fost
urmărită de lege și, totodată, ar conduce la lezarea dreptului
titularului. Prin urmare, postul de radiodifuziune aflat în această
situație datorează doar remunerația echitabilă corespunzătoare
artiștilor interpreți sau executanți, în măsura în care dreptul la
remunerație nu a fost realizat de această categorie de titulari în
mod direct în raporturile cu postul de televiziune respectiv.
Cât privește nivelul procentual al remunerației, Curtea
constata că nu există o practică unitară la nivel european nici în
ceea ce privește nivelul remunerației, nici în ceea ce privește
baza de calcul. Totodată, Curtea apreciază că la stabilirea
acestui nivel trebuie să se țină seama și de împrejurarea că
baza de calcul prevăzută de art. 1311 alin. 2 este una foarte
largă.
Referitor la nivelul remunerațiilor solicitate de UPFR și
CREDIDAM, Curtea constată, în primul rând, că în tabelul
propus de acestea nu este stabilită o remunerație unică pentru
cele două categorii de utilizatori, ci câte o remunerație pentru
fiecare din cele două categorii, aspect ce contravine dispozițiilor
art. 1065 alin. 4 din Legea nr. 8/1996, care prevăd că încheierea
protocolului prin care se stabilește proporția repartizării
remunerației între cele două categorii de beneficiari este una
ulterioară intrării în vigoare a metodologiei.
Totodată, cumulând nivelul celor două remunerații, acesta
apare ca fiind exagerat în raport cu toate criteriile relevante, cu
atât mai mult cu cât, datorită regimului juridic diferit al celor două
categorii de fonograme, remunerația echitabilă urmează a fi
compusă din cumulul sumei rezultate prin aplicarea la baza de
calcul a procentului corespunzător ponderii de utilizare a
fonogramelor de comerț și al sumei rezultate din aplicarea la
baza de calcul a nivelului procentual datorat pentru utilizarea
fonogramelor publicate în scop comercial direct proporțional cu
timpul efectiv de utilizare a acestora.
Prin urmare, formula de calcul al remunerației echitabile este
următoarea:
RE = (FC + 3 x FPSC) x BC/100,
unde:
RE = remunerație echitabilă datorată
FC = nivelul procentual datorat pentru fonogramele de
comerț în raport cu nivelul de utilizare
BC = baza de calcul
FPSC = nivelul procentual de utilizare a fonogramelor
publicate în scop comercial raportat la timpul total de emisie al
postului respectiv (durata totală a fonogramelor publicate în
scop comercial x 100/timpul total de emisie)
[Exemplu: Un post de radio care are un nivel de utilizare a
fonogramelor de comerț de 60% și a fonogramelor publicate în
scop comercial gestionate colectiv de 10%, iar baza de calcul
este de 1.000 lei, va datora o remunerație echitabilă de (2,4 + 3
x 10/100) x 1.000/100 = 27 lei].
Ca atare, ținând seama de nivelul remunerației aplicat în țări
cu o dezvoltare economică similară României, de nivelul
remunerației stabilit în metodologia anterioară, de împrejurarea
că pentru utilizarea fonogramelor de comerț remunerația
urmează a fi stabilită diferențiat pe trepte de utilizare, precum și
de faptul că baza de calcul stabilită de lege este una foarte
largă, Curtea urmează ca la pct. 4 al metodologiei să
stabilească:
ă4. Organismele de radiodifuziune, denumite utilizatori, în
sensul prezentei metodologii, au obligația să plătească
trimestrial organismelor de gestiune colectivă desemnate de
ORDA drept colectori pentru artiștii interpreți sau executanți și

MONITORUL OFICIAL AL ROMÂNIEI, PARTEA I, Nr. 470/5.VII.2011
producătorii de fonograme o remunerație reprezentând drepturi
conexe patrimoniale pentru utilizarea fonogramelor de comerț
sau a reproducerilor acestora, stabilite prin aplicarea unui
procent, conform tabelului de mai jos, la baza de calcul
prevăzută la pct. 5 din metodologie, pentru fiecare post de radio
deținut.
Ponderea utilizării fonogramelor
de comerț în programe

Artiști interpreți sau executanți
și producători de fonograme

Până la 35% inclusiv

1,8%

Peste 35%, până la 65% inclusiv

2,4%

Peste 65%

3%

Organismele de radiodifuziune au obligația să plătească
trimestrial organismelor de gestiune colectivă desemnate de
ORDA drept colectori pentru artiștii interpreți sau executanți și
producătorii de fonograme o remunerație reprezentând drepturi
conexe patrimoniale pentru utilizarea fonogramelor publicate în
scop comercial sau a reproducerilor acestora, calculată prin
aplicarea la totalul veniturilor brute lunare obținute din activitatea
de radiodifuzare a unui procent de 3% în cazul unei utilizări a
fonogramelor în pondere de 100% din totalul timpului de emisie
a programelor. În cazul unei utilizări mai reduse, procentul de
3% se reduce direct proporțional cu ponderea timpului de
utilizare a fonogramelor în raport cu timpul total de emisie a
programelor.
Pentru situațiile în care dreptul la remunerație pentru
utilizarea prin radiodifuzare a unei fonograme publicate în scop
comercial este gestionat colectiv doar de una din categoriile de
titulari (doar de producătorul fonogramei publicate în scop
comercial sau doar de artiștii interpreți sau executanți) procentul
de 3% prevăzut mai sus va fi diminuat corespunzător proporției
determinate potrivit prevederilor art. 1065 alin. 4 din Legea
nr. 8/1996 pentru categoria de titulari respectivă.
Ponderea utilizării în programe a fonogramelor de comerț,
respectiv a fonogramelor publicate în scop comercial se
determină prin raportarea duratei cumulate a fonogramelor sau
a reproducerilor acestora care au fost radiodifuzate de utilizator
la durata totală de emisie a postului de radio respectiv.”
Cât privește criticile cuprinse la pct. II din motivele de apel
formulate de UPFR și la pct. 4 din motivele formulate de
CREDIDAM, referitor la includerea sau nu în baza de calcul a
alocațiilor bugetare, respectiv a veniturilor societăților terțe
realizate în legătură cu activitatea de radiodifuzare a
utilizatorului, Curtea reține următoarele:
În baza de calcul nu pot fi incluse alocațiile bugetare, întrucât
acestea nu pot fi incluse în categoria de venituri prevăzută de
lege în art. 1311 alin. 2 din Legea nr. 8/1996, respectiv ăveniturile
obținute de utilizatori din activitatea în cadrul căreia se utilizează
repertoriul”. Or, alocațiile bugetare nu sunt venituri obținute din
activitatea de radiodifuzare.
Totodată, potrivit art. 41 și 42 din Legea nr. 41/1994, alocația
bugetară are destinații anume prevăzute de lege, iar din
conținutul legii rezultă că alocația bugetară este acordată
Societății Române de Radiodifuziune în considerarea faptului
că este considerată un obiectiv de interes național și, totodată,
îi incumbă anumite obligații (cum ar fi cele prevăzute în art. 7, 9,
16 etc.), obligații care nu incumbă și celorlalte posturi de
radiodifuziune și care fac ca activitatea Societății Române de
Radiodifuziune să nu poată fi realizată în raport de criterii strict
comerciale.
Totodată, drepturile producătorilor de fonograme și ale
artiștilor interpreți nu vor fi afectate întrucât, pe de o parte,

27

dispozițiile art. 1311 alin. 2 din Legea nr. 8/1996 nu le dau
vocația la a obține o remunerație echitabilă calculată în raport de
o baza de calcul în care să fie incluse și alocațiile bugetare, care
nu sunt venituri obținute din activitatea în cadrul căreia se
utilizează repertoriul, dar, în plus, baza de calcul al
remunerațiilor în cazul Societății Române de Radiodifuziune are
o componentă care nu se regăsește în baza de calcul a
celorlalte posturi de radiodifuziune, respectiv sumele încasate
din taxa radio.
Însă, în ceea ce privește ăveniturile societăților terțe”, Curtea
constată că este întemeiată critica apelantelor. Prin sintagma
sus-menționată sunt înțelese acele venituri pe care societăți
terțe, în special cele de producție și de achiziție de publicitate,
le încasează pentru activitatea de radiodifuzare realizată de un
utilizator și nu le remit utilizatorului sau le remit într-un cuantum
inechitabil, contrar uzanțelor cinstite aplicate în domeniul
respectiv.
Aceste ăvenituri ale societăților terțe” sunt venituri realizate
din activitatea de radiodifuzare în sensul prevăzut de art. 1311
alin. 2 din Legea nr. 8/1996, dar nu sunt transferate utilizatorului
sau sunt transferate într-un cuantum neconform echitații și
uzanțelor din domeniu, în scopul de a diminua baza de calcul în
raport de care utilizatorul datorează plata remunerației echitabile
pentru activitatea de radiodifuzare, în timp ce societății terțe nu
îi incumbă obligația de plată a unei astfel de remunerații.
În consecință, pentru ca astfel de practici să nu conducă la
eludarea dreptului titularilor la remunerație echitabilă, se impune
includerea acestor venituri în baza de calcul, întrucât aceste
venituri sunt realizate prin activitatea de radiodifuzare realizată
de utilizatori.
Referitor la baza de calcul, Curtea apreciază întemeiate și
criticile privind modul de calcul al remunerației în situația în care
utilizatorul nu realizează venituri. Astfel, pentru această situație
legiuitorul a stabilit în art. 1311 alin. 2 din Legea nr. 8/1996 că ăiar
în lipsa veniturilor” remunerațiile se stabilesc ăîn funcție de
cheltuielile ocazionate de utilizare”. În plus, împrejurarea că se
stabilesc în metodologie și remunerații minime nu este de natură
să înlăture modalitatea legală de determinare a remunerației
pentru situația în care utilizatorul nu realizează venituri, întrucât
remunerațiile minime au doar rolul de a proteja titularii de
drepturi, pentru ca acestora să li se asigure o minimă
remunerație chiar și în situația în care utilizatorul nu are
performanțe economice sau, datorită altor împrejurări,
desfășoară activitatea de radiodifuzare fără a urmări și avantaje
economice.
Prin urmare, Curtea va stabili la pct. 5 al metodologiei baza
de calcul în raport de care se va determina remunerația
echitabilă prin aplicarea procentelor corespunzătoare prevăzute
la pct. 4, astfel:
ă5. Baza de calcul asupra căreia se aplică procentele
prevăzute la pct. 3 o constituie totalitatea veniturilor brute lunare,
mai puțin taxa pe valoarea adăugată, obținute de utilizatori din
activitatea de radiodifuzare incluzând, dar fără a se limita la
acestea, veniturile din publicitate, barter, abonamente, anunțuri
și informații, apeluri telefonice și SMS-uri suprataxate,
sponsorizări, concursuri și jocuri radiodifuzate, închirieri spații
de emisie, alte contribuții financiare, autorizații de recepție,
venituri din radiodifuzări realizate la comandă, venituri provenite
din asocieri sau alte activități corelate cu cea de radiodifuzare.
Intră în baza de calcul și veniturile societăților terțe, în special ale
societăților de producție și achiziție de publicitate, în măsura în
care sunt încasate pentru activitatea de radiodifuzare a
utilizatorului
corespunzător
fonogramei/fonogramelor
publicată/publicate în scop comercial radiodifuzată/radiodifuzate

28

MONITORUL OFICIAL AL ROMÂNIEI, PARTEA I, Nr. 470/5.VII.2011

și în măsura în care există un transfer inechitabil, contrar
uzanțelor cinstite în raporturile comerciale, specifice domeniului
respectiv.
În lipsa veniturilor, baza de calcul o constituie totalitatea
cheltuielilor efectuate de utilizator pentru activitatea de
radiodifuzare (cum ar fi cheltuieli de personal, cheltuieli pentru
serviciile prestate de terți, achiziții de orice fel etc.) în trimestrul
pentru care remunerația este datorată.”
Referitor la critica formulată de UPFR în motivul V de apel și
de CREDIDAM în motivul 5, Curtea apreciază că, raportat și la
practica altor state europene, este judicios ca suma minimă
reprezentând remunerație echitabilă pentru radiodifuzarea
fonogramelor să fie diferențiată în raport cu caracterul local sau
național al radiodifuzării, având în vedere că, raportat la acest
caracter, utilizarea se adresează unei audiențe potențiale
substanțial diferită și, totodată, în funcție de acest caracter, și
potențialul unui post de radiodifuziune de a atrage venituri este,
de asemenea, altul.
Prin urmare, Curtea apreciază că suma de 500 euro/
trimestru urmează să fie păstrată ca nivel al remuneratei
echitabile minime datorate de posturile de radiodifuziune locale.
În schimb, pentru posturile de radiodifuziune naționale, suma
minimă datorată cu titlu de remunerație echitabilă urmează a fi
de 1.000 euro/trimestru.
În consecință, pct. 6 al metodologiei va avea următorul
cuprins:
ă6. Sumele rezultate din aplicarea procentelor la baza de
calcul nu pot fi mai mici decât echivalentul în lei, calculat la
cursul BNR din ziua scadenței, a 500 euro/trimestru,
reprezentând remunerația minimă datorată de utilizatori pentru
fiecare post de radio local deținut, respectiv a
1.000 euro/trimestru, reprezentând remunerația minimă datorată
de utilizatori pentru fiecare post de radio național deținut.”
Pct. 6—12 din metodologia stabilită prin hotărârea arbitrală
apelată vor deveni, prin renumerotare, pct. 7—13, prevederile
acestor puncte rămânând neschimbate.
Referitor la criticile cuprinse la pct. VII din motivele de apel
formulate de UPFR și pct. 6 din motivele de apel formulate de
CREDIDAM, Curtea constată că pentru stabilirea remunerației
echitabile este necesar a fi cunoscut gradul de utilizare a
fonogramelor de comerț și a celor publicate în scop comercial.
De asemenea, Legea nr. 8/1996, în art. 37 alin. 2, conferă
dreptul organismelor de gestiune colectivă să monitorizeze
activitatea utilizatorilor în scopul supravegherii utilizării
repertoriului propriu. Potrivit dispozițiilor sus-menționate ăPentru
supravegherea utilizării repertoriului propriu de către terți,
organismele de gestiune colectivă pot monitoriza prin orice
mijloace activitatea utilizatorilor, fără a fi necesară autorizarea
acestora și fără plată, putând solicita în acest scop și informații
de interes public, deținute, potrivit legii, de instituțiile publice
competente”.
În consecință, pct. 14 al metodologiei va avea următorul
conținut:
ă14. Gradul de utilizare a fonogramelor de comerț și a celor
publicate în scop comercial și a reproducerilor acestora de către
posturile de radio va putea fi determinat de organismele de
gestiune colectivă desemnate de Oficiul Român pentru
Drepturile de Autor (ORDA) drept colectoare pentru artiștii
interpreți sau executanți și pentru producătorii de fonograme, în
mod direct sau prin comandarea de monitorizări ale activității de
radiodifuzare a utilizatorilor.”

Referitor la critica formulată la pct. VIII al motivelor de apel
formulate de UPFR și pct. 7 al motivelor de apel formulate de
CREDIDAM, Curtea constată că aceasta este nefondată.
Astfel, aplicarea dispozițiilor prevăzute de art. 139 alin. 2 din
Legea nr. 8/1996 este atributul instanței de judecată, iar
stabilirea în concret a unuia sau altuia din criteriile de
determinare a despăgubirilor prevăzute în textul menționat se
face de la caz la caz, ținând seama de fapta concretă și de
natura prejudiciului, dacă răspunderea în cazul concret este una
contractuală sau una delictuală etc. De asemenea, din
redactarea textului legal menționat rezultă subsidiaritatea
criteriului prevăzut la lit. b) în raport cu criteriile prevăzute la
lit. a) și, implicit, necesitatea de a se stabili, în cazul concret,
inaplicabilitatea criteriilor de la lit. a), care au caracter prioritar.
Prin urmare, nu poate face obiect al negocierii dintre părți
criteriul de determinare a despăgubirilor prevăzut de art. 139
alin. 2 din Legea nr. 8/1996, care să fie aplicat de instanță în
cazul încălcării unor obligații stabilite prin lege sau prin
metodologie, acesta urmând a fi determinat de instanță în raport
cu circumstanțele concrete ale fiecărei cauze.
Având în vedere aspectele derogatorii determinate de
declarațiile făcute de România cu ocazia aderării la Convenția
de la Roma din 26 octombrie 1961, precum și împrejurarea că
întinderea repertoriului protejat gestionat de organismele de
gestiune colectivă poate fi extins (prin încheierea unor convenții
cu organisme similare din străinătate, prin primirea de noi
mandate din partea titularilor de drepturi sau prin extinderea
obiectului mandatelor existente ș.a.m.d.) sau diminuat (prin
încetarea mandatelor sau contractelor, prin expirarea duratei de
protecție ș.a.m.d) Curtea consideră că este necesar ca aceste
fluctuații să fie aduse la cunoștința utilizatorilor ori de câte ori
acestea intervin după acordarea autorizației de licență
neexclusivă. Astfel, aceste variații ale repertoriului protejat
gestionat de organismele de gestiune colectivă pot determina
încadrarea în una sau alta din treptele de utilizare a
fonogramelor de comerț și, pe de altă parte, sunt în mod special
relevante în determinarea ponderii de utilizare a fonogramelor
publicate în scop comercial care sunt gestionate colectiv, astfel
că simpla îndeplinire a obligației prevăzute la art. 135 alin. 1
lit. d) din Legea nr. 8/1996 nu este eficientă sub acest aspect și
ar fi totodată excesiv a se considera că utilizatorii au posibilitatea
de a afla de variațiile de repertoriu în condițiile prevăzute de
art. 1232 alin. 2 fraza a II-a din Legea nr. 8/1996.
Prin urmare, Curtea apreciază că, după acordarea
autorizației, opozabilitatea variațiilor intervenite în repertoriul
gestionat de organismele de gestiune colectivă trebuie realizată
printr-o modalitate eficientă de comunicare, modalitate ce va fi
stabilită în cadrul autorizației.
În consecință, pct. 15 din metodologie va avea următorul
cuprins:
ă15. Orice modificări intervenite cu privire la repertoriul
protejat după acordarea autorizației-licență neexclusivă unui
utilizator vor fi aduse la cunoștința utilizatorului de către
organismul de gestiune colectivă care a acordat autorizația.
Modalitatea concretă de aducere la cunoștință a acestor
modificări va fi stabilită în cadrul autorizației.”
Totodată, prima frază a pct. 13 din metodologia stabilită prin
hotărârea arbitrală apelată va deveni pct. 16 din metodologie.

MONITORUL OFICIAL AL ROMÂNIEI, PARTEA I, Nr. 470/5.VII.2011

29

PENTRU ACESTE MOTIVE

În numele legii
D E C I D E:

Admite apelurile formulate de apelantele Uniunea Producătorilor de Fonograme din România (UPFR), cu sediul în
București, șos. Nicolae Titulescu nr. 88B, sectorul 1, și Centrul Român pentru Administrarea Drepturilor Artiștilor Interpreți
(CREDIDAM), cu sediul în București, str. Jules Michelet nr. 15—17, et. 2, ap. 11, sectorul 1, împotriva Hotărârii arbitrale din
22 septembrie 2010, publicată prin Decizia ORDA nr. 284/2010 în Monitorul Oficial al României, Partea I, nr. 668/2010, în
contradictoriu cu Societatea Română de Radiodifuziune (SRR), cu sediul în București, str. General Berthelot nr. 60—64, sectorul 1,
Asociația Română de Comunicații Audiovizuale (ARCA), cu sediul în București, intrarea Victor Eftimiu nr. 5—7, et. 9, ap. 58,
sectorul 1, Societatea Comercială SBS Broadcasting Media — S.R.L. — Kiss FM, cu sediul în București, bd. Dimitrie Pompei
nr. 9—9A, clădirea 20, et. 8, sectorul 2, Societatea Comercială Europe Developement International România — S.R.L. — Europa
FM, cu sediul în București, str. Horia Măcelariu nr. 36—38, sectorul 1, și Societatea Comercială Radio XXI — S.A. — Radio XXI,
cu sediul în București, str. Horia Măcelariu nr. 36—38, sectorul 1.
Schimbă în parte Hotărârea arbitrală din 22 septembrie 2010, care urmează să aibă următorul cuprins:
ăMETODOLOGIE
privind remunerația datorată artiștilor interpreți sau executanți și producătorilor de fonograme pentru radiodifuzarea
fonogramelor de comerț și a celor publicate în scop comercial ori a reproducerilor acestora de către organismele de
radiodifuziune
1. Sunt fonograme de comerț, în sensul art. 1231 alin. 1 lit. f) din Legea nr. 8/1996, fonogramele cuprinzând interpretări,
execuții sau alte sunete ori reprezentări digitale ale acestora, a căror fixare a fost realizată în principal în scopul punerii acestora
la dispoziția publicului prin vânzarea suporturilor pe care sunt fixate respectivele interpretări.
Sunt fonograme publicate în scop comercial, în sensul art. 1232 alin. 1 lit. f) din Legea nr. 8/1996:
— fonogramele cuprinzând interpretări, execuții și alte sunete, realizate în scopul identificării și autopromovării unui post
de radiodifuziune sau a unui program al acestuia, fonograme al căror producător este fie postul de radiodifuziune respectiv, fie un
alt producător de fonograme, care a realizat fonograma la comanda postului respectiv de radiodifuziune;
— fonogramele cuprinzând interpretări, execuții și alte sunete, realizate în scopul difuzării lor pentru promovarea unui produs
sau serviciu, aparținând unui terț în raport cu postul de radiodifuziune, ca formă de publicitate a produsului sau serviciului respectiv.
2. Pentru utilizarea directă sau indirectă a fonogramelor de comerț și a celor publicate în scop comercial ori a reproducerilor
acestora prin radiodifuzare, organismele de radiodifuziune au obligația să plătească o remunerație unică echitabilă organismelor
de gestiune colectivă ale artiștilor interpreți sau executanți și producătorilor de fonograme, dar numai în condițiile în care:
a) sunt utilizate fonograme care se află în repertoriul gestionat de organismele de gestiune colectivă respective, pe baza
mandatului sau contractelor de reprezentare date/încheiate în condițiile legii ori a convențiilor internaționale la care România este parte;
b) organismul de radiodifuziune nu este el însuși producătorul fonogramelor sau nu este îndreptățit ca, pentru anumite
fonograme utilizate, să gestioneze el însuși drepturile conexe cuvenite artiștilor interpreți sau executanți ori producătorilor de
fonograme, pe baza unui mandat sau contract de reprezentare ori în baza legii, ori drepturile acestora nu sunt exercitate în alte
modalități stabilite prin contract.
Utilizarea fonogramelor pentru realizarea de spoturi publicitare de către un producător de spoturi nu face obiectul prezentei
metodologii.
3. În lipsa altor dispoziții contractuale opozabile producătorilor de fonograme și/sau artiștilor interpreți sau executanți,
utilizarea (prin radiodifuzare) de către organismele de radiodifuziune a fonogramelor de comerț și a celor publicate în scop comercial
sau a reproducerilor acestora, aduse anterior la cunoștință publică și pentru care drepturile conexe patrimoniale se află în termenele
de protecție prevăzute de lege, aflate în repertoriul organismelor de gestiune colectivă:
— se poate face numai în baza unor autorizații sub formă de licență neexclusivă, eliberate de organismele de gestiune
colectivă desemnate de Oficiul Român pentru Drepturi de Autor (ORDA) drept colectoare pentru artiștii interpreți sau executanți și
pentru producătorii de fonograme;
— dă naștere obligației radiodifuzorului la plata unei remunerații echitabile către titulari, prin intermediul organismelor de
gestiune colectivă.
4. Organismele de radiodifuziune, denumite utilizatori, în sensul prezentei metodologii, au obligația să plătească trimestrial
organismelor de gestiune colectivă desemnate de ORDA drept colectori pentru artiștii interpreți sau executanți și producătorii de
fonograme o remunerație reprezentând drepturi conexe patrimoniale pentru utilizarea fonogramelor de comerț sau a reproducerilor
acestora, stabilite prin aplicarea unui procent, conform tabelului de mai jos, la baza de calcul prevăzută la pct. 5 din metodologie,
pentru fiecare post de radio deținut.
Ponderea utilizării fonogramelor de comerț în programe

Artiști interpreți sau executanți și producători de fonograme

Până la 35% inclusiv

1,8%

Peste 35%, până la 65% inclusiv

2,4%

Peste 65%

3%

Organismele de radiodifuziune au obligația să plătească trimestrial organismelor de gestiune colectivă desemnate de
ORDA drept colectori pentru artiștii interpreți sau executanți și producătorii de fonograme o remunerație reprezentând drepturi
conexe patrimoniale pentru utilizarea fonogramelor publicate în scop comercial sau a reproducerilor acestora, calculată prin
aplicarea la totalul veniturilor brute lunare obținute din activitatea de radiodifuzare a unui procent de 3% în cazul unei utilizări a
fonogramelor în pondere de 100% din totalul timpului de emisie a programelor. În cazul unei utilizări mai reduse, procentul de 3%
se reduce direct proporțional cu ponderea timpului de utilizare a fonogramelor în raport cu timpul total de emisie a programelor.
Pentru situațiile în care dreptul la remunerație pentru utilizarea prin radiodifuzare a unei fonograme publicate în scop
comercial este gestionat colectiv doar de una din categoriile de titulari (doar de producătorul fonogramei publicate în scop comercial

30

MONITORUL OFICIAL AL ROMÂNIEI, PARTEA I, Nr. 470/5.VII.2011

sau doar de artiștii interpreți sau executanți), procentul de 3% prevăzut mai sus va fi diminuat corespunzător proporției determinate
potrivit prevederilor art. 1065 alin. 4 din Legea nr. 8/1996 pentru categoria de titulari respectivă.
Ponderea utilizării în programe a fonogramelor de comerț, respectiv a fonogramelor publicate în scop comercial se
determină prin raportarea duratei cumulate a fonogramelor sau a reproducerilor acestora care au fost radiodifuzate de utilizator la
durata totală de emisie a postului de radio respectiv.
5. Baza de calcul asupra căreia se aplică procentele prevăzute la pct. 3 o constituie totalitatea veniturilor brute lunare, mai
puțin taxa pe valoarea adăugată, obținute de utilizatori din activitatea de radiodifuzare, incluzând, dar fără a se limita la acestea
veniturile din publicitate, barter, abonamente, anunțuri și informații, apeluri telefonice și SMS-uri suprataxate, sponsorizări,
concursuri și jocuri radiodifuzate, închirieri spații de emisie, alte contribuții financiare, autorizații de recepție, venituri din radiodifuzări
realizate la comandă, venituri provenite din asocieri sau alte activități corelate cu cea de radiodifuzare. Intră în baza de calcul și
veniturile societăților terțe, în special ale societăților de producție și achiziție de publicitate, în măsura în care sunt încasate pentru
activitatea de radiodifuzare a utilizatorului corespunzător fonogramei/fonogramelor publicată/publicate în scop comercial,
radiodifuzată/radiodifuzate și în măsura în care există un transfer inechitabil, contrar uzanțelor cinstite în raporturile comerciale,
specifice domeniului respectiv.
În lipsa veniturilor, baza de calcul o constituie totalitatea cheltuielilor efectuate de utilizator pentru activitatea de
radiodifuzare (cum ar fi cheltuieli de personal, cheltuieli pentru serviciile prestate de terți, achiziții de orice fel etc.) în trimestrul pentru
care remunerația este datorată.
6. Sumele rezultate din aplicarea procentelor la baza de calcul nu pot fi mai mici decât echivalentul în lei, calculat la cursul
BNR din ziua scadenței, a 500 euro/trimestru, reprezentând remunerația minimă datorată de utilizatori pentru fiecare post de radio
local deținut, respectiv a 1.000 euro/trimestru, reprezentând remunerația minimă datorată de utilizatori pentru fiecare post de radio
național deținut.
7. Remunerațiilor prevăzute de prezenta metodologie li se adaugă și cota de TVA.
8. Remunerația se plătește trimestrial, până la data de 26 a primei luni următoare trimestrului pentru care este datorată.
9. Pentru întârzieri la plată, utilizatorii datorează penalizări de 0,1% aferente sumelor neachitate la termen, pe zi de
întârziere.
10. Utilizatorii au obligația să transmită organismelor de gestiune colectivă ale artiștilor interpreți și producătorilor de
fonograme, până la data de 25 a fiecărei luni, pentru luna precedentă, un raport care va cuprinde:
a) lista completă în format electronic (excel, tabelar) a fonogramelor de comerț și a celor publicate în scop comercial sau
a reproducerilor acestora radiodifuzate, conform modelului de playlist din tabelul de mai jos. Aceste liste constituie baza de
repartizare a remunerațiilor încasate de organismele de gestiune colectivă a drepturilor conexe prevăzute în prezenta metodologie;
Nr.
crt.
1

Data
Ora
Minute Secunde
difuzării difuzării difuzate difuzate
2

3

4

5

Titlul
piesei

Autorul
muzicii

Artist

6

7

8

Orchestră/ Nr.
Formație/
de
Grup
artiști
9

10

Album

Nr.
catalog

Label

Producător

Țara

Anul
înregistrării

Tipul
înregistrării*)

11

12

13

14

15

16

17

*) Tipul înregistrării se referă la înregistrarea originală, remixată, remasterizată etc.

b) baza de calcul al sumelor virate.
11. Raportul va fi transmis în formal electronic (excel, tabelar) și va fi însoțit de o adresă de înaintare, purtând numele
reprezentantului legal, semnătura acestuia și ștampila utilizatorului, adresă prin care va fi confirmată pe propria răspundere
veridicitatea informațiilor ce sunt conținute în raport.
12. La solicitarea scrisă a organismelor de gestiune colectivă, utilizatorul are obligația de a comunica acestora copii
certificate pe propria răspundere de reprezentantul legal de pe documentele cuprinzând informațiile pe baza cărora s-a determinat
baza de calcul, precum și copii certificate de pe documentele necesare pentru determinarea cuantumului remunerațiilor, precum
și informațiile aferente privind fonogramele utilizate. Utilizatorul care a primit din partea organismelor de gestiune colectivă o
asemenea cerere va avea un termen de maximum 10 zile pentru pregătirea și transmiterea documentației solicitate.
13. Organismele de gestiune colectivă au dreptul să ceară un audit extern pentru examinarea corectitudinii calculării
remunerației de către un auditor agreat de toate părțile.
14. Gradul de utilizare a fonogramelor de comerț și a celor publicate în scop comercial și a reproducerilor acestora de către
posturile de radio va putea fi determinat de organismele de gestiune colectivă desemnate de Oficiul Român pentru Drepturile de
Autor (ORDA) drept colectoare pentru artiștii interpreți sau executanți și pentru producătorii de fonograme, în mod direct sau prin
comandarea de monitorizări ale activității de radiodifuzare a utilizatorilor.
15. Orice modificări intervenite cu privire la repertoriul protejat după acordarea autorizației licență neexclusivă unui utilizator
vor fi aduse la cunoștința utilizatorului de către organismul de gestiune colectivă care a acordat autorizația. Modalitatea concretă
de aducere la cunoștință a acestor modificări va fi stabilită în cadrul autorizației.
16. Prezenta metodologie va putea fi modificată numai după 3 ani de la data publicării sale în Monitorul Oficial al României,
Partea I, cu excepția cazului în care dispozițiile Legii nr. 8/1996, cu modificările și completările ulterioare, sunt modificate înainte
de împlinirea acestui termen, caz în care organismele de gestiune colectivă sau utilizatorii vor putea solicita inițierea unei noi
proceduri de negociere și înainte de împlinirea termenului de 3 ani.”
Irevocabilă.
Pronunțată în ședința publică astăzi, 12 mai 2011.
PREȘEDINTE,

MELANIA STANCIU

Judecător,
Mihaela Paraschiv
Grefier,
Mihaela Lacatusu

MONITORUL OFICIAL AL ROMÂNIEI, PARTEA I, Nr. 470/5.VII.2011

31

A C T E A L E C O M I S I E I D E S U P R AV E G H E R E A A S I G U R Ă R I L O R
COMISIA DE SUPRAVEGHERE A ASIGURĂRILOR

DECIZIE
privind autorizarea funcționării ca broker de asigurare a Societății Comerciale
SUD ASIG BROKER DE ASIGURARE — S.R.L.
În conformitate cu prevederile Legii nr. 32/2000 privind activitatea de asigurare și supravegherea asigurărilor, cu modificările
și completările ulterioare, și ale normelor emise în aplicarea acesteia,
în baza Hotărârii Consiliului Comisiei de Supraveghere a Asigurărilor din data de 15 iunie 2011, prin care s-a aprobat
cererea Societății Comerciale SUD ASIG BROKER DE ASIGURARE — S.R.L. de obținere a autorizației de funcționare ca broker
de asigurare,
Comisia de Supraveghere a Asigurărilor d e c i d e:
Art. 1. — Societatea Comercială SUD ASIG BROKER DE
ASIGURARE — S.R.L., cu sediul social în satul Basarabi,
municipiul Calafat, str. Calea Craiovei nr. 165, județul Dolj, nr. de
ordine în registrul comerțului J16/649/11.04.2011, cod unic de
înregistrare 28329829/11.04.2011, este autorizată să
funcționeze ca broker de asigurare, având ca obiect de activitate
activitatea de broker de asigurare, conform prevederilor Legii
nr. 32/2000 privind activitatea de asigurare și supravegherea
asigurărilor, cu modificările și completările ulterioare.
Art. 2. — Societatea comercială prevăzută la art. 1 are
dreptul de a practica activitatea de broker de asigurare începând
cu data înregistrării în Registrul brokerilor de asigurare.
Art. 3. — Societatea comercială prevăzută la art. 1 are
obligația să depună la Comisia de Supraveghere a Asigurărilor
copii ale documentelor privind plata ratelor primelor de asigurare
aferente contractului de asigurare de răspundere civilă

profesională, pe măsura achitării acestora, să deschidă Jurnalul
asistenților în brokeraj și să înscrie în Registrul intermediarilor în
asigurări și/sau reasigurări personalul propriu, conform Ordinului
președintelui Comisiei de Supraveghere a Asigurărilor
nr. 10/2007 pentru punerea în aplicare a Normelor privind
Registrul intermediarilor în asigurări și/sau în reasigurări, cu
modificările și completările ulterioare.
Art. 4. — Societatea comercială prevăzută la art. 1 are
obligația prezentării la Comisia de Supraveghere a Asigurărilor,
în termen de 60 de zile de la primirea prezentei, a copiei
contractului de administrare/mandat și a copiei contractului de
muncă încheiat cu domnul Stan Cătălin Dragoș, conform
prevederilor art. 6 din Normele privind autorizarea brokerilor de
asigurare și/sau reasigurare, precum și condițiile de menținere
a acesteia, puse în aplicare prin Ordinul președintelui Comisiei
de Supraveghere a Asigurărilor nr. 15/2010.

Președintele Comisiei de Supraveghere a Asigurărilor,
Angela Toncescu
București, 27 iunie 2011.
Nr. 441.
COMISIA DE SUPRAVEGHERE A ASIGURĂRILOR

DECIZIE
privind autorizarea funcționării ca broker de asigurare a Societății Comerciale
YORK — BROKER DE ASIGURARE-REASIGURARE — S.R.L.
În conformitate cu prevederile Legii nr. 32/2000 privind activitatea de asigurare și supravegherea asigurărilor, cu modificările
și completările ulterioare, și ale normelor emise în aplicarea acesteia,
în baza Hotărârii Consiliului Comisiei de Supraveghere a Asigurărilor din data de 15 iunie 2011, prin care s-a aprobat
cererea Societății Comerciale YORK — BROKER DE ASIGURARE-REASIGURARE — S.R.L. de obținere a autorizației de
funcționare ca broker de asigurare,
Comisia de Supraveghere a Asigurărilor d e c i d e:
Art. 1. — Societatea Comercială YORK — BROKER DE
ASIGURARE-REASIGURARE — S.R.L., cu sediul social în
municipiul București, str. Nicolae G. Caramfil nr. 22A, sectorul 1,
nr. de ordine în registrul comerțului J40/4487/11.04.2011, cod
unic de înregistrare 28333056/12.04.2011, este autorizată să
funcționeze ca broker de asigurare, având ca obiect de activitate
activitatea de broker de asigurare, conform prevederilor Legii
nr. 32/2000 privind activitatea de asigurare și supravegherea
asigurărilor, cu modificările și completările ulterioare.
Art. 2. — Societatea comercială prevăzută la art. 1 are
dreptul de a practica activitatea de broker de asigurare începând
cu data înregistrării în Registrul brokerilor de asigurare.

Art. 3. — Societatea comercială prevăzută la art. 1 are
obligația să depună la Comisia de Supraveghere a Asigurărilor
copii ale documentelor privind plata ratelor primelor de asigurare
aferente contractului de asigurare de răspundere civilă
profesională, pe măsura achitării acestora, să deschidă Jurnalul
asistenților în brokeraj și să înscrie în Registrul intermediarilor în
asigurări și/sau reasigurări personalul propriu, conform Ordinului
președintelui Comisiei de Supraveghere a Asigurărilor
nr. 10/2007 pentru punerea în aplicare a Normelor privind
Registrul intermediarilor în asigurări și/sau în reasigurări, cu
modificările și completările ulterioare.

32

MONITORUL OFICIAL AL ROMÂNIEI, PARTEA I, Nr. 470/5.VII.2011

Art. 4. — Societatea comercială prevăzută la art. 1 are
obligația prezentării la Comisia de Supraveghere a Asigurărilor,
în termen de 60 de zile de la primirea autorizației, a copiei
contractului încheiat cu domnul Iliescu Alin Cristian, conform

prevederilor art. 6 din Normele privind autorizarea brokerilor de
asigurare și/sau reasigurare, precum și condițiile de menținere
a acesteia, puse în aplicare prin Ordinul președintelui Comisiei
de Supraveghere a Asigurărilor nr. 15/2010.

Președintele Comisiei de Supraveghere a Asigurărilor,
Angela Toncescu
București, 27 iunie 2011.
Nr. 442.
COMISIA DE SUPRAVEGHERE A ASIGURĂRILOR

DECIZIE
privind autorizarea funcționării ca broker de asigurare a Societății Comerciale
CAROL BROKER DE ASIGURARE — S.R.L.
În conformitate cu prevederile Legii nr. 32/2000 privind activitatea de asigurare și supravegherea asigurărilor, cu modificările
și completările ulterioare, și ale normelor emise în aplicarea acesteia,
în baza Hotărârii Consiliului Comisiei de Supraveghere a Asigurărilor din data de 21 iunie 2011 prin care s-a aprobat
cererea Societății Comerciale CAROL BROKER DE ASIGURARE — S.R.L. de obținere a autorizației de funcționare ca broker de
asigurare,
Comisia de Supraveghere a Asigurărilor d e c i d e:
Art. 1. — Societatea Comercială CAROL BROKER DE
ASIGURARE — S.R.L., cu sediul social în municipiul București,
bd. Mărășești nr. 2B, bl. C, sc. 3, parter, spațiul 5, sectorul 4,
nr. de ordine în registrul comerțului J40/3877/30.03.2011, cod
unic de înregistrare 28274251/31.03.2011, este autorizată să
funcționeze ca broker de asigurare, având ca obiect de activitate
activitatea de broker de asigurare, conform prevederilor Legii
nr. 32/2000 privind activitatea de asigurare și supravegherea
asigurărilor, cu modificările și completările ulterioare.
Art. 2. — Societatea comercială prevăzută la art. 1 are
dreptul de a practica activitatea de broker de asigurare începând
cu data înregistrării în Registrul brokerilor de asigurare.
Art. 3. — Societatea comercială prevăzută la art. 1 are
obligația să depună la Comisia de Supraveghere a Asigurărilor
copii ale documentelor privind plata ratelor primelor de asigurare
aferente contractului de asigurare de răspundere civilă
profesională, pe măsura achitării acestora, să deschidă Jurnalul

asistenților în brokeraj și să înscrie în Registrul intermediarilor în
asigurări și/sau reasigurări personalul propriu, conform Ordinului
președintelui Comisiei de Supraveghere a Asigurărilor
nr. 10/2007 pentru punerea în aplicare a Normelor privind
Registrul intermediarilor în asigurări și/sau în reasigurări, cu
modificările și completările ulterioare.
Art. 4. — Societatea comercială prevăzută la art. 1 are
obligația prezentării la Comisia de Supraveghere a Asigurărilor,
în termen de 60 de zile de la primirea prezentei, a copiei
contractului de administrare/mandat încheiat cu domnul Ioniță
Răzvan și a copiei contractului de muncă încheiat cu doamna
Vulcan Mihaela, conform prevederilor art. 6 din Normele privind
autorizarea brokerilor de asigurare și/sau de reasigurare,
precum și condițiile de menținere a acesteia, puse în aplicare
prin Ordinul președintelui Comisiei de Supraveghere a
Asigurărilor nr. 15/2010.

Președintele Comisiei de Supraveghere a Asigurărilor,
Angela Toncescu
București, 29 iunie 2011.
Nr. 449.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 470/5.VII.2011 conține 32 de pagini.

Prețul: 6,40 lei

&JUYDGY|524316]
ISSN 1453—4495

