Anul 179 (XXIII) — Nr. 879

PARTEA I

LEGI, DECRETE, HOTĂRÂRI ȘI ALTE ACTE

Marți, 13 decembrie 2011

SUMAR

Nr.

Pagina

950.

— Lege pentru aprobarea modificării sursei de
finanțare a taxelor și impozitelor în cadrul Proiectului
privind reconstrucția drumurilor forestiere afectate de
inundații și corectarea torentelor din zonele forestiere,
prin Acordul-cadru de împrumut F/P 1556 (2006) dintre
România și Banca de Dezvoltare a Consiliului Europei,
semnat la București la 23 august 2007 și la Paris la
30 august 2007 ..........................................................
— Decret privind promulgarea Legii pentru aprobarea
modificării sursei de finanțare a taxelor și impozitelor în
cadrul Proiectului privind reconstrucția drumurilor
forestiere afectate de inundații și corectarea torentelor
din zonele forestiere, prin Acordul-cadru de împrumut
F/P 1556 (2006) dintre România și Banca de
Dezvoltare a Consiliului Europei, semnat la București
la 23 august 2007 și la Paris la 30 august 2007 ........

2

2

DECIZII ALE CURȚII CONSTITUȚIONALE
Decizia nr. 1.371 din 18 octombrie 2011 referitoare la excepția
de neconstituționalitate a prevederilor art. 1539 și
art. 1541 din Codul civil ..............................................
Decizia nr. 1.372 din 18 octombrie 2011 referitoare la excepția
de neconstituționalitate a prevederilor art. 501 din

Pagina

3–4

Legea nr. 10/2001 privind regimul juridic al unor
imobile preluate în mod abuziv în perioada 6 martie
1945—22 decembrie 1989 ........................................
Decizia nr. 1.373 din 18 octombrie 2011 referitoare la excepția
de neconstituționalitate a prevederilor art. 1307 din
Codul civil ..................................................................
Decizia nr. 1.438 din 25 octombrie 2011 referitoare la excepția
de neconstituționalitate a prevederilor art. 58 și art. 69
din Legea cadastrului și a publicității imobiliare nr. 7/1996,
republicată..................................................................

8–11

HOTĂRÂRI ALE GUVERNULUI ROMÂNIEI
1.201. — Hotărâre pentru modificarea Hotărârii Guvernului
nr. 1.239/1996 privind înființarea, organizarea și
funcționarea Federației Sportului Școlar și Universitar ....

LEGI ȘI DECRETE
275.

Nr.

12–13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.612./931. — Ordin al ministrului sănătății și al președintelui
Casei Naționale de Asigurări de Sănătate privind
modificarea și completarea secțiunii A din Normele
tehnice de realizare a programelor naționale de
sănătate pentru anii 2011 și 2012, aprobate prin Ordinul
ministrului sănătății și al președintelui Casei Naționale
de Asigurări de Sănătate nr. 1.591/1.110/2010............

14–16

5–6

7–8

2

MONITORUL OFICIAL AL ROMÂNIEI, PARTEA I, Nr. 879/13.XII.2011

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru aprobarea modificării sursei de finanțare a taxelor și impozitelor în cadrul Proiectului
privind reconstrucția drumurilor forestiere afectate de inundații și corectarea torentelor
din zonele forestiere, prin Acordul-cadru de împrumut F/P 1556 (2006) dintre România
și Banca de Dezvoltare a Consiliului Europei, semnat la București la 23 august 2007
și la Paris la 30 august 2007
Parlamentul României adoptă prezenta lege.
Articol unic. — (1) Pentru Acordul-cadru de împrumut F/P
1556 (2006) dintre România și Banca de Dezvoltare a
Consiliului Europei, semnat la București la 23 august 2007 și la
Paris la 30 august 2007, aprobat prin Hotărârea Guvernului
nr. 89/2008, cu modificările ulterioare, pentru finanțarea
Proiectului privind reconstrucția drumurilor forestiere afectate de
inundații și corectarea torentelor din zonele forestiere,
echivalentul în lei al sumelor necesare finanțării Proiectului a
cărui valoare netă este de 60 milioane euro se va asigura de la
bugetul de stat, prin includerea acestor sume în bugetul anual al
Ministerului Mediului și Pădurilor, pe toată durata de
implementare a Proiectului. Contravaloarea taxelor și

impozitelor, inclusiv taxa pe valoarea adăugată, aferente
Proiectului, datorate și plătibile pe teritoriul României, se va
asigura de la bugetul de stat, prin bugetul anual al Ministerului
Mediului și Pădurilor, pe toată durata de implementare a
Proiectului.
(2) La data intrării în vigoare a prezentei legi, art. 3 din
Hotărârea Guvernului nr. 89/2008 pentru aprobarea Acorduluicadru de împrumut F/P 1556 (2006) dintre România și Banca
de Dezvoltare a Consiliului Europei, semnat la București la
23 august 2007 și la Paris la 30 august 2007, publicată în
Monitorul Oficial al României, Partea I, nr. 96 din 7 februarie
2008, cu modificările ulterioare, se abrogă.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 7 decembrie 2011.
Nr. 275.

PREȘEDINTELE ROMÂNIEI

DECRET
privind promulgarea Legii pentru aprobarea modificării sursei de finanțare a taxelor
și impozitelor în cadrul Proiectului privind reconstrucția drumurilor forestiere afectate de inundații
și corectarea torentelor din zonele forestiere, prin Acordul-cadru de împrumut F/P 1556 (2006)
dintre România și Banca de Dezvoltare a Consiliului Europei, semnat la București
la 23 august 2007 și la Paris la 30 august 2007
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României d e c r e t e a z ă:
Articol unic. — Se promulgă Legea pentru aprobarea
modificării sursei de finanțare a taxelor și impozitelor în cadrul
Proiectului privind reconstrucția drumurilor forestiere afectate de
inundații și corectarea torentelor din zonele forestiere, prin

Acordul-cadru de împrumut F/P 1556 (2006) dintre România și
Banca de Dezvoltare a Consiliului Europei, semnat la București
la 23 august 2007 și la Paris la 30 august 2007, și se dispune
publicarea acestei legi în Monitorul Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 6 decembrie 2011.
Nr. 950.

MONITORUL OFICIAL AL ROMÂNIEI, PARTEA I, Nr. 879/13.XII.2011

3

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.371
din 18 octombrie 2011

referitoare la excepția de neconstituționalitate a prevederilor art. 1539
și art. 1541 din Codul civil
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 1539 și art. 1541 din Codul civil, excepție
ridicată de Valentin Troancă în Dosarul nr. 2.768/116/2010 al
Curții de Apel București — Secția a III-a civilă și pentru cauze cu
minori și de familie, și care formează obiectul Dosarului Curții
Constituționale nr. 2D/2011.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale, și anume Decizia nr. 913/2010.
C U R T E A,

având în vedere actele și lucrările dosarului, constată
următoarele:
Prin Decizia civilă nr. 1.111 din 28 octombrie 2010,
pronunțată în Dosarul nr. 2.768/116/2010, Curtea de Apel
București — Secția a III-a civilă și pentru cauze cu minori și
de familie a sesizat Curtea Constituțională cu excepția de
neconstituționalitate a art. 1539 și art. 1541 din Codul civil,
excepție ridicată de Valentin Troancă într-o cauză având ca
obiect recursul formulat împotriva încheierii de ședință
pronunțate de Tribunalul Călărași.
În motivarea excepției de neconstituționalitate autorul
acesteia susține că articolele criticate din Codul civil sunt de
natură a limita caracterul exclusiv și absolut al exercitării
dreptului de proprietate, atenuându-l prin formularea unei
sintagme generale, și anume ăatâta timp cât este însărcinat”. În
acest context, consideră că art. 1539 și art. 1541 din Codul civil
sunt neconstituționale în măsura în care se solicită mandatarului
să remită și ceea ce nu s-ar fi cuvenit mandantului, fiind o
prevedere discriminatorie în raport cu alte contracte similare,
prin care o persoană este împuternicită de o altă persoană să
efectueze alte demersuri în numele și pentru aceasta.
Curtea de Apel București — Secția a III-a civilă și pentru
cauze cu minori și de familie consideră că prevederile de lege
criticate sunt constituționale.

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile art. 1539 și
art. 1541 din Codul civil sunt constituționale. În acest sens, arată
că nu poate fi reținută contrarietatea textelor de lege criticate cu
art. 16 din Constituție, întrucât mandantul și mandatarul nu se
află în aceeași situație juridică, astfel că este firesc ca obligațiile
lor să fie diferit reglementate. Totodată, apreciază că articolele
criticate sunt norme de drept substanțial care nu îngrădesc sub
niciun aspect dreptul de proprietate privată, ale cărui conținut și
limite sunt stabilite de lege.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile legale criticate, raportate la
dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 1539 și art. 1541 din Codul civil, care au
următorul conținut:
Art. 1539: ăMandatarul este îndatorat a executa mandatul
atât timp cât este însărcinat și este răspunzător de dauneinterese ce ar putea deriva din cauza neîndeplinirii lui.
Este asemenea îndatorat a termina afacerea începută la
moartea mandantului, dacă din întârziere ar putea urma
pericol.”;
Art. 1541: ăMandatarul este dator, oricând i se va cere, a da
seama mandantului de lucrările sale și de a-i remite tot aceea ce
ar fi primit în puterea mandatului, chiar când ceea ce ar fi primit
nu s-ar fi cuvenit mandantului.”
Curtea constată că, ulterior sesizării sale, la data de
1 octombrie 2011, a intrat în vigoare noul Cod civil, republicat în
Monitorul Oficial al României, Partea I, nr. 505 din 15 iulie 2011.
Curtea observă că soluția legislativă cuprinsă în art. 1539
alin. 1 din vechiul Cod civil se regăsește parțial în art. 2.017 alin. (1)
din noul Cod civil, care prevede că ăMandatarul nu poate să
depășească limitele stabilite prin mandat”, iar reglementarea
cuprinsă în art. 1539 alin. 2 din același act normativ se
regăsește în art. 2.035 alin. (2) din noul Cod civil, potrivit căruia,
ăÎn cazul prevăzut la alin. (1) — și anume în caz de deces,
incapacitate sau faliment al uneia dintre părți — mandatarul sau

4

MONITORUL OFICIAL AL ROMÂNIEI, PARTEA I, Nr. 879/13.XII.2011

moștenitorii ori reprezentanții săi sunt obligați să continue
executarea mandatului dacă întârzierea acesteia riscă să pună
în pericol interesele mandantului ori ale moștenitorilor săi”.
În ceea ce privește art. 1541 din vechiul Codul civil, Curtea
observă că soluția legislativă a fost preluată în cuprinsul
art. 2.019 alin. (1) din noul Cod civil, care prevede că ăOrice
mandatar este ținut să dea socoteală despre gestiunea sa și să
remită mandantului tot ceea ce a primit în temeiul împuternicirii
sale, chiar dacă ceea ce a primit nu ar fi fost datorat
mandantului”.
Totuși, având în vedere prevederile art. 102 alin. (1) din cap. VII
secțiunea 1 intitulată ăDispoziții tranzitorii și de punere în
aplicare a cărții a V-a «Despre obligații» a Codului civil” din
Legea nr. 71/2011 pentru punerea în aplicare a Legii nr. 287/2009
privind Codul civil, potrivit cărora ăContractul este supus
dispozițiilor legii în vigoare la data când a fost încheiat în tot
ceea ce privește încheierea, interpretarea, efectele, executarea
și încetarea sa”, Curtea urmează a se pronunța asupra
prevederilor art. 1539 și art. 1541 din vechiul Cod civil, care
și-au produs efectele față de autorul excepției de
neconstituționalitate, potrivit principiului tempus regit actum.
Autorul
excepției
invocă
încălcarea
dispozițiilor
constituționale ale art. 16 alin. (1) și (2) privind egalitatea în
drepturi, precum și a celor ale art. 44 alin. (2) referitoare la
ocrotirea și garantarea dreptului de proprietate privată, indiferent
de titular.
Examinând excepția de neconstituționalitate, Curtea
constată că soluția legislativă criticată a mai făcut obiect al
controlului de constituționalitate, prin raportare la o critică
similară. În acest sens, sunt Decizia nr. 1.210 din 5 octombrie
2010, publicată în Monitorul Oficial al României, Partea I, nr. 801
din 30 noiembrie 2010, sau Decizia nr. 913 din 6 iulie 2010,
publicată în Monitorul Oficial al României, Partea I, nr. 611 din
30 august 2010, prin care Curtea a statuat că reglementarea
criticată nu contravine Legii fundamentale.
Prin aceste decizii, Curtea a constatat că este criticată
obligația mandatarului de a da socoteală și de a răspunde
pentru îndeplinirea mandatului. Această obligație reprezintă
îndatorirea mandatarului de a-i aduce la cunoștință mandantului
toate informațiile referitoare la demersurile și rezultatele
obținute, precum și de a-i preda bunurile sau valorile primite în

temeiul mandatului, inclusiv înscrisurile doveditoare ale actelor
juridice.
Obligația mandatarului de a remite mandantului tot ceea ce
ar fi primit în puterea mandatului, chiar când ceea ce ar fi primit
nu s-ar fi cuvenit acestuia din urmă, este justificată de faptul că
actele juridice pe care mandatarul le-a încheiat produc efecte
direct între terți și mandantul în numele căruia au fost încheiate
acele acte, iar nu între mandatar și terți. Dacă terțul dorește
restituirea unei sume sau a unui bun, el va acționa direct pe
mandant, care va trebui să restituie ce a obținut necuvenit.
Mandatarul, nefiind parte contractantă, nu are nicio obligație în
acest sens.
Principala obligație a mandatarului este de a executa
mandatul (obligație de a face) în limitele și cu respectarea
împuternicirii pe care a primit-o de la mandant (art. 1539 alin. 1
din Codul civil, potrivit căruia ămandatarul este îndatorat a
executa mandatul atât timp cât este însărcinat” cu acesta).
Obligația mandatarului de a îndeplini mandatul este obligație de
mijloace (de diligență), și nu de rezultat. Culpa mandatarului în
executarea mandatului va fi apreciată diferit, în raport de natura
contractului; dacă mandatul este cu titlu oneros, răspunderea
pentru culpă a mandatarului va fi apreciată mai sever (in
abstracto), avându-se în vedere criteriul persoanei prudente și
diligente, iar dacă mandatul este gratuit, culpa lui va fi apreciată
mai îngăduitor (in concreto), prin raportare la diligența pe care
acesta o dovedește față de propriile afaceri.
Așa fiind, Curtea apreciază că nu poate fi primită susținerea
potrivit căreia textele de lege care stabilesc obligațiile
mandatarului într-un contract de mandat contravin prevederilor
constituționale ale art. 16 privind egalitatea cetățenilor în fața
legii și a autorităților, deoarece mandantul și mandatarul nu se
află în aceeași situație juridică și, ca urmare, obligațiile lor sunt
diferit reglementate.
Întrucât nu au intervenit elemente noi, de natură a determina
reconsiderarea jurisprudenței în materie a Curții Constituționale,
argumentarea și soluția reținute în deciziile menționate mai sus
își mențin valabilitatea și în prezenta cauză.
În sfârșit, referitor la critica privind încălcarea dispozițiilor
art. 44 din Constituție, Curtea constată că, potrivit acestui articol,
conținutul și limitele dreptului de proprietate privată sunt stabilite
de lege, astfel încât nu poate fi reținută nici încălcarea acestei
norme constituționale.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 1539 și art. 1541 din Codul civil, excepție
ridicată de Valentin Troancă în Dosarul nr. 2.768/116/2010 al Curții de Apel București — Secția a III-a civilă și pentru cauze cu minori
și de familie.
Definitivă și general obligatorie.
Pronunțată în ședința publică din data de 18 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 879/13.XII.2011

5

CURTEA CONSTITUȚIONALĂ

D E C I Z I A Nr. 1.372
din 18 octombrie 2011

referitoare la excepția de neconstituționalitate a prevederilor art. 501 din Legea nr. 10/2001
privind regimul juridic al unor imobile preluate în mod abuziv în perioada
6 martie 1945—22 decembrie 1989
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 501 din Legea nr. 10/2001 privind regimul
juridic al unor imobile preluate în mod abuziv în perioada
6 martie 1945—22 decembrie 1989, excepție ridicată de
Mihaela Conn în Dosarul nr. 13.866/306/2009 al Tribunalului
Sibiu — Secția civilă, și care formează obiectul Dosarului Curții
Constituționale nr. 15D/2011.
La apelul nominal lipsesc părțile, față de care procedura de
citare a fost legal îndeplinită.
Președintele dispune să se facă apelul și în Dosarul Curții
Constituționale nr. 326D/2011, având ca obiect aceeași excepție
de neconstituționalitate, ridicată de Monica Puștea în Dosarul
nr. 1.556/306/2008 al Curții de Apel Alba Iulia — Secția civilă.
La apelul nominal lipsesc părțile, față de care procedura de
citare a fost legal îndeplinită.
Având în vedere obiectul identic al excepției de
neconstituționalitate, Curtea, din oficiu, pune în discuție
problema conexării dosarelor nr. 15D/2011 și nr. 326D/2011.
Reprezentantul Ministerului Public este de acord cu
conexarea acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea Dosarului nr. 326D/2011 la
Dosarul nr. 15D/2011, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens, invocă jurisprudența în materie a
Curții Constituționale, și anume Decizia nr. 658/2010.
C U R T E A,

având în vedere actele și lucrările dosarelor, constată
următoarele:
Prin Decizia civilă nr. 430 din 12 noiembrie 2010, pronunțată
în Dosarul nr. 13.866/306/2009, Tribunalul Sibiu — Secția
civilă a sesizat Curtea Constituțională cu excepția de
neconstituționalitate a ăart. 501 din Legea nr. 10/2001”,
excepție ridicată de Mihaela Conn într-o cauză având ca obiect
pretenții.

Prin Încheierea din 18 februarie 2011, pronunțată în Dosarul
nr. 1.556/306/2008, Curtea de Apel Alba Iulia — Secția civilă
a sesizat Curtea Constituțională cu excepția de
neconstituționalitate a art. 501 din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945—22 decembrie 1989, excepție ridicată
de Monica Puștea într-o cauză având ca obiect soluționarea
recursului formulat împotriva unei decizii civile pronunțate de
Tribunalul Sibiu.
În motivarea excepției de neconstituționalitate autorii
acesteia susțin că textul de lege criticat este neconstituțional,
deoarece instituie o situație discriminatorie între cumpărătorii
imobilelor achiziționate în baza Legii nr. 112/1995, aplicând un
tratament juridic diferit între cumpărătorii ale căror contracte au
fost anulate pentru că au fost încheiate cu respectarea Legii
nr. 112/1995, față de cumpărătorii ale căror contracte au fost
anulate pentru că au fost încheiate cu nerespectarea acestui act
normativ. Discriminarea, în opinia autorilor excepției, este
evidentă, întrucât ambele categorii de cumpărători au achitat un
preț de cumpărare stabilit după criterii identice, conform Legii
nr. 112/1995, ceea ce îi îndreptățește la un tratament juridic egal,
ce constă în aplicarea nediferențiată a prevederilor art. 501 din
Legea nr. 10/2001.
Tribunalul Sibiu — Secția civilă consideră că excepția de
neconstituționalitate este neîntemeiată. În acest sens, arată că
legiuitorul a prevăzut dreptul la despăgubiri doar pentru chiriașiicumpărători care sunt beneficiari ai unor contracte de
vânzare-cumpărare încheiate cu respectarea prevederilor Legii
nr. 112/1995, contracte ce au fost desființate prin hotărâri
judecătorești definitive și irevocabile. Totodată, apreciază că
legea indică în termeni preciși și clari faptul că, ori de câte ori
printr-o hotărâre judecătorească s-a constatat că nulitatea
contractului este generată de încălcarea prevederilor acestui act
normativ la încheierea contractului, cumpărătorul nu are dreptul
la plata prețului de piață al imobilului.
Curtea de Apel Alba Iulia — Secția civilă consideră că
excepția de neconstituționalitate este neîntemeiată. În acest
sens, arată că textul de lege criticat nu contravine dispozițiilor
constituționale ale art. 16.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, prevederile legale

6

MONITORUL OFICIAL AL ROMÂNIEI, PARTEA I, Nr. 879/13.XII.2011

criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 501 din Legea nr. 10/2001 privind regimul juridic
al unor imobile preluate în mod abuziv în perioada 6 martie
1945—22 decembrie 1989, republicată în Monitorul Oficial al
României, Partea I, nr. 798 din 2 septembrie 2005, dispoziții ce
au fost introduse prin art. I pct. 18 din Legea nr. 1/2009 pentru
modificarea și completarea Legii nr. 10/2001 privind regimul
juridic al unor imobile preluate în mod abuziv în perioada
6 martie 1945—22 decembrie 1989, publicată în Monitorul
Oficial al României, Partea I, nr. 63 din 3 februarie 2009.
Textul de lege criticat are următorul cuprins:
— Art. 501: ă(1) Proprietarii ale căror contracte de vânzarecumpărare, încheiate cu respectarea prevederilor Legii nr. 112/1995,
cu modificările ulterioare, au fost desființate prin hotărâri
judecătorești definitive și irevocabile au dreptul la restituirea
prețului de piață al imobilelor, stabilit conform standardelor
internaționale de evaluare.
(2) Valoarea despăgubirilor prevăzute la alin. (1) se stabilește
prin expertiză.”
Autorii excepției invocă încălcarea dispozițiilor constituționale
ale art. 16 privind egalitatea în drepturi.
Examinând excepția de neconstituționalitate, Curtea
constată că prevederile de lege criticate au mai făcut obiect al
controlului de constituționalitate, prin raportare la dispozițiile
art. 16 din Constituție, și având critici similare.
În acest sens este Decizia nr. 658 din 11 mai 2010, publicată
în Monitorul Oficial al României, Partea I, nr. 405 din 17 iunie
2010, Decizia nr. 1.183 din 17 septembrie 2009, publicată în
Monitorul Oficial al României, Partea I, nr. 727 din 27 octombrie
2009, sau Decizia nr. 149 din 8 februarie 2011, publicată în
Monitorul Oficial al României, Partea I, nr. 266 din 15 aprilie

2011, prin care Curtea a statuat că art. 501 din Legea nr. 10/2001
privind regimul juridic al unor imobile preluate în mod abuziv în
perioada 6 martie 1945—22 decembrie 1989 nu contravin Legii
fundamentale.
Astfel, cu privire la pretinsa contrarietate față de dispozițiile
art. 16 din Constituție, deoarece textul legal criticat nu ocrotește
în mod egal dreptul de proprietate dobândit de foștii chiriași în
temeiul Legii nr. 112/1995 și dreptul de proprietate dobândit prin
nerespectarea cerințelor legii sau chiar prin fraudarea ei, Curtea
a reținut că aceasta este nefondată, deoarece principiul egalității
impune aplicarea aceluiași tratament juridic unor persoane
aflate în aceeași situație juridică.
Or, este evident că persoanele menționate se află în situații
juridice diferite. Astfel, apare ca fiind echitabilă soluția ca prima
categorie să beneficieze de plata unor despăgubiri ca urmare a
desființării pe cale judecătorească a contractelor de vânzarecumpărare încheiate în mod valabil, la prețul de piață al
imobilelor, care să permită cumpărarea unei noi locuințe, având
în vedere că, la data dobândirii acelui imobil de la stat,
cumpărătorul a plătit prețul real al imobilului, stabilit în
conformitate cu actele normative în vigoare la acel moment.
În ceea ce privește a doua categorie de persoane, care au
încheiat contracte de vânzare-cumpărare cu nerespectarea
prevederilor Legii nr. 112/1995, acestea sunt lovite de nulitate
absolută și, ca atare, și despăgubirile obținute sunt diferite de
prima categorie.
Împrejurarea că persoana interesată, deși cunoștea sau ar fi
trebuit să cunoască prevederile Legii nr. 112/1995 cu privire la
condițiile de înstrăinare a imobilelor cu destinația de locuință,
precum și consecințele juridice ale nerespectării acestora, nu s-a
conformat exigențelor legale, dă expresie propriei sale culpe,
iar, potrivit principiului ănemo auditur propriam turpitudinem
allegans”, lipsește de îndreptățire critica reglementării în cauză.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile
menționate își păstrează valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 501 din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945—22 decembrie 1989, excepție ridicată de Mihaela Conn
în Dosarul nr. 13.866/306/2009 al Tribunalului Sibiu — Secția civilă și de Monica Puștea în Dosarul nr. 1.556/306/2008 al Curții de
Apel Alba Iulia — Secția civilă.
Definitivă și general obligatorie.
Pronunțată în ședința publică din data de 18 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 879/13.XII.2011

7

CURTEA CONSTITUȚIONALĂ

D E C I Z I A Nr. 1.373
din 18 octombrie 2011

referitoare la excepția de neconstituționalitate a prevederilor art. 1307 din Codul civil
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 1307 din Codul civil, excepție ridicată de
Olimpia Beatrice Ionescu-Martiș în Dosarul nr. 20.767/233/2009
al Judecătoriei Galați, și care formează obiectul Dosarului Curții
Constituționale nr. 86D/2011.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 27 septembrie 2010, pronunțată în
Dosarul nr. 20.767/233/2009, Judecătoria Galați a sesizat
Curtea Constituțională cu excepția de neconstituționalitate
a art. 1307 din Codul civil, excepție ridicată de Olimpia
Beatrice Ionescu-Martiș într-o cauză având ca obiect anularea
unui act.
În motivarea excepției de neconstituționalitate autorul
acesteia susține că prevederile art. 1307 din Codul civil sunt
neconstituționale, deoarece interzic vânzarea între soți. În acest
context, arată că prin această normă legală se creează o
discriminare nejustificată în funcție de calitatea de soți a părților
din contract, neexistând niciun motiv temeinic pentru instituirea
acestei interdicții. Totodată, se invocă și înfrângerea principiului
libertății contractuale, creându-se astfel o incapacitate specială
de vânzare-cumpărare, fără a exista un motiv în acest sens.
Judecătoria Galați consideră că excepția de
neconstituționalitate este neîntemeiată, reglementarea criticată
fiind în concordanță cu normele constituționale invocate în
susținerea excepției.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile art. 1307 din
Codul civil sunt constituționale și nu contravin art. 16 din
Constituție. În acest sens, apreciază că interdicția vânzării între

soți are menirea să apere principiul revocabilității donațiilor între
soți și, totodată, să îi ocrotească pe moștenitorii și creditorii
soțului vânzător.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile legale criticate, raportate la
dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
prevederile art. 1307 din Codul civil, potrivit cărora ă(1) Vânzarea
nu se poate face între soți decât pentru cauză de lichidare, și
anume:
1. când, în caz de separație de patrimonii, unul dintre soți dă
celuilalt, drept plata unei datorii, o avere a sa;
2. când bărbatul cedează femeii, chiar neseparată, din
averea sa, pentru o cauză legitimă, precum pentru un imobil ce
era dator să-i cumpere cu bani dotali, sau pentru o sumă ce-i
datora;
3. când femeia cedează bărbatului său, din avutul său
propriu, drept plata unei sume promisă bărbatului ca dotă.
(2) În toate cazurile moștenitorii rezervatari ai părților
contractante au drept de a ataca asemenea operații, dacă ele
ascund beneficii indirecte.”
Ulterior sesizării Curții Constituționale, reglementarea legală
criticată a fost abrogată expres ca urmare a intrării în vigoare a
noului Cod civil, republicat în Monitorul Oficial al României,
Partea I, nr. 505 din 15 iulie 2011.
Prin Decizia nr. 766 din 15 iunie 2011, publicată în Monitorul
Oficial al României, Partea I, nr. 549 din 3 august 2011, Curtea
a statuat însă că ăse poate solicita controlul de constituționalitate
numai al acelor dispoziții legale care, în cazuri concrete, sunt
incidente pentru soluționarea litigiilor aflate pe rolul instanțelor,
legi sau ordonanțe în ansamblu ori doar anumite reglementări
din cuprinsul acestora. Instituirea acestei proceduri de control
al constituționalității legii aplicabile în cauza dedusă judecății
instanței de fond, ca modalitate de acces la justiție, implică în
mod necesar asigurarea posibilității de a o utiliza pentru toți cei
care au un drept, un interes legitim, capacitate și calitate
procesuală. Condiția ca dispoziția legală criticată pentru
neconstituționalitate să aibă legătură cu soluționarea cauzei
este, evident, necesară, dar și suficientă.”
De asemenea, potrivit art. 102 alin. (1) din cap. VII secțiunea 1
intitulată ăDispoziții tranzitorii și de punere în aplicare a cărții a
V-a «Despre obligații» a Codului civil” din Legea nr. 71/2011
pentru punerea în aplicare a Legii nr. 287/2009 privind Codul
civil, ăContractul este supus dispozițiilor legii în vigoare la data

8

MONITORUL OFICIAL AL ROMÂNIEI, PARTEA I, Nr. 879/13.XII.2011

când a fost încheiat în tot ceea ce privește încheierea,
interpretarea, efectele, executarea și încetarea sa”.
În aceste condiții, Curtea va analiza constituționalitatea
prevederilor art. 1307 din Codul civil, întrucât și-au produs
efectele față de autorul excepției de neconstituționalitate, potrivit
principiului tempus regit actum.
Autorul
excepției
invocă
încălcarea
dispozițiilor
constituționale ale art. 16 alin. (1) și (2) privind egalitatea în
drepturi, precum și a celor ale art. 44 alin. (2) referitoare la
ocrotirea și garantarea dreptului de proprietate privată, indiferent
de titular.
Examinând excepția de neconstituționalitate, Curtea
constată că, în cauza dedusă controlului de constituționalitate,
între soți a fost încheiat un contract de vânzare-cumpărare a
unui autoturism, contract ce încalcă prevederile art. 1307 din
Codul civil.

În speță, Curtea reține că autorul excepției, nemulțumit de
soluția legislativă existentă, solicită modificarea textului de lege,
întrucât prin norma legală criticată se creează o ădiscriminare
nejustificată în funcție de calitatea de soți a părților din contract,
neexistând niciun motiv temeinic pentru instituirea acestei
interdicții”.
În aceste condiții, Curtea constată că excepția de
neconstituționalitate, așa cum a fost formulată, are ca finalitate
modificarea prevederilor de lege supuse controlului.
Or, o asemenea solicitare nu intră în competența de
soluționare a Curții Constituționale, care, potrivit art. 2 alin. (3)
din Legea nr. 47/1992, ăse pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului”.
Așa fiind, excepția de neconstituționalitate a prevederilor
art. 1307 din Codul civil este inadmisibilă.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 1307 din Codul civil, excepție ridicată de
Olimpia Beatrice Ionescu-Martiș în Dosarul nr. 20.767/233/2009 al Judecătoriei Galați.
Definitivă și general obligatorie.
Pronunțată în ședința publică din data de 18 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 1.438
din 25 octombrie 2011

referitoare la excepția de neconstituționalitate a prevederilor art. 58 și art. 69
din Legea cadastrului și a publicității imobiliare nr. 7/1996, republicată
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Daniela Maftei.
Pe rol se află soluționarea excepției de neconstituționalitate
a prevederilor art. 58 și art. 72 din Legea cadastrului și a
publicității imobiliare nr. 7/1996, astfel cum au fost interpretate

prin Decizia nr. LXXXVI (86) a Înaltei Curți de Casație și Justiție,
excepție ridicată de Ioan Boțan, Liviu Boțan și Dorina Boțan în
Dosarul nr. 802/175/2007 al Tribunalului Alba — Secția civilă și
care formează obiectul Dosarului Curții Constituționale
nr. 295D/2011.
La apelul nominal lipsesc părțile, față de care procedura de
citare a fost legal îndeplinită.
Președintele dispune să se facă apelul și în Dosarul Curții
Constituționale nr. 296D/2011, având ca obiect aceeași excepție
de neconstituționalitate, ridicată de Petru Bîrgoz și Valeria
Bîrgoz în Dosarul nr. 803/175/2007 al Tribunalului Alba — Secția
civilă, precum și în Dosarul Curții Constituționale nr. 297D/2011,
în care excepția a fost ridicată de Cornel Ștefănuț și Maria
Ștefănuț în Dosarul nr. 804/175/2007 al aceleiași instanțe.

MONITORUL OFICIAL AL ROMÂNIEI, PARTEA I, Nr. 879/13.XII.2011
La apelul nominal lipsesc părțile, față de care procedura de
citare a fost legal îndeplinită.
Magistratul-asistent referă asupra cauzelor și arată că autorii
excepției de neconstituționalitate au depus concluzii scrise prin
care solicită admiterea acesteia astfel cum a fost formulată.
Având în vedere obiectul identic al excepției de
neconstituționalitate, Curtea, din oficiu, pune în discuție
problema conexării dosarelor nr. 295D/2011, nr. 296D/2011 și
nr. 297D/2011.
Reprezentantul Ministerului Public este de acord cu
conexarea acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea dosarelor nr. 296D/2011 și
nr. 297D/2011 la Dosarul nr. 295D/2011, care este primul
înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarelor, constată
următoarele:
Prin încheierile din 24 septembrie 2010, pronunțate în
dosarele nr. 802/175/2007, nr. 803/175/2007 și nr. 804/175/2007,
Tribunalul Alba — Secția civilă a sesizat Curtea
Constituțională cu excepția de neconstituționalitate a art. 58
și art. 72 din Legea cadastrului și a publicității imobiliare
nr. 7/1996, astfel cum au fost interpretate prin Decizia
nr. LXXXVI (86) din 10 decembrie 2007 a Înaltei Curți de
Casație și Justiție, excepție ridicată de Ioan Boțan, Liviu Boțan,
Dorina Boțan, Petru Bîrgoz, Valeria Bîrgoz, Cornel Ștefănuț și
Maria Ștefănuț în cauze având ca obiect uzucapiune.
În motivarea excepției de neconstituționalitate autorii
acesteia susțin că, așa cum sunt interpretate în prezent
prevederile art. 58 și art. 72 din Legea nr. 7/1996, cu modificările
aduse prin Legea nr. 247/2005, în zonele în care au operat
dispozițiile Decretului-lege nr. 115/1938, uzucapiunea în sistem
de carte funciară se reglementează în continuare după
prevederile vechii legi, respectiv după prevederile art. 27 și art. 28
din Decretul-lege nr. 115/1938. Aplicabilitatea acestor norme de
drept face să fie exclusă incidența dispozițiilor referitoare la
prescripția achizitivă din Codul civil, fiind astfel în prezența unor
norme diferite pentru anumite categorii de cetățeni, în funcție de
locul în care aceștia își au domiciliul și de locul situării imobilului
asupra căruia se invocă uzucapiunea. În acest context, arată că
sunt în prezența unei norme care duce la crearea unei situații de
inegalitate, raportat la aceeași situație de fapt, între două
persoane, în funcție de locul și domiciliul acestor persoane.
Totodată, aceștia consideră că este limitat și accesul la justiție,
deoarece, în baza aceleiași situații de fapt, într-o parte a țării
este permis accesul la justiție pentru valorificarea unui drept de
proprietate dobândit prin uzucapiune, în timp ce în cealaltă parte
a țării acest lucru nu este posibil. Așa fiind, autorii excepției
apreciază că este evident faptul că aceeași reglementare se
aplică diferit în funcție de diferitele zone ale țării.
În sfârșit, se arată că în reglementarea inițială a Legii
nr. 7/1996, înainte de modificările aduse prin Legea nr. 247/2005,
dispozițiile tranzitorii aveau o logică juridică care permitea
aplicarea unitară a legii și în mod egal față de toți cetățenii.

9

Tribunalul Alba — Secția civilă consideră că prevederile
art. 58 și art. 72 din Legea nr. 7/1996 sunt constituționale și nu
încalcă principiile constituționale ale egalității cetățenilor în fața
legii, garantării dreptului de proprietate și accesului liber la
justiție.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile art. 58 și cele
ale art. 72 din Legea nr. 7/1996, devenit art. 69 ca urmare a
republicării și renumerotării textelor, sunt constituționale și nu
contravin normelor invocate din Legea fundamentală. Totodată,
arată că, în esență, criticile de neconstituționalitate vizează
aplicarea și interpretarea legii, ceea ce excedează obiectului
controlului de neconstituționalitate, acestea fiind atribute ale
instanței de judecată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, notele scrise depuse la dosar, concluziile procurorului,
prevederile legale criticate, raportate la dispozițiile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, așa cum reiese
din încheierea de sesizare, îl constituie prevederile art. 58 și
art. 72 din Legea cadastrului și a publicității imobiliare nr. 7/1996,
publicată în Monitorul Oficial al României, Partea I, nr. 61 din
26 martie 1996, astfel cum au fost interpretate prin Decizia
nr. LXXXVI (86) din 10 decembrie 2007 a Înaltei Curți de Casație
și Justiție, pronunțată cu ocazia soluționării recursului în
interesul legii declarat de procurorul general al Parchetului de
pe lângă Înalta Curte de Casație și Justiție cu privire la
dispozițiile legale aplicabile în cazul acțiunilor care au ca obiect
constatarea dobândirii dreptului de proprietate prin uzucapiune
în teritoriile în care s-au aplicat prevederile Decretului-lege
nr. 115/1938 pentru unificarea dispozițiilor privitoare la cărțile
funciare, în materia prescripțiilor achizitive împlinite după
intrarea în vigoare a Legii cadastrului și a publicității imobiliare
nr. 7/1996, decizie publicată în Monitorul Oficial al României,
Partea I, nr. 697 din 14 octombrie 2008.
Curtea observă că, după republicarea Legii nr. 7/1996, astfel
cum a fost modificată prin Legea nr. 247/2005 privind reforma în
domeniile proprietății și justiției, precum și unele măsuri
adiacente, s-a dat textelor o nouă numerotare, astfel că art. 72
a devenit art. 69, preluând soluția legislativă inițială. De altfel,
din înseși considerentele Deciziei nr. LXXXVI (86) din
10 decembrie 2007, Curtea reține că Înalta Curte de Casație și
Justiție s-a raportat la prevederile legale criticate în
reglementarea acestora după republicarea Legii nr. 7/1996.
Ulterior sesizării Curții Constituționale, textele de lege
criticate, asupra cărora instanța de contencios constituțional

10

MONITORUL OFICIAL AL ROMÂNIEI, PARTEA I, Nr. 879/13.XII.2011

urmează a se pronunța, au fost modificate și completate
succesiv, prin Ordonanța de urgență a Guvernului nr. 64/2010,
publicată în Monitorul Oficial al României, Partea I, nr. 451 din
2 iulie 2010, și apoi prin Legea nr. 71/2011 pentru punerea în
aplicare a Legii nr. 287/2009 privind Codul civil, publicată în
Monitorul Oficial al României, Partea I, nr. 409 din 10 iunie 2011,
în prezent acestea având următorul conținut:
— Art. 58: ă(1) Până la deschiderea noilor cărți funciare, în
condițiile art. 581, în regiunile de carte funciară supuse
Decretului-lege nr. 115/1938 pentru unificarea dispozițiunilor
privitoare la cărțile funciare sau, după caz, Legii nr. 242/1947
pentru transformarea cărților funciare provizorii din Vechiul
Regat în cărți de publicitate funciară și Decretului nr. 2.142/1930
pentru funcționarea cărților funduare centrale pentru căile ferate
și canaluri, cu excepția zonelor care fac obiectul legilor de
restituire a proprietăților funciare, înscrierile privitoare la imobile,
cuprinse în cărțile funciare sau, după caz, în cărțile de publicitate
funciară, vor continua să fie făcute în aceste cărți, cu
respectarea dispozițiilor Codului civil și ale prezentei legi. În
situația în care aceste cărți nu există, sunt inutilizabile sau nu
sunt în arhiva Agenției Naționale de Cadastru și Publicitate
Imobiliară, sunt aplicabile dispozițiile legale în vigoare referitoare
la deschiderea unei noi cărți funciare.
(2) Până la deschiderea noilor cărți funciare, în condițiile
art. 581, în regiunile de transcripțiuni și inscripțiuni imobiliare,
privilegiile și ipotecile legale, sechestrul, urmărirea imobilului, a
fructelor și veniturilor sale, punerea în mișcare a acțiunii penale,
acțiunile pentru apărarea drepturilor reale privitoare la imobilele
neînscrise în cartea funciară, precum și actele și faptele juridice
privitoare la drepturile personale sau la alte raporturi juridice în
legătură cu aceste imobile vor continua să fie transcrise ori,
după caz, înscrise în vechile registre de publicitate imobiliară,
cu respectarea dispozițiilor Codului civil și ale prezentei legi.
(3) În cazul înscrierii unei construcții, al dezlipirii sau alipirii
unor imobile înscrise în cărți funciare întocmite în baza
Decretului-lege nr. 115/1938 și pentru înscrierea imobilelor
dobândite în temeiul legilor de restituire a proprietăților funciare,
se va întocmi o documentație cadastrală în vederea deschiderii
unei noi cărți funciare, potrivit prevederilor prezentei legi.
(4) Titlurile de proprietate emise în baza legilor de restituire
a proprietăților funciare se vor înscrie din oficiu în cartea funciară
pe baza planurilor parcelare validate de comisia județeană de
aplicare a legilor de restituire a proprietăților funciare și
recepționate de către oficiul teritorial, potrivit regulamentului
aprobat prin ordin cu caracter normativ al directorului general al
Agenției Naționale.”;
— Art. 69 alin. (2) a fost abrogat prin art. 87 pct. 17 din Legea
nr. 71/2011, astfel că art. 69 are următorul conținut: ă(1) Prezenta
lege intră în vigoare la 90 de zile de la publicarea ei în Monitorul
Oficial al României, Partea I. [...]
(3) Titularii sarcinilor înscrise în registrele de transcripțiuniinscripțiuni care vor solicita deschiderea cărților funciare pentru
imobilele în cauză, în condițiile prezentei legi, și reînnoirea
sarcinilor până la data de 31 decembrie 2016 vor beneficia de
scutire de la plata tarifelor.
(4) La data intrării în vigoare a prezentei legi se abrogă:
— art. 37—43 din Legea fondului funciar nr. 59 din
29 octombrie 1974, publicată în Buletinul Oficial nr. 138 din
5 noiembrie 1974, cu modificările ulterioare;

— anexa nr. 1 la Decretul nr. 146/1985 privind înființarea
colectivelor de lucrări cadastrale;
— Decretul nr. 305 din 15 septembrie 1971 privind activitatea
geodezică, topofotogrammetrică și cartografică, precum și
procurarea, deținerea și folosirea datelor și documentelor
rezultate din această activitate, publicat în Buletinul Oficial
nr. 111 din 26 septembrie 1971;
— orice alte dispoziții contrare prezentei legi.”
Autorii excepției invocă încălcarea dispozițiilor constituționale
ale art. 16 alin. (1) privind egalitatea în drepturi, art. 21 alin. (1),
(2) și (3) referitoare la accesul liber la justiție, precum și ale
art. 136 alin. (5) potrivit cărora proprietatea privată este
inviolabilă, în condițiile legii organice.
Examinând excepția de neconstituționalitate, Curtea
constată că prevederile de lege criticate sunt apreciate a fi
neconstituționale în interpretarea dată acestora prin Decizia
nr. LXXXVI (86) din 10 decembrie 2007 a Înaltei Curți de Casație
și Justiție, pronunțată cu ocazia soluționării recursului în
interesul legii declarat de procurorul general al Parchetului de
pe lângă Înalta Curte de Casație și Justiție.
Prin dispozitivul acestei decizii, Secțiile Unite ale Înaltei Curți
de Casație și Justiție au stabilit că, în situația prescripțiilor
achizitive începute sub imperiul Decretului-lege nr. 115/1938 și
împlinite după intrarea în vigoare a Legii nr. 7/1996, acțiunile în
constatarea dobândirii dreptului de proprietate prin uzucapiune
în regim de carte funciară sunt guvernate de dispozițiile legii
vechi, respectiv ale Decretului-lege nr. 115/1938.
1. Curtea consideră că un prim aspect care se impune a fi
analizat este acela al admisibilității excepției de
neconstituționalitate. În acest context, prin Decizia nr. 8 din
18 ianuarie 2011, publicată în Monitorul Oficial al României,
Partea I, nr. 186 din 17 martie 2011, Curtea a reținut că scopul
declarat al recursului în interesul legii este acela de a asigura
interpretarea și aplicarea unitară a legii de către toate instanțele
judecătorești, ca urmare a sesizării, în practică, a unor chestiuni
de drept care au primit o soluționare diferită din partea
instanțelor judecătorești. Potrivit art. 3307 din Codul de procedură
civilă, introdus prin art. I pct. 33 din Legea nr. 202/2010 privind
unele măsuri pentru accelerarea soluționării proceselor, decizia
se pronunță numai în interesul legii și nu are efecte asupra
hotărârilor judecătorești examinate și nici cu privire la situația
părților din acele procese, iar dezlegarea dată problemelor de
drept judecate este obligatorie pentru instanțe de la data
publicării deciziei în Monitorul Oficial al României. Ca atare,
obligativitatea dezlegărilor date problemelor de drept, prin
soluționarea unui recurs în interesul legii, înseamnă că
judecătorul trebuie să se conformeze unei interpretări normative
unitare date de instanța supremă.
Așa
fiind,
Curtea
constată
că
excepția
de
neconstituționalitate, astfel cum a fost formulată, este admisibilă.
2. Analizând pe fond excepția de neconstituționalitate, Curtea
constată că textele de lege criticate, respectiv art. 58 și art. 69
din Legea nr. 7/1996, republicată, au mai făcut obiect al
controlului de constituționalitate, prin raportare la critici similare,
în acest sens fiind, de exemplu, Decizia nr. 653 din 10 iunie
2008, publicată în Monitorul Oficial al României, Partea I, nr. 509
din 7 iulie 2008, Decizia nr. 1.615 din 26 noiembrie 2009,
publicată în Monitorul Oficial al României, Partea I, nr. 5 din
5 ianuarie 2010, și Decizia nr. 587 din 4 mai 2010, publicată în

MONITORUL OFICIAL AL ROMÂNIEI, PARTEA I, Nr. 879/13.XII.2011
Monitorul Oficial al României, Partea I, nr. 463 din 6 iulie 2010,
prin care a statuat că acestea nu contravin Legii fundamentale.
Curtea reține că, în esență, autorii excepției susțin că prin
menținerea în vigoare a prevederilor Decretului-lege nr. 115/1938
se aduce atingere egalității în drepturi, aplicându-li-se unor
cetățeni un regim juridic discriminatoriu față de cetățenii care nu
cad sub incidența acestui act normativ, limitându-se totodată și
accesul la justiție. Astfel, aceștia arată că uzucapiunea în sistem
de carte funciară se reglementează în continuare după
prevederile vechii legi, respectiv după prevederile art. 27 și 28
din Decretul-lege nr. 115/1938, ceea ce conduce la crearea unei
situații de inegalitate între persoane, raportat la aceeași stare
de fapt, în funcție de domiciliul acestor persoane.
Prin deciziile mai sus menționate, în acord cu jurisprudența
Curții Europene a Drepturilor Omului, Curtea Constituțională a
statuat că principiul egalității în fața legii nu însemnă
uniformitate, așa încât, în cazul unor situații diferite, un tratament
diferit este posibil atunci când acesta se justifică în mod obiectiv
și rațional. Or, aplicabilitatea tranzitorie a prevederilor art. 27 și
28 din Decretul-lege nr. 115/1938 este justificată obiectiv și
rațional de procesul istoric de unificare a legislației după
întregirea țării în urma Primului Război Mondial. Astfel, în
materia publicității drepturilor reale imobiliare au existat sisteme
diferite de publicitate: în unele regiuni, sistemul de transcripțiuni
și inscripțiuni, iar în altele, sistemul cărților funciare. Ca efect al
aplicării Legii nr. 7/1996 se va realiza o unificare legislativă a
regimului de publicitate imobiliară.
În acest context, Curtea apreciază că soluția legislativă de a
menține în vigoare Decretul-lege nr. 115/1938 până la finalizarea
lucrărilor de cadastru general și a registrelor de publicitate
imobiliară nu aduce atingere art. 16 alin. (1) sau art. 21 din
Constituție. Acest act normativ are aplicabilitate generală în
zonele ce cad sub incidența reglementărilor sale, fiind expresia
aplicării legii civile în spațiu.
Astfel, așa cum s-a stabilit prin Decizia nr. LXXXVI (86) din
10 decembrie 2007 a Înaltei Curți de Casație și Justiție, în timp,
legea veche (Decretul-lege nr. 115/1938) ultraactivează în

11

întregul ei, acțiunea sa neputând înceta decât în momentul fixat
de legiuitor.
Rezultă deci că pentru posesia imobilelor situate în regimul
de carte funciară, începute sub imperiul Decretului-lege
nr. 115/1938, acțiunea în constatarea dreptului de proprietate
prin uzucapiune este reglementată de prevederile acestui decret
chiar și după data intrării în vigoare a Legii nr. 7/1996.
În istoria statului unitar român au existat și mai există norme
legale aplicabile doar pe o anumită parte a teritoriului național,
de exemplu: Legea nr. LX/1881 privitoare la executarea silită
imobiliară în Transilvania, Legea nr. 84/1992 privind regimul
zonelor libere, Legea nr. 151/1998 privind dezvoltarea regională
în România, însă, așa cum s-a arătat mai sus, existența unor
acte normative diferite pentru anumite zone ale țării nu este de
natură să creeze discriminări.
În legătură cu instituția discriminării, Curtea a mai reținut că,
în sensul art. 4 alin. (2) din Constituție, aceasta poate exista
atunci când se stabilesc tratamente juridice diferite pe criterii de
rasă, de naționalitate, de origine etnică, de limbă, de religie, de
sex, de opinie, de apartenență politică, de avere sau de origine
socială. Reglementarea criticată stabilește însă un regim diferit
în materia publicității bunurilor imobiliare, aplicabilă acestora, pe
criteriul apartenenței la spațiul care a fost guvernat de sistemul
legislativ.
În sfârșit, referitor la critica autorilor excepției potrivit căreia
în reglementarea inițială a Legii nr. 7/1996, înainte de
modificările aduse prin Legea nr. 247/2005, dispozițiile tranzitorii
aveau o logică juridică care permitea aplicarea unitară a legii și
în mod egal față de toți cetățenii, Curtea consideră că aceasta
nu înseamnă că prin modificările aduse de legiuitor prin această
lege se încalcă vreun drept al autorilor excepției, ci, mai curând,
acestea dau expresie principiului neretroactivității legii pentru
situațiile în curs de desfășurare.
În sfârșit, Curtea constată că aspectele invocate în motivarea
excepției reprezintă, în realitate, probleme de interpretare și
aplicare a legii, care sunt de competența instanțelor de judecată,
iar nu de competența instanței de contencios constituțional.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 58 și art. 69 din Legea cadastrului și a
publicității imobiliare nr. 7/1996, republicată, excepție ridicată de Ioan Boțan, Liviu Boțan, Dorina Boțan, Petru Bîrgoz, Valeria
Bîrgoz, Cornel Ștefănuț și Maria Ștefănuț în dosarele nr. 802/175/2007, nr. 803/175/2007 și nr. 804/175/2007 ale Tribunalului Alba —
Secția civilă.
Definitivă și general obligatorie.
Pronunțată în ședința publică din data de 25 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

12

MONITORUL OFICIAL AL ROMÂNIEI, PARTEA I, Nr. 879/13.XII.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 1.239/1996 privind înființarea, organizarea
și funcționarea Federației Sportului Școlar și Universitar
În temeiul art.108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 1.239/1996 privind
înființarea, organizarea și funcționarea Federației Sportului
Școlar și Universitar, publicată în Monitorul Oficial al României,
Partea I, nr. 306 din 25 noiembrie 1996, cu modificările și
completările ulterioare, se modifică după cum urmează:
1. Articolul 1 va avea următorul cuprins:
ăArt. 1. — (1) Se aprobă înființarea Federației Sportului
Școlar și Universitar ca organ de specialitate al administrației
publice centrale, cu personalitate juridică, în subordinea
Ministerului Educației, Cercetării, Tineretului și Sportului, cu
sediul în municipiul București, str. Vasile Conta nr. 16, sectorul 2.
(2) Organizarea și funcționarea Federației Sportului Școlar
și Universitar sunt reglementate în regulamentul prevăzut în
anexa care face parte integrantă din prezenta hotărâre.”
2. Articolul 2 se abrogă.
3. Articolul 3 va avea următorul cuprins:
ăArt. 3. — Scopul Federației Sportului Școlar și Universitar
este de a asigura cadrul necesar dezvoltării continue, organizării

și funcționării performante a sportului școlar și universitar la
nivelul tuturor elementelor sale de structură și infrastructură.”
4. Articolul 4 va avea următorul cuprins:
ăArt. 4. — Federația Sportului Școlar și Universitar este organ
de specialitate al administrației publice centrale cu personalitate
juridică și este finanțată integral de la bugetul de stat.”
5. Articolul 5 va avea următorul cuprins:
ăArt. 5. — (1) Structura organizatorică și statul de funcții ale
Federației Sportului Școlar și Universitar se aprobă prin ordin al
ministrului educației, cercetării, tineretului și sportului.
(2) Federația Sportului Școlar și Universitar are un număr
maxim de 17 posturi, funcții publice și contractuale, care se
încadrează în numărul maxim de posturi aprobat pentru unitățile
și activitățile Ministerului Educației, Cercetării, Tineretului și
Sportului finanțate integral de la bugetul de stat.
(3) Salarizarea personalului se face în conformitate cu
prevederile legale în vigoare.”
6. Anexa se modifică și se înlocuiește cu anexa care face
parte integrantă din prezenta hotărâre.

PRIM-MINISTRU

EMIL BOC
Contrasemnează:
Ministrul educației, cercetării, tineretului și sportului,
Daniel Petru Funeriu
p. Ministrul administrației și internelor,
Mihai Capră,
secretar de stat
p. Ministrul muncii, familiei și protecției sociale,
Nicolae Ivășchescu,
secretar de stat
Ministrul finanțelor publice,
Gheorghe Ialomițianu
București, 30 noiembrie 2011.
Nr. 1.201.
ANEXĂ
(Anexa la Hotărârea Guvernului nr. 1.239/1996)

REGULAMENT

de organizare și funcționare a Federației Sportului Școlar și Universitar

Dispoziții generale

CAPITOLUL II
Scop și atribuții

Art. 1. — Federația Sportului Școlar și Universitar, denumită
în continuare F.S.S.U., este organ de specialitate al
administrației publice centrale, cu personalitate juridică, în
subordinea Ministerului Educației, Cercetării, Tineretului și
Sportului, denumit în continuare M.E.C.T.S.
Art. 2. — (1) F.S.S.U. are sediul în municipiul București,
str. Vasile Conta nr. 16, sectorul 2, camerele nr. 719, 720, 721 și 722.
(2) F.S.S.U. este finanțată integral de la bugetul de stat.

Art. 3. — Scopul F.S.S.U. este de a asigura cadrul necesar
dezvoltării continue, organizării și funcționării performante a
sportului școlar și universitar la nivelul tuturor elementelor sale
de structură și infrastructură.
Art. 4. — (1) F.S.S.U. are următoarele atribuții principale:
a) elaborează și susține strategia organizării și dezvoltării
activității sportive școlare și universitare și reprezintă interesele
M.E.C.T.S. în raport cu federațiile sportive naționale;
b) propune M.E.C.T.S. politici publice în domeniul sportului
școlar și universitar;

CAPITOLUL I

MONITORUL OFICIAL AL ROMÂNIEI, PARTEA I, Nr. 879/13.XII.2011
c) inițiază și propune M.E.C.T.S. proiecte de acte normative
în domeniul sportului școlar și universitar;
d) inițiază și organizează programe și acțiuni de atragere a
elevilor și studenților la practicarea sportului;
e) inițiază acțiuni de promovare a sportului, componentă a
educației generale și permanente;
f) coordonează, supraveghează și controlează din punct de
vedere metodologic structurile sportive din subordinea
M.E.C.T.S.;
g) coordonează competițiile sportive desfășurate în unitățile
și instituțiile de învățământ, organizate de asociațiile sportive
școlare și universitare;
h) elaborează, în colaborare cu federațiile sportive naționale,
calendarul competițiilor naționale școlare și universitare pe
ramură de sport;
i) sprijină sau organizează, după caz, competițiile sportive
școlare și universitare la nivel local, zonal și național, în
colaborare cu inspectoratele școlare și cu instituțiile de
învățământ superior;
j) sprijină, în limitele sale de competență, participarea
sportivilor legitimați la structurile sportive școlare și universitare
în competițiile naționale oficiale pe ramură de sport;
k) asigură reprezentarea României la competițiile oficiale
organizate sub egida federațiilor internaționale ale sportului
școlar și universitar, federații la care este afiliată, colaborând în
acest sens cu federațiile sportive naționale, și asigură, în limita
bugetului aprobat, premierea performanțelor deosebite obținute
la competițiile sportive internaționale oficiale școlare și
universitare;
l) exercită îndrumarea, supravegherea și controlul, pe linia
metodologică a activității sportive, asupra activității structurilor
sportive din subordinea M.E.C.T.S.;
m) colaborează cu Autoritatea Națională pentru Sport și
Tineret în vederea elaborării și susținerii strategiei generale a
organizării și dezvoltării activității sportive din România;
n) colaborează cu organele administrației publice centrale și
locale cu atribuții în domeniul sportului, cu instituțiile de
cercetare și cu unitățile sanitare de specialitate pentru
susținerea sportului pentru toți și de performanță în unitățile și
instituțiile de învățământ, pentru asigurarea unei eficiențe sporite
pe linia supravegherii și controlului, a formării și perfecționării
specialiștilor din domeniul sportului, pentru corelarea finanțării
activității sportive, prevenirea violenței în sport și combaterea
dopajului în activitatea sportivă școlară și universitară;
o) conlucrează cu Comitetul Olimpic și Sportiv Român pentru
promovarea valențelor educative ale olimpismului în activitatea
sportivă școlară și universitară;
p) supraveghează și controlează respectarea de către
structurile sportive școlare și universitare a dispozițiilor legale în
vigoare și a prevederilor cuprinse în regulamentele de
organizare și funcționare ale acestora, în ceea ce privește
activitatea sportivă;
q) organizează sau sprijină, potrivit legii, formarea, pregătirea
profesională și perfecționarea specialiștilor din domeniul
sportului, conlucrând în acest scop cu instituțiile și cu
organismele de specialitate din țară și din străinătate;
r) sprijină organizarea și promovarea cercetării științifice și
asistenței medicale în domeniul sportiv;
s) promovează măsurile de prevenire, control și reprimare a
folosirii substanțelor interzise și a metodelor neregulamentare
destinate să mărească în mod artificial capacitatea fizică a
sportivilor sau să modifice rezultatele competițiilor în activitatea
sportivă școlară și universitară;
ș) organizează evenimente în vederea promovării
programelor de sport școlar și universitar;
t) adoptă măsuri pentru prevenirea și combaterea violenței la
manifestările sportive școlare și universitare;

13

ț) reprezintă interesele M.E.C.T.S. în diferite organe și
organisme sportive internaționale ale sportului școlar și
universitar;
u) negociază și încheie acorduri, înțelegeri, protocoale și alte
documente de colaborare în domeniul sportului școlar și
universitar cu organisme de specialitate din țară și din străinătate.
(2) F.S.S.U. poate îndeplini și alte atribuții prevăzute în actele
normative în vigoare.
(3) Pentru buna desfășurare a activității,
F.S.S.U.
beneficiază de acces în bazele sportive care aparțin unităților
de învățământ preuniversitar și universitar, cu acordul conducerilor
acestora.
CAPITOLUL III
Dispoziții organizatorice
Art. 5. — (1) F.S.S.U. funcționează cu un număr de maximum
17 posturi, funcții publice și contractuale, care se încadrează în
numărul maxim de posturi aprobat pentru unitățile și activitățile
M.E.C.T.S. finanțate integral de la bugetul de stat.
(2) Structura organizatorică și statul de funcții ale F.S.S.U.
se aprobă prin ordin al ministrului educației, cercetării, tineretului
și sportului.
(3) Activitatea F.S.S.U. este condusă de un director,
funcționar public, numit prin ordin al ministrului educației,
cercetării, tineretului și sportului pe bază de concurs organizat în
condițiile legii.
(4) Directorul F.S.S.U. reprezintă instituția în raporturile cu
organele administrației publice, cu organizațiile române și
străine pentru sport, precum și în raporturile cu persoanele fizice
și juridice.
(5) Directorul F.S.S.U. este ordonator terțiar de credite.
(6) În exercitarea atribuțiilor sale, directorul F.S.S.U. emite
decizii și instrucțiuni.
(7) Directorul F.S.S.U. se subordonează ministrului educației,
cercetării, tineretului și sportului și îndeplinește atribuțiile stabilite
prin fișa postului aprobată de acesta.
(8) Personalul F.S.S.U. este format din funcționari publici și
personal contractual.
(9) Atribuțiile, sarcinile și răspunderile individuale ale
personalului F.S.S.U. se stabilesc prin fișa postului, în
conformitate cu structura organizatorică și regulamentul intern
de organizare al F.S.S.U. aprobat de conducerea acesteia, în
termen de 60 de zile de la adoptarea, prin ordin al ministrului
educației, cercetării, tineretului și sportului, a structurii
organizatorice și a statului de funcții ale F.S.S.U.
(10) Salarizarea personalului F.S.S.U. se face potrivit
prevederilor legale în vigoare.
(11) Președintele de onoare al F.S.S.U. este desemnat de
ministrul educației, cercetării, tineretului și sportului, la
propunerea directorului F.S.S.U.
(12) La nivelul F.S.S.U. pot funcționa comisii consultative pe
probleme de sport.
(13) Înființarea, desființarea, competențele și componența
acestor comisii se stabilesc prin decizie a directorului F.S.S.U.
CAPITOLUL IV
Patrimoniul F.S.S.U.
Art. 6. — (1) F.S.S.U. administrează bunurile aflate în
patrimoniu, în condițiile legii.
(2) Bunurile se evidențiază distinct în patrimoniul F.S.S.U.
(3) În exercitarea drepturilor sale, F.S.S.U. administrează
bunurile aflate în patrimoniu, în vederea realizării scopului și
obiectului de activitate.
(4) Patrimoniul F.S.S.U. poate fi modificat conform
prevederilor legale.

14

MONITORUL OFICIAL AL ROMÂNIEI, PARTEA I, Nr. 879/13.XII.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII
Nr. 1.612 din 29 noiembrie 2011

CASA NAȚIONALĂ DE ASIGURĂRI DE SĂNĂTATE
Nr. 931 din 28 noiembrie 2011

ORDIN
privind modificarea și completarea secțiunii A din Normele tehnice de realizare a programelor
naționale de sănătate pentru anii 2011 și 2012, aprobate prin Ordinul ministrului sănătății
și al președintelui Casei Naționale de Asigurări de Sănătate nr. 1.591/1.110/2010
Văzând Referatul de aprobare nr. R.L. 3.394/2011 al Serviciului pentru programe de sănătate din cadrul Ministerului
Sănătății și nr. D.G. 3.867 din 28 noiembrie 2011 al Casei Naționale de Asigurări de Sănătate,
având în vedere prevederile:
— art. 48 alin. (3) din Legea nr. 95/2006 privind reforma în domeniul sănătății, cu modificările și completările ulterioare;
— Hotărârii Guvernului nr. 1.388/2010 privind aprobarea programelor naționale de sănătate pentru anii 2011 și 2012, cu
modificările ulterioare;
— Hotărârii Guvernului nr. 925/2011 privind suplimentarea bugetului Ministerului Sănătății din Fondul de rezervă bugetară
la dispoziția Guvernului, prevăzut în bugetul de stat pe anul 2011,
în temeiul art. 281 alin. (2) din Legea nr. 95/2006, cu modificările și completările ulterioare, al art. 7 alin. (4) din Hotărârea
Guvernului nr. 144/2010 privind organizarea și funcționarea Ministerului Sănătății, cu modificările și completările ulterioare, și al
art. 17 alin. (5) din Statutul Casei Naționale de Asigurări de Sănătate, aprobat prin Hotărârea Guvernului nr. 972/2006, cu
modificările și completările ulterioare,
ministrul sănătății și președintele Casei Naționale de Asigurări de Sănătate emit următorul ordin:
Art. I. — Secțiunea A din Normele tehnice de realizare a
programelor naționale de sănătate pentru anii 2011 și 2012,
aprobate prin Ordinul ministrului sănătății și al președintelui
Casei Naționale de Asigurări de Sănătate nr. 1.591/1.110/2010,
publicat în Monitorul Oficial al României, Partea I, nr. 53 și 53 bis
din 21 ianuarie 2011, cu modificările și completările ulterioare, se
modifică și se completează după cum urmează:
1. La capitolul I ăCadrul general de realizare a
programelor naționale de sănătate”, la articolul 19, alineatul (3)
se modifică și va avea următorul cuprins:
ă(3) Pentru realizarea unor obiective și activități cuprinse în
programele naționale de sănătate, Ministerul Sănătății încheie

contracte de servicii pentru depozitarea, conservarea și
eliberarea produselor achiziționate la nivel național, a produselor
primite ca donație/sponsorizare, precum și pentru incinerarea
produselor cu termene de valabilitate expirate, prin negociere
cu Compania Națională «Unifarm» — S.A., cu respectarea
obiectului de activitate al acesteia prevăzut în statutul aprobat
prin Hotărârea Guvernului nr. 892/1998 privind înființarea
Companiei Naționale «UNIFARM» — S.A.”
2. Capitolul II ăBugetul alocat programelor naționale de
sănătate aprobate pentru anul 2011” se modifică și va avea
următorul cuprins:

ăCAPITOLUL II
Bugetul alocat programelor naționale de sănătate aprobate pentru anul 2011
— mii lei —
Bugetul de stat
Denumirea programului

1

I. Programele naționale privind
bolile transmisibile
II. Programul național de
monitorizare a factorilor
determinanți din mediul de viață
și muncă
III. Programul național de
hematologie și securitate
transfuzională
IV. Programele naționale privind
bolile netransmisibile

Venituri proprii

Bugetul total

Din care transfer CNAS

Credite
bugetare

Credite de
angajament

Credite
bugetare

Credite de
angajament

Credite
bugetare

Credite de
angajament

Credite
bugetare

Credite de
angajament

2

3

4

5

6

7

8

9

77.448

77.448

53.326

53.229

130.774

130.677

97

0

0

0

5.088

5.088

5.088

5.088

0

0

28.798

28.798

59.615

59.615

88.413

88.413

0

0

333.280

333.280

956.991

911.551 1.290.271 1.244.831 1.063.876 1.018.436

15

MONITORUL OFICIAL AL ROMÂNIEI, PARTEA I, Nr. 879/13.XII.2011
1

V. Programul național de
evaluare și promovare a
sănătății și educație pentru
sănătate

2

3

4

5

6

7

8

9

0

0

8.126

8.126

8.126

8.126

0

0

VI. Programul național de
sănătate a femeii și copilului

32.762

32.762

10.544

10.544

43.306

43.306

0

0

VII. Programul național de
tratament în străinătate

34.000

34.000

0

0

34.000

34.000

0

0

0

0

120.000

120.000

120.000

120.000

120.000

120.000

52

52

447

447

499

499

0

0

0

45.537

0

45.537

VIII. Programul pentru
compensarea cu 90% a prețului
de referință a medicamentelor
MS acțiuni centralizate
Credite reținute în Programul
național de sănătate
TOTAL PROGRAME NAȚIONALE
DE SĂNĂTATE

506.340

506.340

45.537

1.214.137 1.214.137 1.720.477 1.720.477 1.183.973 1.183.973”

3. La capitolul III ăStructura programelor naționale de
sănătate aprobate pentru anii 2011 și 2012”, la subcapitolul I
ăProgramele naționale privind bolile transmisibile”, punctul 2
ăProgramul național de supraveghere și control al
bolilor transmisibile”, subpunctul 2.1 ăSubprogramul de
supraveghere și control al bolilor transmisibile prioritare”,
după litera e) se introduce o nouă literă, litera e1), cu
următorul cuprins:
ăe1) Activități derulate la nivelul direcțiilor de sănătate publică
județene și a municipiului București:
— achiziționarea vaccinului gripal sezonier, în scopul
realizării vaccinării antigripale a populației din grupele cu risc
crescut de a contracta sau transmite gripa, conform
metodologiei naționale, în conformitate cu recomandările OMS
și în funcție de situația epidemiologică.”
4. La capitolul III, la subcapitolul IV ăProgramele
naționale de sănătate privind bolile netransmisibile”,
punctul 1 ăProgramul național de boli cardiovasculare”,
subpunctul 1.1 ăSubprogramul de tratament al pacienților
cu afecțiuni cardiovasculare”, la titlul ăIndicatori de
evaluare”, subtitlul ă1) Indicatori fizici” se modifică și va
avea următorul cuprins:
ă1) Indicatori fizici:
a) numărul de bolnavi tratați prin proceduri de dilatare
percutană/an: 3.488;
b) numărul de bolnavi tratați prin proceduri terapeutice de
electrofiziologie/an: 300;
c) numărul de bolnavi tratați prin implantare de stimulatoare
cardiace/an: 2.523;
d) numărul de bolnavi tratați prin implantare de defibrilatoare
interne/an: 80;
e) numărul de bolnavi tratați prin implantarea de stimulatoare
de resincronizare cardiacă/an: 80;
f) numărul de bolnavi (adulți) tratați prin intervenții de
chirurgie cardiovasculară/an: 3.989;
g) numărul de bolnavi (copii) tratați prin intervenții de
chirurgie cardiovasculară/an: 434;
h) numărul de bolnavi tratați prin intervenții de chirurgie
vasculară/an: 1.763.”

5. La capitolul III, la subcapitolul IV punctul 1 subpunctul
1.2 ăSubprogramul de tratament invaziv al infarctului
miocardic acut”, la titlul ăIndicatori de evaluare”, subtitlul
ă1) Indicatori fizici” se modifică și va avea următorul
cuprins:
ă1) Indicatori fizici:
a) numărul de pacienți cu infarct miocardic acut (sindroame
coronariene acute cu supradenivelare de segment ST) tratați
prin intervenții coronariene percutane/an: 3.422.”
6. La capitolul III, subcapitolul IV punctul 5 ăProgramul
național de transplant de organe, țesuturi și celule de
origine umană”, subpunctul 5.1 ăSubprogramul de
transplant de organe, țesuturi și celule de origine umană”,
titlul ăIndicatori de evaluare”, subtitlul ă1) Indicatori fizici”,
la litera f) ănumărul estimativ de transplanturi ce urmează a
fi efectuate, pe tipuri:”, litera f.1) se modifică și va avea
următorul cuprins:
ăf.1) transplant hepatic: 70;”.
7. La capitolul III, la subcapitolul IV punctul 8 ăProgramul
național de diagnostic și tratament pentru boli rare”,
subpunctul ă2) Intervenția pentru diagnosticul și
managementul amiotrofiilor spinale și distrofiilor
musculare de tip Duchenne și Becker, precum și prevenirea
transmiterii ereditare a acestora”, la titlul ăNatura
cheltuielilor”, litera c) se modifică și va avea următorul
cuprins:
ăc) cheltuieli rezultate din programe de formare profesională
a personalului de specialitate (medici și personal sanitar mediu)
desfășurate la nivelul Spitalului Clinic de Psihiatrie «Prof. dr. Al.
Obregia» București: organizare și participare la cursuri,
achiziționare, publicare de materiale informative, cărți sau
publicații de specialitate;”.
8. La capitolul III, la subcapitolul V ăProgramul național
de evaluare și promovare a sănătății și educație pentru
sănătate”, punctul 3 ăSupravegherea stării de sănătate a
populației”, paragraful ăObiectiv 1: Evaluarea stării de
sănătate a copiilor și tinerilor”, titlul ăActivități”, la subtitlul
ăb) Activități derulate la nivelul direcțiilor de sănătate

16

MONITORUL OFICIAL AL ROMÂNIEI, PARTEA I, Nr. 879/13.XII.2011

publică județene și a municipiului București”, după punctul 8
se introduce un nou punct, punctul 9, cu următorul cuprins:
ă9. realizarea tipăririi și distribuirii carnetelor de vaccinări.”
Art. II. — Direcțiile de specialitate din cadrul Ministerului
Sănătății, Casa Națională de Asigurări de Sănătate, direcțiile de

sănătate publică, casele de asigurări de sănătate, furnizorii de
servicii medicale, precum și instituțiile publice nominalizate vor
duce la îndeplinire prevederile prezentului ordin.
Art. III. — Prezentul ordin se publică în Monitorul Oficial al
României, Partea I.

Ministrul sănătății,
Ritli Ladislau

Președintele Casei Naționale de Asigurări de Sănătate,
Nicolae-Lucian Duță

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 879/13.XII.2011 conține 16 pagini.

Prețul: 3,20 lei

&JUYDGY|528406]
ISSN 1453—4495

