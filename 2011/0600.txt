Anul 179 (XXIII) — Nr. 600

PARTEA I

LEGI, DECRETE, HOTĂRÂRI ȘI ALTE ACTE

Joi, 25 august 2011

SUMAR

Pagina
DECIZII ALE CURȚII CONSTITUȚIONALE
Decizia nr. 800 din 21 iunie 2011 referitoare la excepția de
neconstituționalitate a dispozițiilor art. 4 alin. (1) teza a
doua și art. 5 alin. (1) lit. a) teza întâi din Legea
nr. 221/2009 privind condamnările cu caracter politic
și măsurile administrative asimilate acestora,
pronunțate în perioada 6 martie 1945—22 decembrie
1989 ..........................................................................

2–4

Decizia nr. 801 din 21 iunie 2011 referitoare la excepția de
neconstituționalitate a prevederilor art. 5 alin. (1) lit. a)
teza întâi din Legea nr. 221/2009 privind condamnările
cu caracter politic și măsurile administrative asimilate
acestora, pronunțate în perioada 6 martie 1945—
22 decembrie 1989 ....................................................

4–6

Decizia nr. 855 din 23 iunie 2011 referitoare la excepția de
neconstituționalitate a prevederilor art. 38 alin. (1) din
Legea nr. 304/2004 privind organizarea judiciară ......

6–7

Pagina
Decizia nr. 881 din 30 iunie 2011 referitoare la excepția de
neconstituționalitate a dispozițiilor art. 7 lit. c) liniuța a
treia teza finală din Ordonanța Guvernului nr. 21/1992
privind protecția consumatorilor ................................
Decizia nr. 936 din 7 iulie 2011 referitoare la excepția de
neconstituționalitate a prevederilor art. 3 și 26 din
Legea nr. 50/1991 privind autorizarea executării
lucrărilor de construcții ..............................................
Decizia nr. 937 din 7 iulie 2011 referitoare la excepția de
neconstituționalitate a prevederilor art. 10 alin. (4) din
Legea nr. 38/2003 privind transportul în regim de taxi
și în regim de închiriere ..............................................
Decizia nr. 941 din 7 iulie 2011 referitoare la excepția de
neconstituționalitate a prevederilor art. 55 alin. (2) lit. a)
și alin. (3) lit. b) din Ordonanța de urgență a Guvernului
nr. 194/2002 privind regimul străinilor în România......
Decizia nr. 1.079 din 14 iulie 2011 referitoare la excepția de
neconstituționalitate a prevederilor art. 20 alin. (1) din
Legea contenciosului administrativ nr. 554/2004 ......

8–9

9–11

11–13

13–15

15–16

2

MONITORUL OFICIAL AL ROMÂNIEI, PARTEA I, Nr. 600/25.VIII.2011

DECIZII ALE CURȚII CONSTITUȚIONALE
D E C I Z I A Nr. 800*
din 21 iunie 2011

referitoare la excepția de neconstituționalitate a dispozițiilor art. 4 alin. (1) teza a doua și art. 5
alin. (1) lit. a) teza întâi din Legea nr. 221/2009 privind condamnările cu caracter politic și măsurile
administrative asimilate acestora, pronunțate în perioada 6 martie 1945—22 decembrie 1989
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Cristina Cătălina Turcu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 4 din Legea nr. 221/2009 privind condamnările
cu caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
excepție ridicată de statul român, prin Ministerul Finanțelor
Publice — Direcția Generală a Finanțelor Publice a Județului
Vâlcea, în Dosarul nr. 1.833/90/2010 al Tribunalului Vâlcea —
Secția civilă, care formează obiectul Dosarului Curții
Constituționale nr. 1.874D/2010.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public propune conexarea
Dosarului nr. 2.175D/2010 la Dosarul nr. 1.874D/2010, având în
vedere obiectul parțial identic al excepțiilor de
neconstituționalitate.
Luând act de propunerea de conexare, președintele dispune
să se facă apelul și în Dosarul nr. 2.175D/2010, având ca obiect
excepția de neconstituționalitate a prevederilor art. 5 din Legea
nr. 221/2009, excepție ridicată de același autor în Dosarul
nr. 511/90/2010 al Tribunalului Vâlcea — Secția civilă.
La apelul nominal se constată lipsa părților, față de care
procedura de citare este legal îndeplinită.
Curtea, având în vedere obiectul parțial identic al excepțiilor
de neconstituționalitate ridicate în dosarele sus-menționate, din
oficiu, pune în discuție conexarea Dosarului nr. 2.175D/2010 la
Dosarul nr. 1.874D/2010.
Reprezentantul Ministerului Public este de acord cu măsura
conexării.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 2.175D/2010 la
Dosarul nr. 1.874D/2010, care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate a dispozițiilor
art. 5 alin. (1) lit. a) teza întâi din Legea nr. 221/2009 ca devenită
inadmisibilă. Solicită, de asemenea, respingerea ca inadmisibilă
a excepției de neconstituționalitate a prevederilor art. 4 alin. (1)

teza a doua din Legea nr. 221/2009, apreciind că acestea nu au
incidență în cauză.
C U R T E A,

având în vedere actele și lucrările dosarelor, constată
următoarele:
Prin încheierile din 25 iunie 2010 și 3 iunie 2010, pronunțate
în dosarele nr. 1.833/90/2010 și nr. 511/90/2010, Tribunalul
Vâlcea — Secția civilă a sesizat Curtea Constituțională cu
excepția de neconstituționalitate a dispozițiilor art. 4 din
Legea nr. 221/2009 privind condamnările cu caracter politic
și măsurile administrative asimilate acestora, pronunțate în
perioada 6 martie 1945—22 decembrie 1989, respectiv cu
ale art. 5 din același act normativ. Excepția a fost ridicată de
statul român, prin Ministerul Finanțelor Publice — Direcția
Generală a Finanțelor Publice a Județului Vâlcea, în cadrul
soluționării unor acțiuni prin care se solicită plata unor
despăgubiri pentru daunele morale suferite ca urmare a unor
condamnări cu caracter politic și măsuri administrative asimilate
acestora, pronunțate în perioada 6 martie 1945—22 decembrie
1989.
În motivarea excepției de neconstituționalitate se susține,
cu privire la prevederile art. 4 alin. (1) teza a doua din Legea
nr. 221/2009, că, prin textul de lege criticat, legiuitorul a extins în
mod abuziv și nelegal exercitarea dreptului de a introduce
acțiune privind condamnările cu caracter politic și măsurile
administrative asimilate acestora, dând mandat oricărei
persoane fizice sau juridice interesate, precum și parchetului de
pe lângă tribunalul în circumscripția căruia domiciliază persoana
interesată, ceea ce aduce atingere dispozițiilor constituționale
ale art. 51 alin. (1) referitoare la dreptul cetățenilor de a se
adresa autorităților publice prin petiții formulate numai în numele
semnatarilor. Autorul excepției nu arată în ce constă încălcarea
adusă art. 52 alin. (3) din Legea fundamentală.
În ceea ce privește prevederile art. 5 alin. (1) lit. a) din Legea
nr. 221/2009, autorul susține că acestea sunt neconstituționale,
deoarece în cuprinsul legii nu se arată modalitatea și sursele de
finanțare a despăgubirilor acordate persoanelor îndreptățite.
Totodată, textul de lege criticat nu îndeplinește cerința
previzibilității și accesibilității legii, ceea ce aduce atingere
prevederilor constituționale ale art. 1 alin. (5) referitoare la
obligația respectării Constituției și a legilor.
Tribunalul Vâlcea — Secția civilă, în Dosarul
nr. 1.833/90/2010, apreciază că excepția de neconstituționalitate
a dispozițiilor art. 4 din Legea nr. 221/2009 este neîntemeiată,
deoarece posibilitatea de a extinde exercitarea dreptului de a
introduce acțiune privind condamnările cu caracter politic și
măsurile administrative asimilate acestora intră în atribuțiile
legiuitorului.

*) A se vedea opinia separată de la Decizia Curții Constituționale nr. 1.461 din 9 noiembrie 2010, publicată în Monitorul Oficial al României, Partea I, nr. 860
din 22 decembrie 2010.

MONITORUL OFICIAL AL ROMÂNIEI, PARTEA I, Nr. 600/25.VIII.2011
Tribunalul Vâlcea — Secția civilă, în Dosarul
nr. 511/90/2010, arată că excepția de neconstituționalitate a
dispozițiilor art. 4 alin. (1) teza a doua din Legea nr. 221/2009
este neîntemeiată, textul de lege criticat fiind în concordanță cu
art. 126 alin. (2) din Constituție, care statuează că procedura de
judecată este prevăzută numai prin lege. Referitor la dispozițiile
art. 5 din Legea nr. 221/2009, se arată că acestea au fost
adoptate cu respectarea procedurii prevăzute de Legea
fundamentală.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului și-a exprimat punctul de vedere asupra
excepției de neconstituționalitate ridicate în Dosarul Curții
Constituționale nr. 1.874D/2010 arătând că prevederile art. 4 din
Legea nr. 221/2009 sunt constituționale. În esență, reține că
dreptul de petiționare garantat prin dispozițiile art. 51 alin. (1)
din Legea fundamentală este diferit de dreptul de a introduce
acțiuni în justiție și că textul de lege criticat reprezintă o garanție
a faptului că ăhotărârile judecătorești pronunțate vor putea fi
supuse controlului judiciar în vederea dovedirii caracterului
politic al acestora, chiar și după decesul persoanelor
condamnate”.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, punctul de vedere al Avocatului Poporului,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum rezultă
din dispozitivele încheierilor de sesizare, îl constituie prevederile
art. 4 din Legea nr. 221/2009, în Dosarul nr. 1.833/90/2010 al
Tribunalului Vâlcea — Secția civilă, și prevederile art. 5 din
Legea nr. 221/2009 în Dosarul nr. 511/90/2010 al aceleiași
instanțe.
Din motivarea excepției, Curtea constată că, în realitate, sunt
criticate din punct de vedere al constituționalității numai
dispozițiile art. 4 alin. (1) teza a doua în Dosarul
nr. 1.833/90/2010 al Tribunalului Vâlcea — Secția civilă.
În Dosarul nr. 511/90/2010 al Tribunalului Vâlcea — Secția
civilă, deși în considerente își exprimă opinia cu privire la art. 4
alin. (1) teza a doua și art. 5 din Legea nr. 221/2009, apreciind
că excepția de neconstituționalitate privind ambele texte de lege
este neîntemeiată, prin dispozitiv sesizează Curtea numai cu
prevederile art. 5 din Legea nr. 221/2009.
Prin urmare, Curtea constată că, din motivarea excepției,
rezultă că obiectul acesteia îl formează art. 4 alin. (1) teza a
doua în Dosarul nr. 1.833/90/2010 al Tribunalului Vâlcea —
Secția civilă (Dosarul Curții Constituționale nr. 1.874D/2010) și
art. 4 alin. (1) teza a doua și art. 5 alin. (1) lit. a) teza întâi din
Legea nr. 221/2009 privind condamnările cu caracter politic și
măsurile administrative asimilate acestora, pronunțate în
perioada 6 martie 1945—22 decembrie, publicată în Monitorul
Oficial al României, Partea I, nr. 396 din 11 iunie 2009, în

3

Dosarul nr. 511/90/2010 al Tribunalului Vâlcea — Secția civilă
(Dosarul Curții Constituționale nr. 2.175D/2010), texte asupra
cărora Curtea, potrivit jurisprudenței sale, urmează să se
pronunțe prin prezenta decizie. Acestea au următorul cuprins:
— Art. 4 alin. (1) teza a doua din Legea nr. 221/2009: ă[...]
Cererea poate fi introdusă și după decesul persoanei, de orice
persoană fizică sau juridică interesată ori, din oficiu, de parchetul
de pe lângă tribunalul în circumscripția căruia domiciliază
persoana interesată.”;
— Art. 5 alin. (1) lit. a) teza întâi din Legea nr. 221/2009:
ăOrice persoană care a suferit condamnări cu caracter politic în
perioada 6 martie 1945—22 decembrie 1989 sau care a făcut
obiectul unor măsuri administrative cu caracter politic, precum
și, după decesul acestei persoane, soțul sau descendenții
acesteia până la gradul al II-lea inclusiv pot solicita instanței
prevăzute la art. 4 alin. (4), în termen de 3 ani de la data intrării
în vigoare a prezentei legi, obligarea statului la:
a) acordarea unor despăgubiri pentru prejudiciul moral suferit
prin condamnare în cuantum de până la: [...].”
Autorul excepției consideră că prevederile art. 4 alin. (1) teza
a doua din Legea nr. 221/2009 încalcă dispozițiile constituționale
ale art. 51 alin. (1) referitor la dreptul cetățenilor de a se adresa
autorităților publice prin petiții formulate numai în numele
semnatarilor și art. 52 alin. (3) privind obligația statului de a
răspunde patrimonial pentru prejudiciile cauzate prin erorile
judiciare. Totodată, dispozițiile art. 5 alin. (1) lit. a) teza întâi din
Legea nr. 221/2009 contravin art. 1 alin. (5) referitor la obligația
respectării Constituției și a legilor, art. 74 alin. (3) privind
exercitarea inițiativei legislative de către Guvern și art. 138 alin. (5)
potrivit cărora ăNicio cheltuială bugetară nu poate fi aprobată
fără stabilirea sursei de finanțare” din Legea fundamentală.
1. Cu privire la excepția de neconstituționalitate a dispozițiilor
art. 4 alin. (1) teza a doua din Legea nr. 221/2009, Curtea
observă că în ambele dosare cererile privind constatarea
caracterului politic al condamnării au fost introduse de persoane
care au suferit o condamnare. Prin urmare, textul de lege criticat
prin care se arată titularii dreptului de a cere constatarea
caracterului politic al condamnării, după decesul persoanei
condamnate, nu are legătură cu soluționarea cauzei.
Curtea observă că nu este îndeplinită condiția de
admisibilitate prevăzută de art. 29 alin. (1) din Legea nr. 47/1992
potrivit căreia textul de lege criticat trebuie să aibă legătură cu
soluționarea cauzei.
Prin urmare, va respinge excepția ca inadmisibilă, în temeiul
art. 29 alin. (5) din același act normativ.
2. Referitor la excepția de neconstituționalitate a dispozițiilor
art. 5 alin. (1) lit. a) teza întâi din Legea nr. 221/2009, Curtea
observă că, ulterior sesizării sale prin încheierile menționate,
prin deciziile nr. 1.358 din 21 octombrie 2010 și nr. 1.360 din
21 octombrie 2010, publicate în Monitorul Oficial al României,
Partea I, nr. 761 din 15 noiembrie 2010, a admis excepția de
neconstituționalitate a dispozițiilor art. 5 alin. (1) lit. a) teza întâi
din Legea nr. 221/2009, constatând că acestea sunt
neconstituționale.
Or, potrivit art. 29 alin. (3) din Legea nr. 47/1992, ăNu pot face
obiectul
excepției
prevederile
constatate
ca
fiind
neconstituționale printr-o decizie anterioară a Curții
Constituționale”.
Prin urmare, reținând că acest caz de inadmisibilitate a
excepției de neconstituționalitate a intervenit între momentul
sesizării Curții Constituționale și momentul pronunțării instanței
de
contencios
constituțional
asupra
excepției
de
neconstituționalitate, aceasta urmează să fie respinsă ca
devenită inadmisibilă.

4

MONITORUL OFICIAL AL ROMÂNIEI, PARTEA I, Nr. 600/25.VIII.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi în privința dispozițiilor art. 5 alin. (1) lit. a) teza întâi din
Legea nr. 221/2009,
CURTEA CONSTITUȚIONALĂ

În numele legii
D E C I D E:

1. Respinge, ca inadmisibilă, excepția de neconstituționalitate a dispozițiilor art. 4 alin. (1) teza a doua din Legea
nr. 221/2009 privind condamnările cu caracter politic și măsurile administrative asimilate acestora, pronunțate în perioada 6 martie
1945—22 decembrie 1989, excepție ridicată de statul român, prin Ministerul Finanțelor Publice — Direcția Generală a Finanțelor
Publice a Județului Vâlcea, în dosarele nr. 1.833/90/2010 și nr. 511/90/2010 ale Tribunalului Vâlcea — Secția civilă.
2. Respinge, ca devenită inadmisibilă, excepția de neconstituționalitate a dispozițiilor art. 5 alin. (1) lit. a) teza întâi din
Legea nr. 221/2009, excepție ridicată de același autor în Dosarul nr. 511/90/2010 al aceleiași instanțe.
Definitivă și general obligatorie.
Pronunțată în ședința publică din data de 21 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Cătălina Turcu

CURTEA CONSTITUȚIONALĂ

D E C I Z I A Nr. 801
din 21 iunie 2011

referitoare la excepția de neconstituționalitate a prevederilor art. 5 alin. (1) lit. a)
teza întâi din Legea nr. 221/2009 privind condamnările cu caracter politic și măsurile
administrative asimilate acestora, pronunțate în perioada 6 martie 1945—22 decembrie 1989
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Cristina Cătălina Turcu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 5 alin. (1) lit. a) din Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, excepție ridicată de Alexandru Poosz în
Dosarul nr. 1.465/83/2010 al Tribunalului Satu Mare — Secția
civilă.
La apelul nominal se constată lipsa părților, față de care
procedura de citare a fost legal îndeplinită.
Președintele dispune să se facă apelul și în Dosarul
nr. 1.885D/2010 având ca obiect o excepție de neconstituționalitate
identică, ridicată de Nicolina Ciobotaru, prin mandatar, în
Dosarul nr. 906/91/2010 al Tribunalului Vrancea — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent referă asupra faptului că dovada de
comunicare a procedurii de citare cu autorul Nicolina Ciobotaru
s-a întors cu mențiunea ădestinatar decedat” și că la dosar s-a
depus o cerere prin care mandatarul acestuia solicită judecarea
în lipsă.
Reprezentantul Ministerului Public apreciază că procedura
de citare este legal îndeplinită.

Curtea consideră că procedura de citare este legal
îndeplinită, cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere, ca devenită inadmisibilă, a excepției de
neconstituționalitate, în sensul celor reținute de Curte în
jurisprudența sa.
C U R T E A,

având în vedere actele și lucrările dosarelor, constată
următoarele:
Prin încheierile din 4 iunie 2010 și 11 mai 2010, pronunțate
în dosarele nr. 1.465/83/2010 și nr. 906/91/2010, Tribunalul
Satu Mare — Secția civilă și Tribunalul Vrancea — Secția
civilă au sesizat Curtea Constituțională cu excepția de
neconstituționalitate a prevederilor art. 5 alin. (1) lit. a),
respectiv art. 5 din Legea nr. 221/2009 privind condamnările
cu caracter politic și măsurile administrative asimilate
acestora, pronunțate în perioada 6 martie 1945—
22 decembrie 1989. Excepția a fost ridicată de reclamanții
Alexandru Poosz și Nicolina Ciobotaru, prin mandatar, în cauze
având ca obiect acordarea unor despăgubiri pentru prejudiciul
moral suferit prin condamnare, în care s-a invocat, în temeiul
textului de lege criticat, excepția lipsei calității procesuale active
a primului autor, precum și excepția inadmisibilității acțiunii
introduse de cel de-al doilea autor.
În motivarea excepției de neconstituționalitate, autorii
susțin că prevederile art. 5 alin. (1) lit. a) teza întâi din Legea
nr. 221/2009 încalcă dispozițiile constituționale ale art. 16
alin. (1) privind egalitatea în drepturi, art. 21 alin. (1) și (2)
referitor la accesul liber la justiție, art. 46 privind dreptul la
moștenire și art. 124 alin. (1) privind înfăptuirea justiției,
deoarece creează discriminări între clasele de moștenitori,
restrângând nejustificat beneficiarii despăgubirilor prevăzute de
Legea nr. 221/2009.

MONITORUL OFICIAL AL ROMÂNIEI, PARTEA I, Nr. 600/25.VIII.2011
Tribunalul Satu Mare — Secția civilă apreciază că excepția
de neconstituționalitate este întemeiată, deoarece printr-o
dispoziție dintr-o lege ordinară se restrânge categoria
moștenitorilor îndreptățiți la beneficiul măsurilor reparatorii.
Tribunalul Vrancea — Secția civilă apreciază că excepția
de neconstituționalitate este neîntemeiată, ajungând la
concluzia, prin folosirea argumentelor de interpretare
sistematică și analogică cu alte prevederi legale, că
ăinterpretarea dispozițiilor art. 5 alin. (1) lit. a) din Legea
nr. 221/2009 nu poate conduce la soluția că soțul sau
descendenții celui condamnat ar putea beneficia de dreptul la
despăgubiri pentru prejudiciul moral suferit de cel condamnat”.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 5 alin. (1) lit. a) din Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, publicată în Monitorul Oficial al României,
Partea I, nr. 396 din 11 iunie 2009.
Dispozițiile art. 5 alin. (1) lit. a) din Legea nr. 221/2009 au
fost modificate prin art. I pct. 1 din Ordonanța de urgență a
Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, publicată în Monitorul Oficial al României,
Partea I, nr. 446 din 1 iulie 2010, dispozițiile modificatoare având
următoarea redactare:
ăArt. I. — Legea nr. 221/2009 privind condamnările cu
caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
publicată în Monitorul Oficial al României, Partea I, nr. 396 din
11 iunie 2009, se modifică și se completează după cum
urmează:
1. La articolul 5 alineatul (1), litera a) se modifică și va avea
următorul cuprins:
«a) acordarea unor despăgubiri pentru prejudiciul moral
suferit prin condamnare în cuantum de până la:
1. 10.000 de euro pentru persoana care a suferit
condamnarea cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic;
2. 5.000 de euro pentru soțul/soția și descendenții de gradul I;
3. 2.500 de euro pentru descendenții de gradul al II-lea;»”
Art. I pct. 1 din Ordonanța de urgență a Guvernului
nr. 62/2010 modifică și completează dispozițiile de lege criticate,
prin introducerea a 3 puncte ce stabilesc plafoane maxime ale
cuantumului despăgubirilor, iar fraza a doua a art. 5 alin. (1)
lit. a) din lege a fost preluată și completată prin art. I pct. 2 din
Ordonanța de urgență a Guvernului nr. 62/2010 referitor la
introducerea unui nou alineat al art. 5, și anume alin. (11).

5

Potrivit art. 62 din Legea nr. 24/2000 privind normele de
tehnică legislativă pentru elaborarea actelor normative,
republicată în Monitorul Oficial al României, Partea I, nr. 260 din
21 aprilie 2010, dispozițiile de modificare și de completare se
încorporează, de la data intrării lor în vigoare, în actul de bază,
identificându-se cu acesta.
Prin Decizia Plenului Curții Constituționale nr. III din
31 octombrie 1995, publicată în Monitorul Oficial al României,
Partea I, nr. 259 din 9 noiembrie 1995, instanța de contencios
constituțional a statuat că, în cazul în care, după invocarea unei
excepții de neconstituționalitate în fața instanțelor judecătorești,
prevederea legală supusă controlului a fost modificată, Curtea
Constituțională se pronunță asupra constituționalității prevederii
legale, în noua sa redactare, numai dacă soluția legislativă din
legea modificată este, în principiu, aceeași cu cea dinaintea
modificării.
Or, dispozițiile art. 5 alin. (1) lit. a) din Legea nr. 221/2009,
astfel cum au fost modificate și completate prin art. I pct. 1 din
Ordonanța de urgență a Guvernului nr. 62/2010, cuprind două
soluții legislative distincte, și anume: pe de-o parte, teza întâi
privind acordarea unor despăgubiri (soluție legislativă preluată
și de dispozițiile modificatoare), iar pe de altă parte, teza a doua,
adică pct. 1—3 ale lit. a), referitoare la plafonarea cuantumului
acestor despăgubiri (soluție legislativă introdusă prin dispozițiile
modificatoare).
Întrucât în cauza de față autorii excepției de
neconstituționalitate critică faptul că soluția legislativă de
acordare a despăgubirilor [soluție cuprinsă și în dispozițiile art. 5
alin. (1) lit. a) din Legea nr. 221/2009, în forma anterioară
modificării] privește numai anumite categorii de moștenitori
beneficiari ai acestora, se constată că obiect al excepției de
neconstituționalitate îl constituie, așadar, numai dispozițiile art. 5
alin. (1) lit. a) teza întâi din Legea nr. 221/2009, modificate prin
art. XIII din Legea nr. 202/2010 privind unele măsuri pentru
accelerarea soluționării proceselor, publicată în Monitorul Oficial
al României, Partea I, nr. 714 din 26 octombrie 2010, potrivit
cărora:
ă(1) Orice persoană care a suferit condamnări cu caracter
politic în perioada 6 martie 1945—22 decembrie 1989 sau care
a făcut obiectul unor măsuri administrative cu caracter politic,
precum și, după decesul acestei persoane, soțul sau
descendenții acesteia până la gradul al II-lea inclusiv pot solicita
instanței prevăzute la art. 4 alin. (4), în termen de 3 ani de la
data intrării în vigoare a prezentei legi, obligarea statului la:
a) acordarea unor despăgubiri pentru prejudiciul moral suferit
prin condamnare în cuantum de până la:
[...]”.
Autorii excepției de neconstituționalitate consideră că textul
de lege criticat încalcă prevederile constituționale ale art. 16
alin. (1) privind egalitatea în drepturi, art. 21 alin. (1) și (2)
referitor la accesul liber la justiție, art. 46 privind dreptul la
moștenire și art. 124 alin. (1) privind înfăptuirea justiției.
Examinând excepția de neconstituționalitate, Curtea
constată că art. 5 alin. (1) lit. a) teza întâi din Legea nr. 221/2009
reglementează soluția legislativă de acordare a despăgubirilor
pentru prejudiciul moral suferit prin condamnare, ce pot fi cerute
de orice persoană care a suferit condamnări cu caracter politic
în perioada 6 martie 1945—22 decembrie 1989 sau care a făcut
obiectul unor măsuri administrative cu caracter politic, precum
și, după decesul acesteia, de soțul sau de descendenții săi până
la gradul al II-lea inclusiv. Autorii excepției de
neconstituționalitate critică limitarea, de către textul de lege
supus controlului de constituționalitate, a categoriilor de
moștenitori beneficiari ai despăgubirilor.
Or, Curtea constată că ulterior sesizării sale, prin deciziile
nr. 1.358 din 21 octombrie 2010 și nr. 1.360 din 21 octombrie
2010, publicate în Monitorul Oficial al României, Partea I, nr. 761
din 15 noiembrie 2010, s-a admis excepția de
neconstituționalitate și s-a constatat că dispozițiile art. 5 alin. (1)
lit. a) teza întâi din Legea nr. 221/2009 sunt neconstituționale.

6

MONITORUL OFICIAL AL ROMÂNIEI, PARTEA I, Nr. 600/25.VIII.2011

Având în vedere cele arătate, precum și critica autorilor
excepției de neconstituționalitate care se referă la limitarea
categoriilor de moștenitori beneficiari ai despăgubirilor, Curtea
constată că declararea ca neconstituțională a soluției legislative
de acordare a despăgubirilor privește și categoriile de beneficiari
ai acestora.
Or, potrivit art. 29 alin. (3) din Legea nr. 47/1992, ăNu pot face
obiectul
excepției
prevederile
constatate
ca
fiind
neconstituționale printr-o decizie anterioară a Curții
Constituționale”.

Prin urmare, reținând că acest caz de inadmisibilitate a
excepției de neconstituționalitate a intervenit între momentul
sesizării Curții Constituționale și momentul pronunțării instanței
de
contencios
constituțional
asupra
excepției
de
neconstituționalitate, aceasta urmează să fie respinsă ca
devenită inadmisibilă.
De altfel, în acest sens, s-a mai pronunțat Curtea și prin
Decizia nr. 1.578 din 7 decembrie 2010, publicată în Monitorul
Oficial al României, Partea I, nr. 59 din 24 ianuarie 2011.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor art. 5 alin. (1) lit. a) teza întâi din Legea
nr. 221/2009 privind condamnările cu caracter politic și măsurile administrative asimilate acestora, pronunțate în perioada 6 martie
1945—22 decembrie 1989, excepție ridicată de Alexandru Poosz și Nicolina Ciobotaru, prin mandatar, în dosarele nr. 1.465/83/2010
și nr. 906/91/2010 ale Tribunalului Satu Mare — Secția civilă și, respectiv, Tribunalului Vrancea — Secția civilă.
Definitivă și general obligatorie.
Pronunțată în ședința publică din data de 21 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Cătălina Turcu

CURTEA CONSTITUȚIONALĂ

D E C I Z I A Nr. 855
din 23 iunie 2011

referitoare la excepția de neconstituționalitate a prevederilor art. 38 alin. (1) din Legea nr. 304/2004
privind organizarea judiciară
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antonella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 38 alin. (1) din Legea nr. 304/2004 privind
organizarea judiciară, excepție ridicată de Ionuț-Bogdan Luca
în Dosarul nr. 7.733/271/2008 al Judecătoriei Oradea — Secția
civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate, ca
neîntemeiată.

C U R T E A,

având în vedere actele și lucrările dosarului, constată
următoarele:
Prin Încheierea din 4 octombrie 2010, pronunțată în Dosarul
nr. 7.733/271/2008, Judecătoria Oradea — Secția civilă a
sesizat Curtea Constituțională cu excepția de
neconstituționalitate a prevederilor art. 38 alin. (1) din Legea
nr. 304/2004 privind organizarea judiciară. Excepția de
neconstituționalitate a fost ridicată de reclamantul Ionuț-Bogdan
Luca într-o cauză civilă având ca obiect soluționarea unei
plângeri împotriva încheierii de carte funciară.
În motivarea excepției de neconstituționalitate autorul
acesteia susține, în esență, că prevederile de lege criticate sunt
neconstituționale, deoarece creează o discriminare între
judecătorie, care nu dispune de personalitate juridică, și celelalte
persoane juridice, care dispun de personalitate juridică. Astfel,
judecătorii de la judecătorie nu pot pretinde că au același statut
cu judecătorii de la tribunal, având în vedere criteriul persoanei
de drept public — tribunalul în raport cu judecătoria, hotărârea
ce o va pronunța judecătoria fiind marcată de lipsa de
personalitate a instanței.
Judecătoria Oradea — Secția civilă consideră că
prevederile de lege criticate nu contravin dispozițiilor
constituționale invocate, deoarece lipsa personalității juridice a
judecătoriei nu aduce atingere statutului judecătorilor acestei

MONITORUL OFICIAL AL ROMÂNIEI, PARTEA I, Nr. 600/25.VIII.2011
instanțe, statut care este stabilit prin Legea nr. 303/2004, în mod
egal, fără a se face vreo referință la instanța la care aceștia își
desfășoară activitatea.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile de lege
criticate sunt constituționale. Astfel, normele supuse controlului
de constituționalitate nu instituie nicio discriminare pe
considerente arbitrare între judecătorii de le judecătorii față de
cei de la instanțele ierarhic superioare, fiind vorba, în esență,
de modul de organizare, prin lege, a instanțelor judecătorești și
de stabilirea unor reguli de funcționare a acestora.
În ceea ce privește critica de neconstituționalitate raportată
la art. 21 alin. (1), art. 124 și art. 126 alin. (1), (2) și (5) din
Constituție, arată că dispozițiile de lege criticate nu aduc
atingere acestor prevederi constituționale. Regulile de
organizare și funcționare a instanțelor de judecată sunt adoptate
de legiuitor în aplicarea prevederilor art. 124—126 din
Constituție, care cuprind principiile generale potrivit cărora se
organizează instanțele judecătorești și se realizează justiția, fără
a conține nicio prevedere contrară textelor constituționale de
referință. Legiuitorul constituant a lăsat la latitudinea legiuitorului
ordinar modul concret de reglementare a problemelor care
privesc organizarea instanțelor judecătorești.
Referitor la critica de neconstituționalitate raportată la art. 53
din Constituție, apreciază că textele de lege criticate nu pun în
discuție restrângerea exercițiului unor drepturi sau al unor
libertăți fundamentale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 38 alin. (1) din Legea nr. 304/2004 privind
organizarea judiciară, republicată în Monitorul Oficial al

7

României, Partea I, nr. 827 din 13 septembrie 2005, cu
modificările și completările ulterioare, prevederi care au
următorul cuprins: ăJudecătoriile sunt instanțe fără personalitate
juridică, organizate în județe și în sectoarele municipiului
București, potrivit anexei nr. 1.”
Autorul excepției de neconstituționalitate susține că
prevederile de lege criticate contravin dispozițiilor constituționale
ale art. 1 alin. (3), (4) și (5), ale art. 2 alin. (2), ale art. 16 alin. (2),
ale art. 20, ale art. 21 alin. (1), ale art. 53, ale art. 73 alin. (3), ale
art. 124, ale art. 126 alin. (1), (2) și (5) și ale art. 148 alin. (2) și
(4).
Examinând excepția de neconstituționalitate, Curtea reține
următoarele:
Statutul judecătorilor este reglementat la nivel constituțional
în art. 125, dispoziții care fac parte din titlul III ăAutoritățile
publice”, cap. VI ăAutoritatea judecătorească”, secțiunea 1
ăInstanțele judecătorești” (art. 124—130). Potrivit art. 125 din
Legea fundamentală, judecătorii numiți de Președintele
României sunt inamovibili; propunerile de numire, precum și
promovarea, transferarea și sancționarea judecătorilor sunt de
competența Consiliului Superior al Magistraturii, iar funcția de
judecător este incompatibilă cu orice altă funcție publică sau
privată, cu excepția funcțiilor didactice din învățământul superior.
La nivel infraconstituțional, statutul magistraților este
reglementat prin Legea nr. 303/2004, potrivit căreia judecătorii
sunt independenți, se supun numai legii și trebuie să fie
imparțiali.
Așadar, Curtea constată că statutul judecătorilor, astfel cum
este reglementat la nivel constituțional și infraconstituțional, este
același, indiferent de instanța judecătorească în cadrul căreia
aceștia își desfășoară activitatea. Totodată, Curtea reține că
hotărârea judecătorească nu poate fi influențată de gradul
instanței judecătorești unde își desfășoară activitatea
judecătorul care a pronunțat-o, astfel cum în mod eronat susține
autorul excepției, considerând că hotărârea pronunțată de
judecătorie ăeste marcată de lipsa de personalitate a instanței”.
În concluzie, toate susținerile autorului excepției de
neconstituționalitate sunt neîntemeiate, dispozițiile de lege
criticate fiind conforme cu prevederile art. 1 alin. (3), (4) și (5),
ale art. 16 alin. (2), ale art. 53, ale art. 124, ale art. 126 din Legea
fundamentală și, în consecință, excepția de neconstituționalitate
a dispozițiilor art. 38 alin. (1) din Legea nr. 304/2004 privind
organizarea judiciară, astfel cum a fost formulată, urmează a fi
respinsă ca atare.
În final, Curtea constată că celelalte dispoziții constituționale
invocate de către autorul excepției nu au legătură cu
soluționarea excepției de neconstituționalitate a dispozițiilor
art. 38 alin. (1) din Legea nr. 304/2004.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 38 alin. (1) din Legea nr. 304/2004 privind
organizarea judiciară, excepție ridicată de Ionuț-Bogdan Luca în Dosarul nr. 7.733/271/2008 al Judecătoriei Oradea — Secția
civilă.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

8

MONITORUL OFICIAL AL ROMÂNIEI, PARTEA I, Nr. 600/25.VIII.2011
CURTEA CONSTITUȚIONALĂ

D E C I Z I A Nr. 881
din 30 iunie 2011

referitoare la excepția de neconstituționalitate a dispozițiilor art. 7 lit. c) liniuța a treia teza finală
din Ordonanța Guvernului nr. 21/1992 privind protecția consumatorilor
Augustin Zegrean
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Cristina Cătălina Turcu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 7 lit. c) liniuța a treia teza finală din Ordonanța
Guvernului nr. 21/1992 privind protecția consumatorilor, excepție
ridicată de Societatea Comercială U.P.C. România — S.R.L. din
București în Dosarul nr. 7.111/327/2009 al Judecătoriei
Tulcea — Secția civilă și penală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, Președintele acordă
cuvântul reprezentantului Ministerului Public, care solicită
respingerea excepției de neconstituționalitate, arătând că prin
textul de lege criticat legiuitorul a urmărit instituirea unei măsuri
de protecție a consumatorului.
C U R T E A,

având în vedere actele și lucrările dosarului, constată
următoarele:
Prin Încheierea din 7 mai 2010, pronunțată în Dosarul
nr. 7.111/327/2009, Judecătoria Tulcea — Secția civilă și
penală a sesizat Curtea Constituțională cu excepția de
neconstituționalitate a dispozițiilor art. 7 lit. c) liniuța a treia
teza finală din Ordonanța Guvernului nr. 21/1992 privind
protecția consumatorilor.
Excepția a fost ridicată de Societatea Comercială U.P.C.
România — S.R.L. din București într-o cauză având ca obiect
soluționarea plângerii formulate împotriva unui proces-verbal de
constatare și sancționare a unei contravenții în temeiul textului
de lege criticat.
În motivarea excepției de neconstituționalitate autorul
arată că textul de lege criticat creează o discriminare între
prestatorul de servicii și consumator, întrucât acesta din urmă
nu poate fi sancționat contravențional pentru o faptă similară de
neexecutare a unei obligații contractuale. Totodată, supunerea
doar a uneia dintre părțile contractului la o sancțiune
contravențională, în cazul neexecutării contractului, încalcă
dreptul la un proces echitabil și constituie o ingerință în libertatea
de exercitare a comerțului, incompatibilă cu un stat de drept.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate este
inadmisibilă, în temeiul art. 2 alin. (3) din Legea nr. 47/1992, cu
privire la critica de neconstituționalitate a prevederilor art. 7 lit. c)
liniuța a treia din Ordonanța Guvernului nr. 21/1992 în raport de
dispozițiile art. 16 alin. (1) și (2) din Constituție, deoarece autorul
se referă la anumite deficiențe de reglementare. Cu privire la
celelalte critici, apreciază că excepția este neîntemeiată,
invocând în acest sens jurisprudența Curții. Totodată, mai arată
că accesul liber la justiție este garantat din moment ce, potrivit
art. 31 alin. (1) coroborat cu art. 32 alin. (2) din Ordonanța
Guvernului nr. 2/2001, contravenientul poate face plângere

împotriva procesului-verbal de constatare a contravenției și
aplicare a sancțiunii. De asemenea, critica referitoare la
încălcarea art. 45 din Constituție este neîntemeiată de vreme
ce exercitarea activității economice este garantată, în condițiile
legii. Funcționarea normală a economiei de piață este perfect
compatibilă cu măsurile de protecție a consumatorilor, iar fixarea
unor reguli privind calitatea produselor sau a serviciilor prestate
este impusă de alte obligații ce revin statului, respectiv cea
prevăzută de art. 135 alin. (2) lit. f) din Legea fundamentală
referitoare la creșterea calității vieții.
Avocatul Poporului apreciază că textele de lege criticate
sunt constituționale. În acest sens arată că textul de lege criticat
se aplică tuturor prestatorilor de servicii în mod egal, fără
privilegii și fără discriminări, și au ca scop protecția
consumatorilor împotriva unor practici abuzive, fără a aduce
atingere libertății economice. Totodată, nu se aduce atingere nici
dreptului prestatorilor la un proces echitabil, deoarece aceștia
au acces la justiție putând contesta procesul-verbal de
contravenție.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Avocatului Poporului și ale Guvernului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
prevederile art. 7 lit. c) liniuța a treia teza finală din Ordonanța
Guvernului nr. 21/1992 privind protecția consumatorilor,
republicată în Monitorul Oficial al României, Partea I, nr. 208 din
28 martie 2007, cu modificările și completările ulterioare, care au
următorul cuprins: ăOperatorii economici sunt obligați:
c) prestatorii de servicii: [...]
— să respecte [...]clauzele prevăzute în contracte.”
Textele constituționale invocate în susținerea excepției sunt
cele ale art. 16 alin. (1) potrivit căruia cetățenii sunt egali în fața
legii și a autorităților publice, fără privilegii și fără discriminări și
alin. (2) potrivit căruia nimeni nu este mai presus de lege, art. 21
alin. (3) privind dreptul la un proces echitabil și art. 45 privind
garantarea și exercitarea accesului liber al persoanei la o
activitate economică și a liberei inițiative, în condițiile legii.
Examinând excepția de neconstituționalitate, Curtea observă
că, potrivit principiului pacta sunt servanda înscris în art. 969 din
Codul civil, toate părțile unui contract sunt obligate la
respectarea clauzelor acestuia. Prin dispozițiile legale criticate,
legiuitorul a urmărit însă întărirea protecției acordate cetățenilor
în calitatea acestora de consumatori împotriva unor practici
incorecte promovate de operatorii economici, având în vedere
raportul disproporționat de resurse și forță economică existent
între aceștia. Așa fiind, prin textul de lege criticat legiuitorul a
urmărit asigurarea unui echilibru în raporturile dintre operatorul
economic și consumator, în vederea respectării principiului
egalității armelor, componentă esențială a dreptului la un proces
echitabil.
Pe de altă parte, Curtea observă că nu poate fi reținută critica
referitoare la încălcarea art. 45 din Legea fundamentală prin

MONITORUL OFICIAL AL ROMÂNIEI, PARTEA I, Nr. 600/25.VIII.2011
prevederile art. 7 lit. c) liniuța a treia teza finală din Ordonanța
Guvernului nr. 21/1992, deoarece garantarea și exercitarea
accesului liber al persoanei la o activitate economică se face cu
respectarea legii, inclusiv a reglementărilor privind protecția
consumatorilor.

9

Referitor la critica privind încălcarea dispozițiilor art. 16 din
Legea fundamentală, Curtea observă că acestea nu au
incidență în cauză, deoarece prevederile constituționale pretins
încălcate se referă la egalitatea cetățenilor în fața legii și a
autorităților publice, iar nu la egalitatea între cetățeni și
operatorul economic care, în speță, este o persoană juridică.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 7 lit. c) liniuța a treia teza finală din
Ordonanța Guvernului nr. 21/1992 privind protecția consumatorilor, excepție ridicată de Societatea Comercială U.P.C. România —
S.R.L. din București în Dosarul nr. 7.111/327/2009 al Judecătoriei Tulcea — Secția civilă și penală.
Definitivă și general obligatorie.
Pronunțată în ședința publică din data de 30 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Cătălina Turcu
CURTEA CONSTITUȚIONALĂ

D E C I Z I A Nr. 936
din 7 iulie 2011

referitoare la excepția de neconstituționalitate a prevederilor art. 3 și 26 din Legea nr. 50/1991
privind autorizarea executării lucrărilor de construcții
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 3 și 26 din Legea nr. 50/1991 privind
autorizarea executării lucrărilor de construcții, excepție ridicată
de Lucian Florin Stanciu în Dosarul nr. 1.312/337/2009 al
Tribunalului Sălaj — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate, ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 21 septembrie 2010, pronunțată în
Dosarul nr. 1.312/337/2009, Tribunalul Sălaj — Secția civilă a
sesizat Curtea Constituțională cu excepția de
neconstituționalitate a prevederilor art. 3 și 26 din Legea
nr. 50/1991 privind autorizarea executării lucrărilor de
construcții. Excepția de neconstituționalitate a fost ridicată de
Lucian Florin Stanciu într-o cauză având ca obiect soluționarea
unei plângeri contravenționale.

În motivarea excepției de neconstituționalitate autorul
acesteia arată că prevederile de lege criticate încalcă dispozițiile
constituționale ale art. 44 alin. (1) și (2) privind dreptul de
proprietate privată și ale art. 53 alin. (2) referitoare la
restrângerea exercițiului unor drepturi sau al unor libertăți,
deoarece ăobligativitatea impusă titularilor dreptului de
proprietate privată asupra unui teren de a construi conform
voinței unor organe administrative constituie golirea de conținut
a dreptului de proprietate privată și supunerea titularilor
respectivului drept la taxe și sancțiuni nejustificate.” Astfel,
restricționarea și limitarea de către stat a dreptului de proprietate
privată al cetățenilor săi, în alte condiții decât cele prevăzute de
art. 44 din Constituție, constituie o încălcare a garantării și
ocrotirii proprietății private. Totodată, dispozițiile de lege criticate
dau posibilitatea autorităților locale de a restricționa nepermis
de mult momentul și modalitatea în care titularul dreptului de
proprietate are dreptul de a-și edifica o construcție. De
asemenea, prevederile legale criticate instituie un tratament
discriminatoriu între persoanele fizice titulare ale dreptului de
proprietate și stat sau alte persoane de drept public, titulare ale
acestui drept, deoarece regimul sancționator reglementat de
Legea nr. 50/1991 nu se aplică statului sau persoanelor de drept
public.
Tribunalul Sălaj — Secția civilă consideră că excepția de
neconstituționalitate este nefondată, deoarece se impune
exercitarea autorității de către administrația publică județeană
și locală, precum și de către administrația publică centrală, în
situațiile prevăzute de lege, cu privire la punerea în aplicare a
prevederilor documentațiilor de amenajare a teritoriului și de
urbanism, aprobate conform legii, care constituie temeiul juridic
pentru realizarea de lucrări de construcții.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

10

MONITORUL OFICIAL AL ROMÂNIEI, PARTEA I, Nr. 600/25.VIII.2011

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3 și art. 26 din Legea nr. 50/1991 privind
autorizarea executării lucrărilor de construcții, republicată în
Monitorul Oficial al României, Partea I, nr. 933 din 13 octombrie
2004, astfel cum au fost modificate și completate prin Ordonanța
de urgență a Guvernului nr. 214/2008 pentru modificarea și
completarea Legii nr. 50/1991 privind autorizarea executării
lucrărilor de construcții, publicată în Monitorul Oficial al
României, Partea I, nr. 847 din 16 decembrie 2008, și prin Legea
nr. 261/2009 privind aprobarea Ordonanței de urgență a
Guvernului nr. 214/2008 pentru modificarea și completarea Legii
nr. 50/1991 privind autorizarea executării lucrărilor de construcții,
publicată în Monitorul Oficial al României, Partea I, nr. 493 din
16 iulie 2009.
Textele de lege criticate au, în prezent, următorul conținut:
— Art. 3: ă(1) Construcțiile civile, industriale, agricole, cele
pentru susținerea instalațiilor și utilajelor tehnologice, pentru
infrastructură de orice fel sau de oricare altă natură se pot
realiza numai cu respectarea autorizației de construire, precum
și a reglementărilor privind proiectarea și executarea
construcțiilor, pentru:
a) lucrări de construire, reconstruire, consolidare, modificare,
extindere, reabilitare, schimbare de destinație sau de reparare
a construcțiilor de orice fel, precum și a instalațiilor aferente
acestora, cu excepția celor prevăzute la art. 11;
b) lucrări de construire, reconstruire, extindere, reparare,
consolidare, protejare, restaurare, conservare, precum și orice
alte lucrări, indiferent de valoarea lor, care urmează să fie
efectuate la construcții reprezentând monumente istorice,
inclusiv la anexele acestora, identificate în același imobil —
teren și/sau construcții, la construcții amplasate în zone de
protecție a monumentelor și în zone construite protejate, stabilite
potrivit legii, ori la construcții cu valoare arhitecturală sau istorică
deosebită, stabilite prin documentații de urbanism aprobate;
c) lucrări de construire, reconstruire, modificare, extindere,
reparare, modernizare și reabilitare privind căile de comunicație
de orice fel, drumurile forestiere, lucrările de artă, rețelele și
dotările tehnico-edilitare, branșamente și racorduri la rețele de
utilități, lucrările hidrotehnice, amenajările de albii, lucrările de
îmbunătățiri funciare, lucrările de instalații de infrastructură,
lucrările pentru noi capacități de producere, transport, distribuție
a energiei electrice și/sau termice, precum și de reabilitare și
retehnologizare a celor existente;
d) împrejmuiri și mobilier urban, amenajări de spații verzi,
parcuri, locuri de joacă și agrement, piețe și alte lucrări de
amenajare a spațiilor publice;
e) lucrări de foraje și excavări necesare pentru efectuarea
studiilor geotehnice și a prospecțiunilor geologice, proiectarea și
deschiderea exploatărilor de cariere și balastiere, a sondelor de
gaze și petrol, precum și a altor exploatări de suprafață,
subterane sau subacvatice;
f) lucrări, amenajări și construcții cu caracter provizoriu
necesare în vederea organizării executării lucrărilor, în condițiile
prevăzute la art. 7 alin. (1) și (13);
g) organizarea de tabere de corturi, căsuțe sau de rulote;
h) lucrări de construcții cu caracter provizoriu: chioșcuri,
tonete, cabine, spații de expunere, corpuri și panouri de afișaj,
firme și reclame, copertine și pergole situate pe căile și spațiile

publice, anexe gospodărești, precum și anexele gospodărești
ale exploatațiilor agricole situate în extravilan;
i) cimitire — noi și extinderi.
(2) În vederea simplificării procedurii de autorizare a
executării lucrărilor de construcții provizorii prevăzute la alin. (1)
lit. d), g) și h), autorizația de construire se emite în baza
documentațiilor tehnice — D.T. cu conținut simplificat în raport
cu conținutul-cadru prevăzut în anexa nr. 1.”;
— Art. 26: ă(1) Constituie contravenții următoarele fapte,
dacă nu au fost săvârșite în astfel de condiții încât, potrivit legii,
să fie considerate infracțiuni:
a) executarea sau desființarea, totală ori parțială, fără
autorizație a lucrărilor prevăzute la art. 3, cu excepția celor
menționate la lit. b), de către investitor și executant;
b) executarea sau desființarea, cu nerespectarea
prevederilor autorizației și a proiectului tehnic, a lucrărilor
prevăzute la art. 3, cu excepția celor prevăzute la lit. b), precum
și continuarea executării lucrărilor autorizate fără solicitarea unei
noi autorizații de construire în situațiile prevăzute la art. 7
alin. (15), de către investitor și executant;
c) aprobarea furnizării de utilități urbane, ca urmare a
executării de lucrări de branșamente și racorduri la rețele pentru
construcții noi neautorizate;
d) menținerea după expirarea termenului prevăzut prin
autorizație sau după terminarea lucrărilor autorizate ori
adaptarea în alte scopuri față de cele prevăzute în autorizație a
construcțiilor, lucrărilor și amenajărilor cu caracter provizoriu;
e) neaducerea terenului la starea inițială de către investitor,
după terminarea lucrărilor prevăzute la art. 3 lit. c), precum și
nerealizarea lucrărilor de curățare, amenajare ori degajare, după
caz, a amplasamentului și/sau a terenurilor adiacente ocupate
temporar pe durata execuției, o dată cu încheierea lucrărilor de
bază;
f) împiedicarea ori sustragerea de la efectuarea controlului,
prin interzicerea accesului organelor de control abilitate sau prin
neprezentarea documentelor și a actelor solicitate;
g) neanunțarea datei începerii lucrărilor de construcții
autorizate, în conformitate cu prevederile art. 7 alin. (8);
h) neemiterea certificatelor de urbanism în termenul prevăzut
la art. 6 alin. (2), precum și emiterea de certificate de urbanism
incomplete ori cu date eronate, care nu conțin lista cuprinzând
avizele și acordurile legale necesare în raport cu obiectivul de
investiții, sau eliberarea acestora condiționat de elaborarea
prealabilă a unei documentații de urbanism sau a oricăror
documentații tehnice de definire a scopului solicitării, cu
depășirea termenului legal, sau refuzul nejustificat ori
condiționarea furnizării informațiilor de interes public prevăzute
la art. 6 alin. (1);
h1) neemiterea autorizațiilor de construire în termenul
prevăzut la art. 7 alin. (1);
i) emiterea de autorizații de construire/desființare:
— în lipsa unui drept real asupra imobilului, care să confere
dreptul de a solicita autorizația de construire/desființare;
— în lipsa sau cu nerespectarea prevederilor documentațiilor
de urbanism, aprobate potrivit legii;
— în baza unor documentații incomplete sau elaborate în
neconcordanță cu prevederile certificatului de urbanism, ale
Codului civil, ale conținutului-cadru al proiectului pentru
autorizarea executării lucrărilor de construcții, care nu conțin
avizele și acordurile legale necesare sau care nu sunt verificate
potrivit legii;
— în lipsa expertizei tehnice privind punerea în siguranță a
întregii construcții, în cazul lucrărilor de consolidare;
— în baza altor documente decât cele cerute prin prezenta
lege;
j) neorganizarea și neexercitarea controlului privind disciplina
în autorizarea și executarea lucrărilor de construcții de către
compartimentele abilitate din cadrul aparatului propriu al
consiliilor județene și al primăriilor, în unitățile lor administrativteritoriale, potrivit prevederilor art. 27 alin. (3) și (4), precum și
neurmărirea modului de îndeplinire a celor dispuse de

MONITORUL OFICIAL AL ROMÂNIEI, PARTEA I, Nr. 600/25.VIII.2011
Inspectoratul de Stat în Construcții, potrivit dispozițiilor art. 29
alin. (3);
k) neîndeplinirea, la termenul stabilit, a măsurilor dispuse de
Inspectoratul de Stat în Construcții la controlul anterior;
l) refuzul nejustificat sau obstrucționarea sub orice formă a
accesului persoanelor fizice sau al reprezentanților persoanelor
juridice la documentele prevăzute la art. 34 alin. (7);
(2) Contravențiile prevăzute la alin. (1), săvârșite de
persoanele fizice sau juridice, se sancționează cu amendă după
cum urmează:
— de la 1.000 lei la 100.000 lei, cele prevăzute la lit. a);
— de la 3.000 lei la 10.000 lei, cele prevăzute la lit. f);
— de 10.000 lei, cele prevăzute la lit. c);
— de la 3.000 lei la 10.000 lei, cele prevăzute la lit. b), d)
și e);
— de la 5.000 lei la 30.000 lei, cele prevăzute la lit. h), h1) și
i);
— de la 1.000 lei la 5.000 lei, cele prevăzute la lit. j) și k);
— de 2.000 lei, cele prevăzute la lit. l);
— de 1.000 lei, cele prevăzute la lit. g).
(3) Cuantumul amenzilor se actualizează anual prin hotărâre
a Guvernului.
(4) Sancțiunea amenzii poate fi aplicată și reprezentantului
persoanei juridice.
(5) Sancțiunea amenzii pentru faptele prevăzute la alin. (1)
lit. h) și i) se aplică funcționarilor publici responsabili de
verificarea documentațiilor care stau la baza emiterii
certificatelor de urbanism și a autorizațiilor de construire sau de
desființare, precum și semnatarilor, potrivit atribuțiilor stabilite
conform legii.
(6) În condițiile prezentei legi nu se aplică sancțiunea
avertisment.”
Autorul excepției de neconstituționalitate consideră că
prevederile de lege criticate contravin dispozițiilor constituționale
ale art. 44 alin. (1) și (2) privind dreptul de proprietate privată și

11

ale art. 53 alin. (2) referitoare la restrângerea exercițiului unor
drepturi sau al unor libertăți.
Examinând excepția de neconstituționalitate, Curtea reține
că s-a mai pronunțat asupra constituționalității prevederilor
criticate, sub aspectul unor critici identice celor formulate în
prezenta cauză, respingând excepțiile de neconstituționalitate
cu același obiect.
Astfel, prin Decizia nr. 293 din 18 martie 2010, publicată în
Monitorul Oficial al României, Partea I, nr. 245 din 16 aprilie
2010, Curtea a statuat că, potrivit art. 44 alin. (1) teza a doua din
Legea fundamentală, conținutul și limitele dreptului de
proprietate sunt stabilite de lege. Așadar, Constituția lasă în
sarcina legiuitorului stabilirea condițiilor și a limitelor de
exercitare a dreptului de proprietate, avându-se în vedere,
evident, și celelalte prevederi constituționale, cum ar fi, de
exemplu, art. 53 privind restrângerea exercițiului unor drepturi
sau al unor libertăți. Ca atare, Legea nr. 50/1991 reglementează
condițiile în care trebuie să aibă loc executarea lucrărilor de
construcții, stabilind în sarcina deținătorului titlului de proprietate
asupra unui imobil — teren și/sau construcții — anumite obligații
ce derivă din necesitatea protejării interesului general pe care
urbanismul și amenajarea teritoriului, precum și securitatea și
siguranța în construcții îl reprezintă.
Prin aceeași decizie, Curtea nu a reținut critica de
neconstituționalitate potrivit căreia obligațiile impuse de textele
legale examinate depășesc cadrul constituțional stabilit de
art. 44 și a constatat că, dimpotrivă, acestea reprezintă tocmai
o aplicare a prevederilor fundamentale pretins a fi încălcate.
Întrucât criticile de neconstituționalitate din prezenta cauză
privesc, în esență, aceleași aspecte și având în vedere că nu
au intervenit elemente noi, de natură să determine schimbarea
jurisprudenței Curții Constituționale, considerentele și soluția
deciziei menționate își păstrează valabilitatea și în cauza de
față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 3 și 26 din Legea nr. 50/1991 privind
autorizarea executării lucrărilor de construcții, excepție ridicată de Lucian Florin Stanciu în Dosarul nr. 1.312/337/2009 al Tribunalului
Sălaj — Secția civilă.
Definitivă și general obligatorie.
Pronunțată în ședința publică din data de 7 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 937
din 7 iulie 2011

referitoare la excepția de neconstituționalitate a prevederilor art. 10 alin. (4) din Legea nr. 38/2003
privind transportul în regim de taxi și în regim de închiriere
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 10 alin. (4) din Legea nr. 38/2003 privind
transportul în regim de taxi și în regim de închiriere, excepție
ridicată de Societatea Comercială ăGya&Bogdan” — S.R.L. din
Oradea în Dosarul nr. 1.255/111/CA/2008-R al Curții de Apel

12

MONITORUL OFICIAL AL ROMÂNIEI, PARTEA I, Nr. 600/25.VIII.2011

Oradea — Secția comercială și de contencios administrativ și
fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate, ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 4 octombrie 2010, pronunțată în Dosarul
nr. 1.255/111/CA/2008-R, Curtea de Apel Oradea — Secția
comercială și de contencios administrativ și fiscal a sesizat
Curtea Constituțională cu excepția de neconstituționalitate
a prevederilor art. 10 alin. (4) din Legea nr. 38/2003 privind
transportul în regim de taxi și în regim de închiriere.
Excepția de neconstituționalitate a fost ridicată de Societatea
Comercială ăGya&Bogdan” — S.R.L. din Oradea într-o cauză
de contencios administrativ având ca obiect soluționarea unei
cereri de anulare a unui act administrativ.
În motivarea excepției de neconstituționalitate autorul
acesteia arată că prevederile de lege criticate încalcă dispozițiile
constituționale ale art. 41 privind munca și protecția socială a
muncii, ale art. 45 privind libertatea economică, ale art. 53
privind restrângerea exercițiului unor drepturi sau al unor libertăți
și ale art. 135 privind economia, deoarece, prin interzicerea
transmiterii autorizațiilor taxi între transportatorii autorizați, se
îngrădește dreptul la muncă și totodată se limitează accesul la
o activitate economică, libera inițiativă și exercitarea acestora.
Restrângerea acestui drept la muncă și limitarea liberei
inițiative și a dreptului de acces la o activitate economică nu se
realizează în condițiile impuse de art. 53 din Constituție, întrucât
nu are în vedere scopurile menționate la alin. (1) al art. 53 și nu
este necesară într-o societate care funcționează pe baza
principiilor democratice.
În plus, prin imposibilitatea transmiterii autorizațiilor taxi între
transportatori autorizați se limitează și concurența, fiind afectată
libertatea comerțului, ceea ce contravine art. 135 alin. (1) și
alin. (2) lit. a) din Constituție.
Curtea de Apel Oradea — Secția comercială și de
contencios administrativ și fiscal consideră că excepția de
neconstituționalitate este neîntemeiată, raportat la textele
invocate din Constituție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textele de lege criticate
sunt constituționale. Astfel, raportat la dispozițiile art. 41 din
Constituție, observă că prin aplicarea unei sancțiuni de natură
contravențională nu se îngrădește dreptul la muncă, alegerea
profesiei, a meseriei, a ocupației, precum și a locului de muncă.
În ceea ce privește critica de neconstituționalitate raportată
la dispozițiile art. 53 din Constituție, apreciază că nici aceasta nu
poate fi reținută, deoarece legiuitorul a stabilit reguli stricte în
ceea ce privește faptul că ăautorizația taxi sau orice copie
conformă este unică și netransmisibilă de la un transportator
autorizat la alt transportator sau persoană fizică, asociație
familială, precum și de la un autovehicul la altul. Se interzice
transportatorului autorizat căruia i s-a atribuit în gestiune
executarea serviciului de transport în regim de taxi sau de
transport în regim de închiriere să transmită autorizațiile taxi sau
copiile conforme, sub orice formă, altui transportator autorizat,
transportator sau oricărei alte persoane, pentru a fi utilizate în

executarea transportului respectiv.” Prin urmare, textul legal
indicat stabilește sancțiunea retragerii acestor documente, fără
a fi contrar regulilor constituționale privind restrângerea
exercițiului unor drepturi sau al unor libertăți fundamentale.
Referitor la critica de neconstituționalitate raportată la
dispozițiile art. 45 și ale art. 135 alin. (1) și alin. (2) lit. a) din
Constituție, constată că dispozițiile de lege criticate sunt
conforme cu normele constituționale care stabilesc că accesul
liber al persoanei la exercitarea unei activități economice bazate
pe libera inițiativă se realizează în condițiile legii. Totodată,
prevederile de lege criticate dau expresie preocupării statului
pentru a asigura libertatea comerțului, protecția concurenței
loiale și crearea cadrului favorabil pentru valorificarea tuturor
factorilor de producție
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 10 alin. (4) din Legea nr. 38/2003 privind
transportul în regim de taxi și în regim de închiriere, publicată în
Monitorul Oficial al României, Partea I, nr. 45 din 28 ianuarie
2003, astfel cum au fost modificate prin art. I pct. 11 din Legea
nr. 265/2007 pentru modificarea și completarea Legii nr. 38/2003
privind transportul în regim de taxi și în regim de închiriere,
publicată în Monitorul Oficial al României, Partea I, nr. 527 din
3 august 2007.
Textul de lege criticat are, în prezent, următorul conținut:
ăAutorizația taxi sau orice copie conformă este unică și
netransmisibilă de la un transportator autorizat la alt
transportator sau persoană fizică, asociație familială, precum și
de la un autovehicul la altul. Se interzice transportatorului
autorizat căruia i s-a atribuit în gestiune executarea serviciului
de transport în regim de taxi sau de transport în regim de
închiriere să transmită autorizațiile taxi sau copiile conforme, sub
orice formă, altui transportator autorizat, transportator sau
oricărei alte persoane, pentru a fi utilizate în executarea
transportului respectiv.”
Autorul excepției de neconstituționalitate consideră că
prevederile de lege criticate contravin dispozițiilor constituționale
ale art. 41 privind munca și protecția socială a muncii, ale art. 45
privind libertatea economică, ale art. 53 privind restrângerea
exercițiului unor drepturi sau al unor libertăți și ale art. 135
privind economia.
Examinând excepția de neconstituționalitate, Curtea reține
următoarele:
Potrivit dispozițiilor de lege criticate, autorizația taxi sau orice
copie conformă este unică și netransmisibilă de la un
transportator autorizat la alt transportator sau persoană fizică,
asociație familială, precum și de la un autovehicul la altul, ceea
ce, în opinia autorului excepției de neconstituționalitate,
îngrădește dreptul la muncă și totodată limitează accesul la o
activitate economică și la libera inițiativă.
Curtea constată că susținerea autorului excepției referitoare
la încălcarea dreptului la muncă este neîntemeiată, deoarece
transportul în regim de taxi sau transportul în regim de închiriere

MONITORUL OFICIAL AL ROMÂNIEI, PARTEA I, Nr. 600/25.VIII.2011

13

se poate executa numai de transportatori autorizați, iar legale justificate de specificul profesiei, meseriei ori al locului de
autorizația de transport se eliberează de către autoritatea de muncă.
Cu privire la pretinsa limitare a accesului la o activitate
autorizare pe durată nedeterminată, pe baza unei documentații
care trebuie să conțină, printre altele, dovada îndeplinirii economică, prevăzut de art. 45 din Constituție, Curtea reține că,
condiției de capacitate profesională. Or, în aceste condiții, este potrivit acestei norme constituționale, este garantată exercitarea
firesc ca autorizația obținută să nu poată fi transmisibilă, ăîn condițiile legii” a accesului liber al persoanelor la o activitate
deoarece, în mod contrar, s-ar ajunge la eludarea dispozițiilor economică, iar textul de lege criticat impune o asemenea cerință
de lege referitoare la îndeplinirea cerințelor obligatorii pentru legală. Accesul liber la o activitate economică nu exclude, ci,
dimpotrivă, implică stabilirea unor limite de exercitare a libertății
obținerea autorizației. În consecință, dispozițiile de lege criticate
economice. Prin urmare, statul, în temeiul art. 135 din Legea
nu restrâng dreptul la muncă astfel cum este acesta consacrat fundamentală, are obligația să impună reguli de disciplină
de dispozițiile cuprinse în art. 41 din Constituție, întrucât economică, iar legiuitorul are competența să stabilească
libertatea alegerii profesiei, a meseriei și a locului de muncă nu sancțiunile corespunzătoare pentru nerespectarea acestora.
înseamnă că orice persoană, oricând și în orice condiții, poate
În final, Curtea nu poate reține nici pretinsa încălcare a
exercita profesia sau meseria pe care o dorește. Alegerea prevederilor art. 53 din Constituție, deoarece, astfel cum s-a
profesiei și a meseriei presupune, înainte de toate, pregătirea arătat mai sus, nu s-a constatat restrângerea exercițiului vreunui
și calificarea corespunzătoare în vederea exercitării acestora, drept sau al vreunei libertăți fundamentale și, prin urmare, norma
iar această libertate este condiționată de îndeplinirea unor criterii constituțională invocată nu are aplicabilitate în cauza de față.
Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 10 alin. (4) din Legea nr. 38/2003 privind
transportul în regim de taxi și în regim de închiriere, excepție ridicată de Societatea Comercială ăGya&Bogdan” — S.R.L. din
Oradea în Dosarul nr. 1.255/111/CA/2008-R al Curții de Apel Oradea — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 7 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 941
din 7 iulie 2011

referitoare la excepția de neconstituționalitate a prevederilor art. 55 alin. (2) lit. a) și alin. (3) lit. b)
din Ordonanța de urgență a Guvernului nr. 194/2002 privind regimul străinilor în România
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 55 alin (2) lit. a) și alin. (3) lit. b) din Ordonanța
de urgență a Guvernului nr. 194/2002 privind regimul străinilor în
România, excepție ridicată de Yan Weiping în Dosarul
nr. 1.929/2/2010 al Curții de Apel București — Secția a VIII-a
contencios administrativ și fiscal și care formează obiectul
Dosarului Curții Constituționale nr. 4319D/2010.

La apelul nominal se constată lipsa părților, față de care
procedura de citare a fost legal îndeplinită. Se prezintă domnul
Ioan Budura, interpretul autorizat de limba chineză.
Președintele dispune a se face apelul și în Dosarul
nr. 411D/2011, având ca obiect aceeași excepție de
neconstituționalitate, ridicată de Yang Shunfang în Dosarul
nr. 2.285/2/2010 al Curții de Apel București — Secția a VIII-a
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită. Se prezintă domnul
Ioan Budura, interpretul autorizat de limba chineză.
Curtea, din oficiu, pune în discuție conexarea dosarelor.
Reprezentantul Ministerului Public susține că nu se opune
conexării cauzelor.
Curtea, având în vedere identitatea de obiect a cauzelor, în
temeiul art. 14 și al art. 53 alin. (5) din Legea nr. 47/1992 privind
organizarea și funcționarea Curții Constituționale, raportate la
art. 164 din Codul de procedură civilă, dispune conexarea
Dosarului nr. 411D/2011 la Dosarul nr. 4319D/2010, care a fost
primul înregistrat.

14

MONITORUL OFICIAL AL ROMÂNIEI, PARTEA I, Nr. 600/25.VIII.2011

Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând în acest sens jurisprudența constantă a
Curții Constituționale în materie.
C U R T E A,

având în vedere actele și lucrările dosarelor, constată
următoarele:
Prin Încheierea din 11 octombrie 2010, pronunțată în Dosarul
nr. 1.929/2/2010, și prin Încheierea din 4 iunie 2010, pronunțată
în Dosarul nr. 2.285/2/2010, Curtea de Apel București —
Secția a VIII-a contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 55 alin. (2) lit. a) și alin. (3) lit. b) din
Ordonanța de urgență a Guvernului nr. 194/2002 privind
regimul străinilor în România. Excepția a fost ridicată de Yan
Weiping și de Yang Shunfang în cadrul unor cauze de
contencios administrativ având ca obiect ălitigiu privind regimul
străinilor”.
În motivarea excepției de neconstituționalitate autorii
acesteia susțin, în esență, că dispozițiile legale criticate sunt
lipsite de precizie și claritate, neîndeplinind criteriul de calitate
prevăzut de Convenția pentru apărarea drepturilor omului și a
libertăților fundamentale, în înțelesul dat de practica
jurisprudențială a Curții Europene a Drepturilor Omului (de
exemplu, în Cauza Silver contra Regatului Unit, 1983), ăîn
condițiile în care textul de lege nu precizează nici asupra
documentelor cerute pentru a face dovada desfășurării unei
activități în conformitate cu planul de afaceri, nici asupra
criteriilor de evaluare a îndeplinirii acestei condiții, astfel încât
reclamanta să poată avea o indicare precisă asupra normelor
aplicabile în situația sa”. Ca urmare a lipsei de precizie și
claritate, este afectată însăși substanța dreptului dedus judecății,
ceea ce aduce o vătămare gravă dreptului la un proces echitabil.
În plus, autorii excepției susțin că vor înregistra pierderi
financiare majore, inclusiv investițiile imobiliare realizate în
România, ceea ce reprezintă o încălcare a dreptului de
proprietate privată.
Curtea de Apel București — Secția a VIII-a contencios
administrativ și fiscal apreciază că excepția de
neconstituționalitate este neîntemeiată, întrucât textele de lege
care formează obiectul acesteia nu conțin restrângeri ale
exercițiului dreptului de proprietate privată pentru străini.
Instanța mai reține că instituirea unor norme potrivit cărora
străinului intrat în România în scopul desfășurării de activități
comerciale i se poate prelungi dreptul de ședere temporară sub
condiția prezentării unor documente care să ateste realizarea
unor investiții nu poate aduce atingere dreptului de proprietate
privată, ale cărui conținut și limite sunt stabilite prin lege.
Condițiile cerute străinului pentru stabilirea dreptului de ședere
în vederea desfășurării de activități comerciale se circumscriu
scopului pentru care fiecare categorie de străini nominalizată de
lege solicită prelungirea dreptului de ședere temporară în
România și se justifică prin însuși interesul pretins de solicitantul
dreptului. Invocă în acest sens deciziile Curții Constituționale
nr. 341/2007 și nr. 5/2008.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 55 alin. (2) lit. a) și alin. (3) lit. b) din Ordonanța
de urgență a Guvernului nr. 194/2002 privind regimul străinilor în
România, republicată în Monitorul Oficial al României, Partea I,
nr. 421 din 5 iunie 2008, având următorul conținut:
Art. 55 — Prelungirea dreptului de ședere pentru
desfășurarea de activități comerciale: ă[...] (2) Prelungirile
ulterioare ale dreptului de ședere temporară se pot acorda dacă
străinul îndeplinește următoarele condiții: a) activitatea societății
comerciale se desfășoară în conformitate cu planul de afaceri;
[...] (3) Dovada îndeplinirii condițiilor prevăzute în prezentul
articol se face cu următoarele documente: [...] b) documentele
care atestă că activitatea se desfășoară în conformitate cu
planul de afaceri;”.
Autorii excepției consideră că textul de lege menționat
încalcă dispozițiile constituționale ale art. 21 alin. (3) referitoare
la dreptul la un proces echitabil, precum și prevederile art. 6
paragraful 1 din Convenția pentru apărarea drepturilor omului și
a libertăților fundamentale, referitoare la soluționarea cauzei de
către o instanță independentă și imparțială, într-un termen
rezonabil.
Examinând excepția de neconstituționalitate, Curtea
constată că s-a mai pronunțat în numeroase cazuri asupra
prevederilor de lege criticate, din prisma unor critici de
neconstituționalitate similare, constatând că acestea nu
contravin dispozițiilor constituționale și convenționale invocate.
Astfel, prin Decizia nr. 42 din 20 ianuarie 2011, publicată în
Monitorul Oficial al României, Partea I, nr. 165 din 8 martie 2011,
Curtea a statuat că textele de lege criticate sunt suficient de
clare și precise încât destinatarii acestora să aibă o reprezentare
adecvată a semnificației acestora. În acest sens, Curtea a
observat că o eventuală enumerare limitativă a documentelor
ce pot fi prezentate în scopul dovedirii conformității activității
economice desfășurate de societatea comercială la care străinul
solicitant al prelungirii dreptului de ședere este acționar sau
asociat ar putea genera consecințe nefavorabile, întrucât s-ar
îngusta foarte mult posibilitățile aflate la îndemâna solicitantului
de dovedire a îndeplinirii condițiilor cerute de lege și, așa cum a
statuat Curtea Europeană a Drepturilor Omului în Hotărârea din
20 mai 1999, pronunțată în Cauza Reckvenyi contra Ungariei,
reglementarea ar suferi de o rigiditate excesivă.
Totodată, Curtea a reținut că instituirea unor norme potrivit
cărora străinului intrat în România în scopul desfășurării de
activități comerciale i se poate prelungi dreptul de ședere
temporară cu condiția prezentării unor documente care să
ateste realizarea unor investiții nu este de natură să aducă
atingere dreptului la un proces echitabil. Astfel, etapa analizării
cererii de către Oficiul Român pentru Imigrări cuprinde exclusiv
operațiuni administrative, cărora, prin ipoteză, nu li se aplică
exigențele unui proces echitabil. În cazul contestării deciziei
Oficiului Român pentru Imigrări, instanța judecătorească se va
pronunța asupra plângerii în cadrul unui proces, al cărui caracter
echitabil nu poate fi însă afectat de cerința prevăzută de textele
de lege criticate.
Întrucât criticile de neconstituționalitate din prezenta cauză
privesc, în esență, aceleași aspecte și având în vedere că nu
au intervenit elemente noi, de natură să determine schimbarea
jurisprudenței Curții Constituționale, considerentele și soluțiile
deciziilor menționate își păstrează valabilitatea și în cauza de
față.

MONITORUL OFICIAL AL ROMÂNIEI, PARTEA I, Nr. 600/25.VIII.2011

15

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 55 alin (2) lit. a) și alin. (3) lit. b) din
Ordonanța de urgență a Guvernului nr. 194/2002 privind regimul străinilor în România, excepție ridicată de Yan Weiping în Dosarul
nr. 1.929/2/2010 și de Yang Shunfang în Dosarul nr. 2.285/2/2010 ale Curții de Apel București — Secția a VIII-a contencios
administrativ și fiscal.
Definitivă și general obligatorie.
Pronunțată în ședința publică din data de 7 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 1.079
din 14 iulie 2011

referitoare la excepția de neconstituționalitate a prevederilor art. 20 alin. (1)
din Legea contenciosului administrativ nr. 554/2004
Augustin Zegrean
— președinte
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Ioana Marilena Chiorean — magistrat-asistent
Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 20 alin. (1) din Legea contenciosului
administrativ nr. 554/2004, excepție ridicată de Ionel Narcis
Neamțu în Dosarul nr. 1.165/63/2010 al Curții de Apel
Craiova — Secția contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate, ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 1 noiembrie 2010, pronunțată în Dosarul
nr. 1.165/63/2010, Curtea de Apel Craiova — Secția
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 20 alin. (1) din Legea contenciosului
administrativ nr. 554/2004. Excepția de neconstituționalitate a
fost ridicată de recurentul Ionel Narcis Neamțu într-o cauză
având ca obiect o obligație de a face.
În motivarea excepției de neconstituționalitate autorul
acesteia susține, în esență, că prevederile de lege criticate sunt
neconstituționale, deoarece eludează calea de atac a apelului în
materia contenciosului administrativ.
Curtea de Apel Craiova — Secția contencios
administrativ și fiscal consideră că excepția de
neconstituționalitate este neîntemeiată, întrucât prevederile de

lege criticate respectă garanțiile oferite de Constituție. Astfel, în
raport cu dispozițiile art. 129 din Constituție, potrivit cărora
hotărârile judecătorești pot fi atacate de Ministerul Public sau
părțile interesate în condițiile legii, iar potrivit art. 126 alin. (2)
din Legea fundamentală, care conferă legiuitorului dreptul
exclusiv de a legifera cu privire la acest aspect, nimic nu
împiedică adoptarea soluției legislative cuprinse în art. 20
alin. (1) din Legea nr. 554/2004. Legiuitorul poate institui, în
considerarea unor situații deosebite, reguli speciale de
procedură, precum și modalități speciale de exercitare a
drepturilor procedurale, astfel încât accesul liber la justiție nu
înseamnă accesul la toate structurile judecătorești și la toate
căile de atac. De altfel, așa cum s-a reținut în jurisprudența Curții
Constituționale, stabilind că hotărârile pronunțate în materie de
contencios administrativ și fiscal sunt supuse numai recursului,
legiuitorul a avut în vedere exigența soluționării cu celeritate a
cererilor formulate în această materie, dreptul la două grade de
jurisdicție fiind garantat, limitat, numai în materie penală.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 20 alin. (1) din Legea contenciosului administrativ
nr. 554/2004, publicată în Monitorul Oficial al României, Partea I,
nr. 1.154 din 7 decembrie 2004, modificate prin art. I pct. 29 din
Legea nr. 262/2007 pentru modificarea și completarea Legii

16

MONITORUL OFICIAL AL ROMÂNIEI, PARTEA I, Nr. 600/25.VIII.2011

contenciosului administrativ nr. 554/2004, publicată în Monitorul
Oficial al României, Partea I, nr. 510 din 30 iulie 2007.
În prezent, textul de lege criticat are următoarea redactare:
— Art. 20 ăRecursul”
ă(1) Hotărârea pronunțată în primă instanță poate fi atacată
cu recurs, în termen de 15 zile de la comunicare.”
Autorul excepției de neconstituționalitate consideră că aceste
prevederi de lege contravin dispozițiilor constituționale ale
art. 21 privind accesul liber la justiție.
Examinând excepția de neconstituționalitate, Curtea reține
că s-a mai pronunțat asupra prevederilor de lege ce formează
obiectul prezentei excepții de neconstituționalitate, prin raportare
la aceleași dispoziții din Constituție invocate ca și în prezenta
cauză, prin Decizia nr. 549 din 15 mai 2008, publicată în
Monitorul Oficial al României, Partea I, nr. 430 din 9 iunie 2008.
Cu acel prilej, Curtea a reținut că autorul acesteia critică
faptul că legea nu îi permite să exercite și calea de atac a
apelului împotriva sentințelor pronunțate de instanțele de
contencios administrativ. Însă prevederile constituționale ale
art. 129, invocate în motivarea excepției, conțin precizarea
esențială potrivit căreia hotărârile instanțelor pot fi atacate, de

Ministerul Public sau de părțile interesate, în condițiile legii. În
plus, art. 126 alin. (2) din Legea fundamentală oferă legiuitorului
dreptul de a legifera cu privire la acest aspect. De aici se
desprinde concluzia că nimic nu împiedică edictarea unei soluții
legislative ca cea cuprinsă în textul de lege criticat. De altfel,
această opțiune a legiuitorului a fost impusă de exigența
soluționării cu celeritate a procesului dedus judecății, aceasta
fiind una dintre caracteristicile acțiunii în contencios
administrativ.
Curtea a mai reținut că dreptul la două grade de jurisdicție
este garantat numai în materie penală, potrivit prevederilor art. 2
din Protocolul nr. 7 adițional la Convenția pentru apărarea
drepturilor omului și a libertăților fundamentale. Mai mult, chiar
și în materie penală pot fi instituite anumite excepții de la
această regulă.
Întrucât criticile de neconstituționalitate din prezenta cauză
privesc, în esență, aceleași aspecte și având în vedere că nu
au intervenit elemente noi, de natură să determine schimbarea
jurisprudenței Curții Constituționale, considerentele și soluția
deciziei menționate își păstrează valabilitatea și în cauza de
față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 20 alin. (1) din Legea contenciosului
administrativ nr. 554/2004, excepție ridicată de Ionel Narcis Neamțu în Dosarul nr. 1.165/63/2010 al Curții de Apel Craiova —
Secția contencios administrativ și fiscal.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 600/25.VIII.2011 conține 16 pagini.

Prețul: 3,20 lei

&JUYDGY|525610]
ISSN 1453—4495

