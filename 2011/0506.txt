Anul 179 (XXIII) — Nr. 506

PARTEA I

LEGI, DECRETE, HOTĂRÂRI ȘI ALTE ACTE

Luni, 18 iulie 2011

SUMAR

Pagina

Nr.
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII ALE CURȚII CONSTITUȚIONALE
Decizia nr. 449 din 12 aprilie 2011 referitoare la excepția de
neconstituționalitate a dispozițiilor art. 138 din Legea
nr. 85/2006 privind procedura insolvenței ..................
Decizia nr. 502 din 19 aprilie 2011 referitoare la excepția de
neconstituționalitate a prevederilor art. 7 alin. (1) din
Ordonanța de urgență a Guvernului nr. 168/2001
privind punerea în valoare a construcțiilor zootehnice
dezafectate, destinate creșterii, îngrășării și exploatării
animalelor, precum și a fabricilor de nutrețuri
combinate dezafectate ..............................................

2–3

457.

500.

4–5

Decizia nr. 504 din 19 aprilie 2011 referitoare la excepția de
neconstituționalitate a prevederilor art. 26 alin. 3 din
Legea nr. 112/1995 pentru reglementarea situației
juridice a unor imobile cu destinația de locuințe, trecute
în proprietatea statului................................................

5–6

Decizia nr. 572 din 3 mai 2011 referitoare la excepția de
neconstituționalitate a dispozițiilor art. 86 din
Ordonanța de urgență a Guvernului nr. 51/1998 privind
valorificarea unor active ale statului ..........................

7–8

Decizia nr. 579 din 5 mai 2011 referitoare la excepția de
neconstituționalitate a dispozițiilor art. 7 alin. (1), (3),
(8) și (9) din Legea nr. 85/2006 privind procedura
insolvenței ..................................................................
Decizia nr. 632 din 12 mai 2011 referitoare la excepția de
neconstituționalitate a dispozițiilor art. 1391 din Legea
nr. 8/1996 privind dreptul de autor și drepturile
conexe........................................................................

Pagina

— Ordin al ministrului transporturilor și infrastructurii
pentru aprobarea Strategiei de transport intermodal în
România ....................................................................

12

— Decizie a directorului general al Administrației
Naționale a Penitenciarelor pentru aprobarea
Manualului privind măsurile de prevenire și reacție la
incidentele produse pe timpul transportului
persoanelor private de libertate cu mijloace auto ......

12

ACTE ALE COMISIEI DE SUPRAVEGHERE
A ASIGURĂRILOR
12.

13–14

ACTE ALE COMISIEI NAȚIONALE
A VALORILOR MOBILIARE

8–10
43.
10–11

— Ordin pentru modificarea și completarea Normelor
privind principiile de organizare a unui sistem de
control intern și management al riscurilor, precum și
organizarea și desfășurarea activității de audit intern
la asigurători/reasigurători, aprobate prin Ordinul
președintelui Comisiei de Supraveghere a Asigurărilor
nr. 18/2009 ................................................................

— Ordin pentru aprobarea Instrucțiunii nr. 4/2011
privind înregistrarea și radierea valorilor mobiliare din
evidențele Comisiei Naționale a Valorilor Mobiliare ....

15–16

2

MONITORUL OFICIAL AL ROMÂNIEI, PARTEA I, Nr. 506/18.VII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 449
din 12 aprilie 2011

referitoare la excepția de neconstituționalitate a dispozițiilor art. 138 din Legea nr. 85/2006
privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 138 din Legea nr. 85/2006 privind procedura
insolvenței, excepție ridicată de Nicolae Minea în Dosarul
nr. 815/90/2009 al Tribunalului Vâlcea — Secția comercială și
contencios administrativ fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, cu referire la jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 25 martie 2010, pronunțată în Dosarul
nr. 815/90/2009, Tribunalul Vâlcea — Secția comercială și
contencios administrativ fiscal a sesizat Curtea
Constituțională cu excepția de neconstituționalitate a
dispozițiilor art. 138 din Legea nr. 85/2006 privind procedura
insolvenței, excepție ridicată de Nicolae Minea într-o cauză
având ca obiect angajarea răspunderii membrilor organelor de
conducere.
În motivarea excepției de neconstituționalitate autorul
susține că dispozițiile art. 138 din Legea nr. 85/2006 contravin
prevederilor constituționale care garantează dreptul de
proprietate privată și libertatea economică, drepturi
fundamentale consacrate de Constituție. Textul criticat dă
posibilitatea lichidatorului judiciar să solicite judecătorului-sindic
angajarea răspunderii patrimoniale a membrilor organelor de
conducere care au contribuit la crearea stării de insolvență a
debitorului, stipulând totodată împrejurările în care o asemenea
măsură urmează a fi dispusă prin admiterea cererii. Legea
instituie prezumția dobândirii ilicite a bunurilor proprietate privată
pentru aceste categorii de persoane și creează totodată
premisele abuzului de drept, manifestat sub forma introducerii
discreționare a unor astfel de cereri în instanță. De asemenea,
arată că prin efectul dispozițiilor criticate ăse instituie anumite
discriminări în sensul că se instituie prezumția de culpă a
persoanei care a avut calitatea de administrator în cadrul
societății”.

Tribunalul Vâlcea — Secția comercială și contencios
administrativ
fiscal
apreciază
că
excepția
de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctele de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
prevederile art. 138 din Legea nr. 85/2006 privind procedura
insolvenței, publicată în Monitorul Oficial al României, Partea I,
nr. 359 din 21 aprilie 2006. Ulterior sesizării, aceste prevederi au
fost modificate și completate prin Legea nr. 169 din 14 iulie 2010
pentru modificarea și completarea Legii nr. 85/2006 privind
procedura insolvenței, publicată în Monitorul Oficial al României,
Partea I, nr. 505 din 21 iulie 2010, astfel că în prezent acestea
au următorul cuprins:
— Art.138: ă(1) În cazul în care în raportul întocmit în
conformitate cu dispozițiile art. 59 alin. (1) sunt identificate
persoane cărora le-ar fi imputabilă apariția stării de insolvență a
debitorului, la cererea administratorului judiciar sau a
lichidatorului, judecătorul sindic poate dispune ca o parte a
pasivului debitorului, persoană juridică, ajuns în stare de
insolvență, să fie suportată de membrii organelor de conducere
și/sau supraveghere din cadrul societății, precum și de orice altă
persoană care a cauzat starea de insolvență a debitorului, prin
una dintre următoarele fapte:
a) au folosit bunurile sau creditele persoanei juridice în
folosul propriu sau în cel al unei alte persoane;
b) au făcut acte de comerț în interes personal, sub
acoperirea persoanei juridice;
c) au dispus, în interes personal, continuarea unei activități
care ducea, în mod vădit, persoana juridică la încetarea de plăți;
d) au ținut o contabilitate fictivă, au făcut să dispară unele
documente contabile sau nu au ținut contabilitatea în
conformitate cu legea;
e) au deturnat sau au ascuns o parte din activul persoanei
juridice ori au mărit în mod fictiv pasivul acesteia;
f) au folosit mijloace ruinătoare pentru a procura persoanei
juridice fonduri, în scopul întârzierii încetării de plăți;

MONITORUL OFICIAL AL ROMÂNIEI, PARTEA I, Nr. 506/18.VII.2011
g) în luna precedentă încetării plăților, au plătit sau au dispus
să se plătească cu preferință unui creditor, în dauna celorlalți
creditori.
(11) În cazul plăților prevăzute la alin. (1) lit. g), răspunderea
reprezentantului legal al persoanei juridice nu va putea fi
angajată dacă acestea au fost efectuate, cu bună-credință, în
executarea unui acord cu creditorii, încheiat ca urmare a unor
negocieri extrajudiciare pentru restructurarea datoriilor sale, sub
rezerva ca acordul să fi fost de natură a conduce, în mod
rezonabil, la redresarea financiară a debitorului și să nu fi avut
ca scop prejudicierea și/sau discriminarea unor creditori. În
raportul întocmit în conformitate cu dispozițiile art. 59 alin. (1),
administratorul judiciar/lichidatorul va preciza dacă plățile
prevăzute la alin. (1) lit. g) au fost efectuate în executarea unui
astfel de acord. Prevederile mai sus menționate se vor aplica și
în cazul în care acordul se realizează în cadrul procedurii
prevăzute de Legea nr. 381/2009.
(2) Aplicarea dispozițiilor alin. (1) nu înlătură aplicarea legii
penale pentru faptele care constituie infracțiuni.
(3) Dacă administratorul judiciar ori, după caz, lichidatorul nu
a indicat persoanele culpabile de starea de insolvență a
debitorului și/sau a hotărât că nu este cazul să introducă
acțiunea prevăzută la alin. (1), aceasta poate fi introdusă de
președintele comitetului creditorilor în urma hotărârii adunării
creditorilor ori, dacă nu s-a constituit comitetul creditorilor, de un
creditor desemnat de adunarea creditorilor. De asemenea,
poate introduce această acțiune, în aceleași condiții, creditorul
care deține mai mult de 50% din valoarea creanțelor înscrise la
masa credală.
(4) În caz de pluralitate, răspunderea persoanelor prevăzute
la alin. (1) este solidară, cu condiția ca apariția stării de
insolvență să fie contemporană sau anterioară perioadei de timp
în care și-au exercitat mandatul ori în care au deținut poziția care
ar fi putut cauza insolvență. Persoanele în cauză se pot apăra
de solidaritate dacă, în organele colegiale de conducere ale
persoanei juridice, s-au opus la actele ori faptele care au cauzat
insolvență sau au lipsit de la luarea deciziilor care au cauzat
insolvență și au făcut să se consemneze, ulterior luării deciziei,
opoziția lor la aceste decizii.
(5) Cererea introdusă în temeiul alin. (1) sau, după caz,
alin. (3) se va judeca separat, formându-se un dosar care va
purta același număr cu dosarul de fond și căruia i se va adăuga
cuvântul «bis».
(6) În cazul în care s-a pronunțat o hotărâre de respingere a
acțiunii introduse în temeiul alin. (1) sau, după caz, alin. (3),
administratorul judiciar/lichidatorul care nu intenționează să
formuleze recurs împotriva acesteia va notifica creditorii asupra
intenției sale. În cazul în care adunarea generală sau creditorul

3

care deține mai mult de jumătate din valoarea tuturor creanțelor
decide că se impune introducerea recursului, administratorul
judiciar trebuie să formuleze calea de atac, potrivit legii.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1) privind egalitatea cetățenilor în fața
legii, art. 21 privind accesul liber la justiție, art. 40 referitor la
dreptul de asociere, art. 44 privind dreptul de proprietate privată
și ale art. 45 privind libertatea economică.
Examinând excepția de neconstituționalitate, Curtea
constată că prevederile art. 138 din Legea nr. 85/2006 privind
procedura insolvenței au mai fost supuse controlului de
constituționalitate pentru critici de neconstituționalitate similare.
De exemplu, prin Decizia nr. 358 din 25 martie 2010, publicată
în Monitorul Oficial al României, Partea I, nr. 330 din 19 mai
2010, Curtea Constituțională a constatat că aceste prevederi de
lege sunt constituționale.
În considerentele acestei decizii s-a reținut că prevederile
art. 138 din Legea nr. 85/2006 nu instituie prezumția de culpă a
persoanei a cărei răspundere se solicită a fi stabilită, ci prevăd
în concret natura faptelor păgubitoare pentru societatea
comercială debitoare, fapte care au contribuit la ajungerea
acesteia în stare de insolvență și care pot antrena răspunderea
unor persoane din organele sale de conducere. Stabilirea
existenței unor asemenea fapte și a măsurii în care ele au
contribuit la ajungerea în stare de insolvență a societății
comerciale debitoare se face cu respectarea tuturor normelor
procedurale aplicabile și în dreptul comun, pe baza unui
probatoriu complet și pertinent. În cadrul acestui proces,
persoana a cărei responsabilitate se cere a fi stabilită poate
exercita fără nicio îngrădire dreptul la apărare, precum și căile
legale de atac.
De asemenea, s-a mai reținut că, deși membrii organelor de
supraveghere sau de conducere din cadrul societății, precum și
persoanele care au cauzat starea de insolvență a societății
debitoare suferă o îngrădire în exercitarea atributelor dreptului
lor de proprietate, având în vedere că pe această cale se
asigură acoperirea pasivului debitorului insolvent și valorificarea
drepturilor creditorilor și întrucât, potrivit art. 44 alin. (1) teza întâi
din Constituție, stabilirea conținutului și a limitelor dreptului de
proprietate constituie atributul exclusiv al legiuitorului,
reglementarea legală, în sine, nu relevă nicio contradicție cu
textele constituționale de referință.
Soluția pronunțată de Curtea Constituțională prin decizia
menționată, precum și considerentele care au stat la baza ei își
păstrează valabilitatea și în cauza de față, întrucât nu se invocă
elemente noi, de natură a schimba această jurisprudență.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 138 din Legea nr. 85/2006 privind procedura
insolvenței, excepție ridicată de Nicolae Minea în Dosarul nr. 815/90/2009 al Tribunalului Vâlcea — Secția comercială și contencios
administrativ fiscal.
Definitivă și general obligatorie.
Pronunțată în ședința publică din data de 12 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

4

MONITORUL OFICIAL AL ROMÂNIEI, PARTEA I, Nr. 506/18.VII.2011
CURTEA CONSTITUȚIONALĂ

D E C I Z I A Nr. 502
din 19 aprilie 2011

referitoare la excepția de neconstituționalitate a prevederilor art. 7 alin. (1)
din Ordonanța de urgență a Guvernului nr. 168/2001 privind punerea în valoare
a construcțiilor zootehnice dezafectate, destinate creșterii, îngrășării și exploatării animalelor,
precum și a fabricilor de nutrețuri combinate dezafectate
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 168/2001
privind punerea în valoare a construcțiilor zootehnice
dezafectate, destinate creșterii, îngrășării și exploatării
animalelor, precum și a fabricilor de nutrețuri combinate
dezafectate, excepție ridicată de Consiliul Local al Comunei
Negrilești, județul Galați, prin primar Viorel Răcășanu, în Dosarul
nr. 949/324/2009 al Tribunalului Galați — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă, întrucât Ordonanța de urgență a
Guvernului nr. 168/2001 a fost abrogată în mod expres prin
Legea nr. 281/2010.
C U R T E A,

având în vedere actele și lucrările dosarului, constată
următoarele:
Prin Încheierea din 16 martie 2010, pronunțată în Dosarul
nr. 949/324/2009, Tribunalul Galați — Secția civilă a sesizat
Curtea Constituțională cu excepția de neconstituționalitate
a prevederilor Ordonanței de urgență a Guvernului
nr. 168/2001 privind punerea în valoare a construcțiilor
zootehnice dezafectate, destinate creșterii, îngrășării și
exploatării animalelor, precum și a fabricilor de nutrețuri
combinate dezafectate, excepție ridicată de Consiliul Local al
Comunei Negrilești, județul Galați, prin primar Viorel Răcășanu,
într-o cauză având ca obiect ăhotărâre care să țină loc de act
autentic”.
În motivarea excepției de neconstituționalitate autorul
acesteia susține că Ordonanța de urgență a Guvernului
nr. 168/2001 este neconstituțională, întrucât impune autorităților
publice locale atribuirea în folosință gratuită a unor imobile ce fac
parte din domeniul privat al localității, pentru o perioadă de 5 ani,
împreună cu terenul aferent, urmată de o vânzare subevaluată
la un preț de 10% din valoarea de inventar la momentul atribuirii,
în acest mod fiind afectate iremediabil interesele comunității
locale. Așa fiind, apreciază că actul normativ criticat încalcă atât
principiul constituțional potrivit căruia proprietatea privată este

garantată indiferent de titular, cât și principiul descentralizării, al
autonomiei locale și cel al serviciilor publice.
Tribunalul Galați — Secția civilă apreciază că sunt
neîntemeiate criticile ce vizează neconstituționalitatea
prevederilor Ordonanței de urgență a Guvernului nr. 168/2001,
întrucât nu se aduce atingere dispozițiilor constituționale
invocate de autorul excepției.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, astfel cum reiese
din încheierea de sesizare, îl constituie prevederile Ordonanței
de urgență a Guvernului nr. 168/2001 privind punerea în valoare
a construcțiilor zootehnice dezafectate, destinate creșterii,
îngrășării și exploatării animalelor, precum și a fabricilor de
nutrețuri combinate dezafectate, publicată în Monitorul Oficial al
României, Partea I, nr. 823 din 20 decembrie 2001.
Din examinarea motivării excepției de neconstituționalitate,
Curtea constată că, în concret, critica autorului se regăsește în
cuprinsul art. 7 alin. (1) din Ordonanța de urgență a Guvernului
nr. 168/2001, astfel încât obiect al excepției de
neconstituționalitate, asupra căruia Curtea urmează a se
pronunța, îl constituie aceste prevederi legale, care au următorul
conținut: ăLa expirarea termenului de maximum 5 ani prevăzut
în contractul de atribuire în folosință gratuită, fabrica de nutrețuri
combinate, construcția zootehnică, terenul de sub acestea și
incintele aferente se vând persoanelor prevăzute la art. 2 lit. c),
care le-au avut în folosință gratuită, potrivit prevederilor
prezentei ordonanțe de urgență, la un preț echivalent cu 10%
din valoarea contabilă a acestora la momentul atribuirii în
folosință gratuită, stabilită potrivit normelor metodologice.”
În opinia autorului excepției de neconstituționalitate,
prevederile actului normativ criticat contravin dispozițiilor
constituționale ale art. 44 alin. (2) privind dreptul de proprietate
privată, art. 120 alin. (1) potrivit cărora ăAdministrația publică din
unitățile administrativ-teritoriale se întemeiază pe principiile
descentralizării, autonomiei locale și deconcentrării serviciilor
publice”, art. 121 alin. (1) și (2) referitoare la autoritățile
comunale și orășenești, precum și celor ale art. 136 alin. (5),

MONITORUL OFICIAL AL ROMÂNIEI, PARTEA I, Nr. 506/18.VII.2011
potrivit cărora proprietatea privată este inviolabilă, în condițiile
legii organice.
Examinând
excepția,
referitor
la
critica
de
neconstituționalitate formulată în cauză, Curtea reține că s-a mai
pronunțat prin Decizia nr. 984 din 8 iulie 2010, publicată în
Monitorul Oficial al României, Partea I, nr. 527 din 28 iulie 2010,
prilej cu care a statuat că ăprin înlăturarea posibilității autorităților
publice locale de a dispune în mod liber de bunurile aflate în
proprietatea privată a unităților administrativ-teritoriale, în sensul
de a opta sau nu pentru vânzarea acestora, se încalcă în mod
vădit dreptul unităților administrativ-teritoriale de exercitare a
prerogativei dispoziției, ca atribut ce ține de esența dreptului de
proprietate”.
Prin această decizie, Curtea a constatat că prevederile art. 7
alin. (1) din Ordonanța de urgență a Guvernului nr. 168/2001
sunt neconstituționale, întrucât a fost adusă atingere dispozițiilor
constituționale cuprinse în art. 44 alin. (1) și (3) referitoare la
dreptul de proprietate privată, precum și dispozițiilor art. 1 din

5

Primul Protocol adițional la Convenția pentru apărarea
drepturilor omului și a libertăților fundamentale.
De altfel, Curtea observă că ulterior sesizării sale, ca urmare
a constatării neconstituționalității prevederilor legale mai sus
menționate, actul normativ criticat a fost abrogat expres prin
art. I alin. (1) lit. c) din Legea nr. 281/2010 pentru abrogarea
unor reglementări din domeniul ajutorului de stat în agricultură
și pentru completarea Ordonanței Guvernului nr. 14/2010 privind
măsuri financiare pentru reglementarea ajutoarelor de stat
acordate producătorilor agricoli, începând cu anul 2010,
publicată în Monitorul Oficial al României, Partea I, nr. 888 din
30 decembrie 2010.
Or, potrivit prevederilor art. 29 alin. (3) din Legea nr. 47/1992
privind organizarea și funcționarea Curții Constituționale, ăNu
pot face obiectul excepției prevederile constatate ca fiind
neconstituționale printr-o decizie anterioară a Curții
Constituționale”, astfel încât excepția de neconstituționalitate cu
un atare obiect este inadmisibilă.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor art. 7 alin. (1) din Ordonanța de urgență
a Guvernului nr. 168/2001 privind punerea în valoare a construcțiilor zootehnice dezafectate, destinate creșterii, îngrășării și
exploatării animalelor, precum și a fabricilor de nutrețuri combinate dezafectate, excepție ridicată de Consiliul Local al Comunei
Negrilești, județul Galați, prin primar Viorel Răcășanu, în Dosarul nr. 949/324/2009 al Tribunalului Galați — Secția civilă.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora
CURTEA CONSTITUȚIONALĂ

D E C I Z I A Nr. 504
din 19 aprilie 2011

referitoare la excepția de neconstituționalitate a prevederilor art. 26 alin. 3 din Legea nr. 112/1995
pentru reglementarea situației juridice a unor imobile cu destinația de locuințe,
trecute în proprietatea statului
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 26 alin. 3 din Legea nr. 112/1995 pentru
reglementarea situației juridice a unor imobile cu destinația de

locuințe, trecute în proprietatea statului, excepție ridicată de
Lucea Codruța-Simona în Dosarul nr. 1.612/108/2010 al
Tribunalului Arad — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate. În
acest sens, arată că pretinsa neconstituționalitate a prevederilor
de lege criticate este dedusă din compararea acestora cu alte
texte legale, aspect ce nu intră în competența Curții
Constituționale.
C U R T E A,

având în vedere actele și lucrările dosarului, constată
următoarele:

6

MONITORUL OFICIAL AL ROMÂNIEI, PARTEA I, Nr. 506/18.VII.2011

Prin Încheierea din 26 mai 2010, pronunțată în Dosarul
nr. 1.612/108/2010, Tribunalul Arad — Secția civilă a sesizat
Curtea Constituțională cu excepția de neconstituționalitate
a prevederilor art. 26 alin. 3 din Legea nr. 112/1995 pentru
reglementarea situației juridice a unor imobile cu destinația
de locuințe, trecute în proprietatea statului, excepție ridicată
de Lucea Codruța-Simona într-o cauză civilă având ca obiect
fond funciar.
În motivarea excepției de neconstituționalitate autorul
acesteia consideră că prevederile legale criticate reprezintă o
ingerință asupra dreptului de proprietate privată din partea
statului. O astfel de aplicare a prevederilor de lege criticate
restrânge fără justificare legitimă exercițiul dreptului de
proprietate și golește de conținut dreptul de a dobândi și terenul
care, împreună cu construcția, formează aceeași unitate
locativă, teren necesar pentru o normală utilizare a construcției.
De asemenea, arată că, în măsura în care noțiunea de
ăsuprafață aferentă construcției” este interpretată ca o limitare a
dreptului de a dobândi teren, față de un titular al aceluiași drept,
aflat sub incidența Legii nr. 18/1991, textul de lege criticat este
neconstituțional întrucât încalcă, fără un scop legitim, dreptul de
proprietate.
Tribunalul Arad — Secția civilă consideră că excepția de
neconstituționalitate a prevederilor art. 26 alin. 3 din Legea
nr. 112/1995 este neîntemeiată, întrucât statul este proprietarul
terenului și, potrivit legii, are dreptul de a dispune de acesta în
mod exclusiv și absolut.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 26 alin. 3 din Legea nr. 112/1995 pentru
reglementarea situației juridice a unor imobile cu destinația de
locuințe, trecute în proprietatea statului, publicată în Monitorul
Oficial al României, Partea I, nr. 279 din 29 noiembrie 1995, și
au următorul conținut: ăSuprafețele de teren preluate de stat sau

de alte persoane juridice, aflate la data de 22 decembrie 1989
în posesia acestora și care depășesc suprafața aferentă
construcțiilor, rămân în proprietatea statului.”
În opinia autorului excepției de neconstituționalitate,
prevederile art. 26 alin. 3 din Legea nr. 112/1995 contravin
dispozițiilor constituționale ale art. 44 alin. (1)—(3) referitoare la
dreptul de proprietate privată, art. 55 alin. (1) și (2) coroborat cu
art. 1 din Protocolul adițional nr. 1 la Convenția pentru apărarea
drepturilor omului și a libertăților fundamentale, potrivit căruia:
ăOrice persoană fizică sau juridică are dreptul la respectarea
bunurilor sale. Nimeni nu poate fi lipsit de proprietatea sa decât
pentru cauză de utilitate publică și în condițiile prevăzute de
lege și de principiile generale ale dreptului internațional.”
De asemenea, este invocată și înfrângerea dispozițiilor art. 13
și 14 din aceeași convenție, privind dreptul la un recurs efectiv
și, respectiv, interzicerea discriminării.
Examinând excepția de neconstituționalitate, Curtea
constată că reglementarea criticată a mai făcut obiect al
controlului de constituționalitate, prilej cu care a constatat că
prevederile art. 26 alin. 3 din Legea nr. 112/1995 nu contravin
dispozițiilor Legii fundamentale.
În acest sens, prin Decizia nr. 22/2004, publicată în Monitorul
Oficial al României, Partea I, nr. 233 din 17 martie 2004, Decizia
nr. 399/2004, publicată în Monitorul Oficial al României, Partea I,
nr. 1.003 din 1 noiembrie 2004, și Decizia nr. 339/2002, publicată
în Monitorul Oficial al României, Partea I, nr. 127 din 27 februarie
2003, Curtea a constatat că, potrivit Legii nr. 112/1995, acest act
normativ stabilește măsuri reparatorii aplicabile foștilor
proprietari — persoane fizice — ai imobilelor cu destinația de
locuințe, trecute ca atare în proprietatea statului sau a altor
persoane juridice, după 6 martie 1945, cu titlu, și care se aflau în
posesia statului sau a altor persoane juridice la data de
22 decembrie 1989.
Stabilirea de către legiuitor a limitelor în care se acordă
măsuri reparatorii foștilor proprietari este conformă art. 44
alin. (1) teza a doua din Constituție, potrivit cărora conținutul și
limitele dreptului de proprietate sunt stabilite de lege. În plus,
este dreptul legiuitorului să aprecieze nu numai cu privire la
oportunitatea măsurilor reparatorii, ci și asupra întinderii lor.
În prezenta cauză însă Curtea constată că, în mare parte,
criticile formulate se fundamentează pe compararea reglementării
ce face obiectul excepției cu alte prevederi legale, și anume cu
cele ale art. 36 alin. (2) din Legea fondului funciar nr. 18/1991,
respectiv pun în discuție interpretarea și aplicarea acestora.
Or, soluționarea unor asemenea critici nu intră în competența
Curții Constituționale, ci a instanțelor de judecată ori a legiuitorului,
după caz, întrucât examinarea constituționalității unui text de lege
are în vedere compatibilitatea acelui text cu dispozițiile
constituționale pretins încălcate, iar nu compararea mai multor
prevederi legale între ele și raportarea concluziei ce ar rezulta din
această comparație la dispoziții ori principii ale Constituției.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 26 alin. 3 din Legea nr. 112/1995 pentru
reglementarea situației juridice a unor imobile cu destinația de locuințe, trecute în proprietatea statului, excepție ridicată de Lucea
Codruța-Simona în Dosarul nr. 1.612/108/2010 al Tribunalului Arad — Secția civilă.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 506/18.VII.2011

7

CURTEA CONSTITUȚIONALĂ

D E C I Z I A Nr. 572
din 3 mai 2011

referitoare la excepția de neconstituționalitate a dispozițiilor art. 86 din Ordonanța de urgență
a Guvernului nr. 51/1998 privind valorificarea unor active ale statului
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 86 din Ordonanța de urgență a Guvernului
nr. 51/1998 privind valorificarea unor active ale statului, excepție
ridicată de Asociația Salariaților Electroconstrucția Elco — S.A.
Timișoara în Dosarul nr. 14.666/3/2009 al Curții de Apel
București — Secția a V-a comercială. Excepția formează
obiectul Dosarului Curții Constituționale nr. 131D/2011.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens invocă jurisprudența în materie a
Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 15 decembrie 2010, pronunțată în
Dosarul nr. 14.666/3/2009, Curtea de Apel București — Secția
a V-a comercială a sesizat Curtea Constituțională cu
excepția de neconstituționalitate a dispozițiilor art. 86 din
Ordonanța de urgență a Guvernului nr. 51/1998 privind
valorificarea unor active ale statului, excepție ridicată de
Asociația Salariaților Electroconstrucția Elco — S.A. Timișoara.
În motivarea excepției de neconstituționalitate autorul
acesteia arată că dispozițiile criticate, prin scutirea de la plata
taxei de timbru, a timbrului judiciar, a cauțiunii și a oricărei alte
taxe a Autorității pentru Valorificarea Activelor Statului, creează
o situație mai favorabilă acesteia în raport cu ceilalți justițiabili.
Curtea de Apel București — Secția a V-a comercială arată
că excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl reprezintă
dispozițiile art. 86 din Ordonanța de urgență a Guvernului
nr. 51/1998 privind valorificarea unor active ale statului,
republicată în Monitorul Oficial al României, Partea I, nr. 948 din
24 decembrie 2002, cu următorul conținut: ăCererile formulate
de A.V.A.S. și orice alte acte procedurale efectuate de și pentru
aceasta în orice fel de cauze sunt scutite de taxe de timbru,
timbru judiciar, cauțiuni și orice alte taxe.”
În susținerea neconstituționalității acestor dispoziții, autoarea
excepției invocă prevederile constituționale ale art. 16 alin. (1) și
(2) — Egalitatea în drepturi, art. 21 alin. (3) — Accesul liber la
justiție, art. 24 — Dreptul la apărare, art. 115 alin. (4) și (6) —
Delegarea legislativă și art. 124 alin. (1) și (2) — Înfăptuirea
justiției.
Examinând excepția de neconstituționalitate, Curtea
constată că art. 86 din Ordonanța de urgență a Guvernului
nr. 51/1998 a mai fost supus controlului de constituționalitate în
raport cu aceleași critici. Prin Decizia nr. 1.137 din 4 decembrie
2007, publicată în Monitorul Oficial al României, Partea I, nr. 31
din 15 ianuarie 2008, Curtea, invocând dispozițiile art. 139
alin. (1) din Constituție, a arătat că este atributul exclusiv al
legiuitorului să prevadă inclusiv scutirea instituțiilor publice
implicate în procesul de privatizare de la plata taxelor de timbru
și a celorlalte taxe, având în vedere interesul general pe care-l
prezintă aceste instituții publice. În plus, această scutire își are
justificarea în strânsa legătură cu bugetul de stat (alimentat,
printre altele, și prin încasarea taxelor judiciare) a acțiunilor în
justiție promovate de acestea în interes public.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

8

MONITORUL OFICIAL AL ROMÂNIEI, PARTEA I, Nr. 506/18.VII.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 86 din Ordonanța de urgență a Guvernului
nr. 51/1998 privind valorificarea unor active ale statului, excepție ridicată de Asociația Salariaților Electroconstrucția Elco — S.A.
Timișoara în Dosarul nr. 14.666/3/2009 al Curții de Apel București — Secția a V-a civilă.
Definitivă și general obligatorie.
Pronunțată în ședința publică din data de 3 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 579
din 5 mai 2011

referitoare la excepția de neconstituționalitate a dispozițiilor art. 7 alin. (1), (3), (8) și (9)
din Legea nr. 85/2006 privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 7 alin. (1), (3), (8) și (9) din Legea nr. 85/2006
privind procedura insolvenței, excepție ridicată de Societatea
Comercială ăEuronet Business Construct” — S.R.L. din București
în Dosarul nr. 16.892/3/2009 (număr intern 171/2010) al Curții
de Apel București — Secția a V-a comercială.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate, cu
referire la jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 18 mai 2010, pronunțată în Dosarul
nr. 16.892/3/2009 (număr intern 171/2010), Curtea de Apel
București — Secția a V-a comercială a sesizat Curtea
Constituțională cu excepția de neconstituționalitate a
dispozițiilor art. 7 alin. (1), (3), (8) și (9) din Legea nr. 85/2006
privind procedura insolvenței, excepție ridicată de Societatea

Comercială ăEuronet Business Construct” — S.R.L. din București
cu ocazia soluționării recursului formulat împotriva unei sentințe
comerciale.
În motivarea excepției de neconstituționalitate autorul
acesteia susține, în esență, că prevederile art. 7 din Legea
nr. 85/2006 privind procedura insolvenței sunt neconstituționale
în măsura în care se interpretează în sensul că hotărârea
judecătorească de deschidere a procedurii insolvenței este un
act de procedură ce se va comunica numai prin publicare în
Buletinul procedurilor de insolvență, fără a fi necesară
comunicarea, în copie și conform dispozițiilor Codului de
procedură civilă referitoare la comunicarea actelor de
procedură, direct părților procesuale, în vederea exercitării
și/sau motivării recursului.
Curtea de Apel București — Secția a V-a comercială
opinează în sensul că excepția este neîntemeiată, întrucât
măsura comunicării actelor de procedură prin Buletinul
procedurilor de insolvență corespunde specificului acestei
proceduri și necesității soluționării cu celeritate a cauzelor. De
asemenea, reține că recurenta are calitatea de comerciant astfel
că se justifică obligația impusă prin lege de a urmări Buletinul
procedurilor de insolvență.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctul de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale

MONITORUL OFICIAL AL ROMÂNIEI, PARTEA I, Nr. 506/18.VII.2011
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 7 alin. (1), (3), (8) și (9) din Legea nr. 85/2006
privind procedura insolvenței, publicată în Monitorul Oficial al
României, Partea I, nr. 359 din 21 aprilie 2006, care au următorul
cuprins:
— Art. 7: ă(1) Citarea părților, precum și comunicarea oricăror
acte de procedură, a convocărilor și notificărilor se efectuează
prin Buletinul procedurilor de insolvență. Comunicarea citațiilor,
a convocărilor și notificărilor față de participanții la proces, al
căror sediu, domiciliu sau reședință se află în străinătate, este
supusă dispozițiilor Codului de procedură civilă, cu modificările
și completările ulterioare. Buletinul procedurilor de insolvență va
fi realizat și în formă electronică.
[...]
(3) Prin excepție de la prevederile alin. (1) se vor realiza,
conform Codului de procedură civilă, comunicarea actelor de
procedură anterioare deschiderii procedurii și notificarea
deschiderii procedurii. Pentru creditorii care nu au putut fi
identificați în lista prevăzută la art. 28 alin. (1) lit. c), procedura
notificării prevăzute la art. 61 va fi considerată îndeplinită dacă
a fost efectuată prin Buletinul procedurilor de insolvență.
[...]
(8) În vederea publicării citațiilor, convocărilor și notificărilor
actelor de procedură efectuate de instanțele judecătorești, după
deschiderea procedurii prevăzute de prezenta lege, se editează
Buletinul procedurilor de insolvență, publicație editată de Oficiul
Național al Registrului Comerțului.
(9) Publicarea actelor de procedură sau, după caz, a
hotărârilor judecătorești în Buletinul procedurilor de insolvență
înlocuiește, de la data publicării acestora, citarea, convocarea și
notificarea actelor de procedură efectuate individual față de
participanții la proces, acestea fiind prezumate a fi îndeplinite la
data publicării.”
În opinia autorului excepției de neconstituționalitate,
prevederile criticate contravin dispozițiilor constituționale ale
art. 15 privind universalitatea, art. 16 alin. (1) privind egalitatea
în drepturi, art. 20 referitor la tratatele internaționale privind
drepturile omului, art. 21 privind accesul liber la justiție, art. 24
privind dreptul la apărare și art. 53 referitor la restrângerea
exercițiului unor drepturi sau al unor libertăți.
Examinând excepția de neconstituționalitate, Curtea reține
următoarele:
Referitor la dispozițiile art. 7 din Legea nr. 85/2006, Curtea
s-a mai pronunțat, spre exemplu prin Decizia nr. 1.137 din
4 decembrie 2007, publicată în Monitorul Oficial al României,
Partea I, nr. 31 din 15 ianuarie 2008, Decizia nr. 564 din
29 aprilie 2010, publicată în Monitorul Oficial al României,
Partea I, nr. 406 din 18 iunie 2010, sau Decizia nr. 1.436 din
5 noiembrie 2009, publicată în Monitorul Oficial al României,
Partea I, nr. 879 din 16 decembrie 2009.
Prin Decizia nr. 1.137 din 4 decembrie 2007, publicată în
Monitorul Oficial al României, Partea I, nr. 31 din 15 ianuarie
2008, Curtea a admis excepția de neconstituționalitate și a
constatat că dispozițiile art. 7 sunt contrare prevederilor art. 24
și 53 din Constituție, în măsura în care se interpretează că prima
comunicare a actelor de procedură către persoanele împotriva
cărora se promovează o acțiune în temeiul dispozițiilor Legii
nr. 85/2006, ulterior deschiderii procedurii insolvenței, se
realizează numai prin Buletinul procedurilor de insolvență, iar
nu și potrivit dispozițiilor Codului de procedură civilă.

9

Ulterior Deciziei nr. 1.137 din 4 decembrie 2007, prin
Ordonanța de urgență a Guvernului nr. 173/2008 pentru
modificarea și completarea Legii nr. 85/2006 privind procedura
insolvenței, publicată în Monitorul Oficial al României, Partea I,
nr. 792 din 26 noiembrie 2011, a fost introdus la art. 7 un nou
alineat, alin. (31), modificat prin Legea nr. 169/2010 pentru
modificarea și completarea Legii nr. 85/2006 privind procedura
insolvenței, publicată în Monitorul Oficial al României, Partea I,
nr. 505 din 21 iulie 2010, cu următorul cuprins: ăPrin excepție de
la prevederile alin. (1), prima citare și comunicarea actelor de
procedură către persoanele împotriva cărora se introduce o
acțiune, în temeiul dispozițiilor prezentei legi, ulterior deschiderii
procedurii insolvenței, se vor realiza, conform Codului de
procedură civilă, și prin Buletinul procedurilor de insolvență.
Instanțele judecătorești vor transmite actele de procedură în
cauză, din oficiu, pentru publicare în Buletinul procedurilor de
insolvență.”
Curtea reține că, față de dispozițiile art. 7 alin. (1), care
prevăd că ăCitarea părților, precum și comunicarea oricăror acte
de procedură, a convocărilor și notificărilor se efectuează prin
Buletinul procedurilor de insolvență. Comunicarea citațiilor, a
convocărilor și notificărilor față de participanții la proces, al căror
sediu, domiciliu sau reședință se află în străinătate, este supusă
dispozițiilor Codului de procedură civilă, cu modificările și
completările ulterioare”, noul text oferă garanții suplimentare
persoanelor împotriva cărora se introduce o acțiune, în temeiul
dispozițiilor Legii nr. 85/2006, prin instituirea obligației ca prima
citare și comunicarea actelor de procedură către acestea,
ulterior deschiderii procedurii insolvenței, să se realizeze atât
conform Codului de procedură civilă, cât și prin Buletinul
procedurilor de insolvență, iar instanțele judecătorești vor
transmite actele de procedură în cauză, din oficiu, pentru
publicare în Buletinul procedurilor de insolvență.
De altfel, Curtea a reținut, prin Decizia nr. 1.436 din
5 noiembrie 2009, că citarea și comunicarea actelor prin
intermediul Buletinului procedurilor de insolvență își găsesc
justificarea în însuși specificul acestei proceduri și au drept scop
asigurarea desfășurării cu celeritate a acesteia. Părțile au
posibilitatea, pe de o parte, să participe la termenele fixate de
judecătorul-sindic și să consulte dosarul în vederea cunoașterii
tuturor actelor de procedură depuse la acesta, iar, pe de altă
parte, au posibilitatea de a solicita în cadrul cheltuielilor de
judecată toate sumele avansate în vederea realizării drepturilor
lor pe calea acestei proceduri, invocând în acest sens dispozițiile
Codului de procedură civilă privind cheltuielile de judecată,
aplicabile în temeiul art. 149 din Legea nr. 85/2006.
De asemenea, Curtea a reținut că nu poate fi privit ca
aducând atingere dreptului la apărare faptul că, ulterior
deschiderii procedurii insolvenței, persoanele notificate vor fi
citate și li se vor comunica actele de procedură prin intermediul
Buletinului procedurilor de insolvență.
Distinct de cele mai sus arătate, Curtea constată că autorul
excepției de neconstituționalitate este nemulțumit de modul de
aplicare și interpretare a textelor criticate, considerând că
acestea sunt neconstituționale ăîn măsura în care se
interpretează în sensul că hotărârea judecătorească de
deschidere a procedurii insolvenței este un act de procedură ce
se va comunica numai prin publicare în Buletinul procedurilor
de insolvență, fără a fi necesară comunicarea, în copie și
conform dispozițiilor Codului de procedură civilă referitoare la
comunicarea actelor de procedură, direct părților procesuale, în
vederea exercitării și/sau motivării recursului”. Or, potrivit art. 7
alin. (3) din Legea nr. 85/2006, comunicarea actelor de
procedură anterioare deschiderii procedurii și notificarea
deschiderii procedurii se realizează conform Codului de
procedură civilă, care, la art. 266 alin. 3, prevede că hotărârea
se va comunica părților, în copie, în cazul în care este necesar

10

MONITORUL OFICIAL AL ROMÂNIEI, PARTEA I, Nr. 506/18.VII.2011

pentru curgerea termenului de exercitare a apelului și recursului,
într-un termen de 7 zile de la pronunțarea hotărârii.
Împrejurarea că autorului excepției de neconstitu ționalitate nu i-a fost comunicată hotărârea judecătorească

nu constituie o problemă de constitu ționalitate, ci ține de
aplicarea și interpretarea legii, care este apanajul instanțelor
de judecată și nu intră în atribuțiile instanței de contencios
constituțional.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 7 alin. (1), (3), (8) și (9) din Legea nr. 85/2006
privind procedura insolvenței, excepție ridicată de Societatea Comercială ăEuronet Business Construct” — S.R.L. din București în
Dosarul nr. 16.892/3/2009 (număr intern 171/2010) al Curții de Apel București — Secția a V-a Comercială.
Definitivă și general obligatorie.
Pronunțată în ședința publică din data de 5 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 632
din 12 mai 2011

referitoare la excepția de neconstituționalitate a dispozițiilor art. 1391 din Legea nr. 8/1996
privind dreptul de autor și drepturile conexe
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 1391 din Legea nr. 8/1996 privind dreptul de
autor și drepturile conexe, excepție ridicată de Daniel George
Cinca în Dosarul nr. 8.430/3/2007 al Tribunalului București —
Secția I penală.
La apelul nominal se prezintă, pentru autorul excepției,
domnul avocat Gheorghe Groza și, pentru partea Societatea
Comercială ăDef Co Exim” — S.R.L. din București, domnul
avocat Angelo Adrian Miu, ambii din cadrul Baroului București,
și se constată lipsa celorlalte părți, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul domnului avocat Gheorghe Groza, care pune concluzii
de admitere a excepției reiterând motivele invocate în sesizare.
Domnul avocat Angelo Adrian Miu, în calitate de apărător al
părții Societatea Comercială ăDef Co Exim” — S.R.L. din
București, solicită admiterea excepției.

Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 10 februarie 2010, pronunțată în Dosarul
nr. 8.430/3/2007, Tribunalul București — Secția I penală a
sesizat Curtea Constituțională cu excepția de
neconstituționalitate a prevederilor art. 1391 din Legea
nr. 8/1996 privind dreptul de autor și drepturile conexe,
excepție ridicată de Daniel George Cinca în dosarul de mai sus
având ca obiect soluționarea unei acțiuni penale referitoare la
infracțiuni privind dreptul de autor.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 21 alin. (1) și (2) referitoare la
liberul acces la justiție și ale art. 53 referitoare la Restrângerea
exercițiului unor drepturi sau al unor libertăți, deoarece dau în
mod excesiv mandatarului dreptul să acționeze în numele și pe
seama mandantului, fără ca acesta să fie încunoștințat despre
acțiunile întreprinse sau să aibă în mod real vreo putere de
decizie asupra acestor acțiuni.
Tribunalul București — Secția I penală opinează că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

MONITORUL OFICIAL AL ROMÂNIEI, PARTEA I, Nr. 506/18.VII.2011
Avocatul Poporului consideră că excepția de
neconstituționalitate este neîntemeiată, deoarece legiuitorul
poate institui, în considerarea unor situații deosebite, reguli
speciale de procedură, precum și modalități de exercitare a
drepturilor procedurale, principiul liberului acces la justiție
presupunând posibilitatea neîngrădită a celor interesați de a
utiliza aceste proceduri, în formele și în modalitățile instituite de
lege. Mandatul este un contract ce rezultă din acordul de voință
al părților și, printre altele, are ca efect obligația mandatarului
de a executa mandatul, precum și de a da socoteală
mandantului despre îndeplinirea mandatului. De altfel,
mandantul este oricând îndreptățit să retragă mandatarului
această împuternicire.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile avocaților prezenți, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1391 din Legea nr. 8/1996, publicată în Monitorul
Oficial al României, Partea I, nr. 60 din 26 martie 1996, așa cum
au fost modificate și completate prin art. I pct. 115 din Legea
nr. 285/2004, publicată în Monitorul Oficial al României,
Partea I, nr. 587 din 30 iunie 2004, care au următorul conținut:
— Art. 1391: ă(1) Titularul dreptului de autor sau al drepturilor
conexe poate fi reprezentat, în toate procedurile, negocierile și
actele juridice, pe toată durata și în orice stadiu al procesului
civil sau penal ori în afara unui astfel de proces, prin mandatar
cu procură specială.

11

(2) Pentru punerea în mișcare a acțiunii penale, precum și
pentru retragerea plângerii prealabile și împăcarea părților,
mandatul se consideră special, dacă este dat pentru
reprezentarea titularului de drepturi de autor sau de drepturi
conexe, în orice situație de încălcare a drepturilor sale.”
Autorul excepției de neconstituționalitate susține că
prevederile legale menționate încalcă dispozițiile constituționale
ale art. 21 alin. (1) și (2) referitoare la liberul acces la justiție și
ale art. 53 referitoare la Restrângerea exercițiului unor drepturi
sau al unor libertăți.
Examinând excepția de neconstituționalitate, Curtea
constată că autorul acesteia este nemulțumit de împrejurarea
că mandatarul este suveran în ce privește exercitarea drepturilor
mandantului, putând ca, în numele și pe seama lui, să îl
reprezinte pe titularul dreptului de autor în toate procedurile,
negocierile și actele juridice, inclusiv în ceea ce privește
declanșarea procesului penal ori retragerea plângerii prealabile
și împăcarea părților.
Deși este terț față de această reprezentare, autorul excepției
consideră că textul este neconstituțional, întrucât mandatarul
poate acționa cu rea-credință.
O astfel de critică nu poate fi primită, deoarece dispozițiile
art. 1391 din Legea nr. 8/1996 nu afectează în niciun fel liberul
acces la justiție, atât mandantul, cât și partea adversă putând să
se adreseze în mod nestingherit unui judecător ori de câte ori
urmăresc prezervarea unor drepturi, libertăți ori interese
legitime.
Nici dispozițiile art. 53 din Constituție nu sunt afectate,
deoarece prevederile contestate nu conțin norme contrare celor
referitoare la restrângerea exercițiului unor drepturi sau al unor
libertăți.
În sfârșit, Curtea subliniază faptul că acest tip de
reprezentare nu conferă mandatarului dreptul de a depăși
limitele mandatului indiferent că este special ori general.
Mandatarul este dator să dea socoteală despre îndeplinirea
mandatului, inclusiv în ceea ce privește vreun eventual terț
păgubit. De aceea, mandatul este în principiu revocabil,
mandantul putând oricând să pună capăt acestei reprezentări.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1391 din Legea nr. 8/1996 privind dreptul
de autor și drepturile conexe, excepție ridicată de Daniel George Cinca în Dosarul nr. 8.430/3/2007 al Tribunalului București —
Secția I penală.
Definitivă și general obligatorie.
Pronunțată în ședința publică din data de 12 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

12

MONITORUL OFICIAL AL ROMÂNIEI, PARTEA I, Nr. 506/18.VII.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR ȘI INFRASTRUCTURII

ORDIN
pentru aprobarea Strategiei de transport intermodal în România
Având în vedere măsurile prevăzute în cap. 12 din Programul de Guvernare 2009—2012, aprobat prin Hotărârea
Parlamentului României nr. 39/2009 pentru acordarea încrederii Guvernului, prevederile Legii nr. 203/2003 privind realizarea,
dezvoltarea și modernizarea rețelei de transport de interes național și european, republicată, precum și pe cele ale Legii
nr. 363/2006 privind aprobarea Planului de amenajare a teritoriului național — Secțiunea I — Rețele de transport,
în conformitate cu prevederile art. 1 alin. (2) și ale art. 2 pct. 3 din Hotărârea Guvernului nr. 76/2009 privind organizarea
și funcționarea Ministerului Transporturilor și Infrastructurii, cu modificările și completările ulterioare,
în temeiul art. 5 alin. (4) din Hotărârea Guvernului nr. 76/2009, cu modificările și completările ulterioare,
ministrul transporturilor și infrastructurii emite următorul ordin:
Art. 1. — Se aprobă Strategia de transport intermodal în România,
prevăzută în anexa*) care face parte integrantă din prezentul ordin.

Art. 2. — Prezentul ordin se publică în Monitorul Oficial al
României, Partea I.

Ministrul transporturilor și infrastructurii,
Anca Daniela Boagiu
București, 20 iunie 2011.
Nr. 457.
*) Anexa se publică în Monitorul Oficial al României, Partea I, nr. 506 bis care se poate achiziționa de la Centrul pentru relații cu publicul al Regiei
Autonome ăMonitorul Oficial”, București, șos. Panduri nr. 1.

MINISTERUL JUSTIȚIEI
ADMINISTRAȚIA NAȚIONALĂ A PENITENCIARELOR

DECIZIE
pentru aprobarea Manualului privind măsurile de prevenire și reacție la incidentele produse
pe timpul transportului persoanelor private de libertate cu mijloace auto
Având în vedere necesitatea creșterii gradului de securitate la nivelul întregului sistem penitenciar din România, prin
stabilirea acțiunilor specifice întreprinse în gestionarea incidentelor operaționale și critice produse pe timpul transportului
persoanelor private de libertate cu mijloace auto, precum și necesitatea dezvoltării unor metode eficiente de soluționare a acestora
și îmbunătățirea aptitudinilor profesionale ale personalului din cadrul Administrației Naționale a Penitenciarelor;
ținând seamă de prevederile art. 29, 30, 32, art. 153 alin (2) și art. 251 din Regulamentul privind siguranța locurilor de
deținere din subordinea Administrației Naționale a Penitenciarelor, aprobat prin Ordinul ministrului justiției nr. 1.676/C/2010,
în considerarea dispozițiilor Ordinului ministrului justiției nr. 2.748/C/2010 pentru aprobarea Manualului de proceduri utilizat
de negociatori în gestionarea incidentelor critice și a Manualului pentru gestionarea incidentelor,
în temeiul art. 7 alin (4) din Hotărârea Guvernului nr. 1.849/2004 privind organizarea, funcționarea și atribuțiile Administrației
Naționale a Penitenciarelor, cu modificările ulterioare,
directorul general al Administrației Naționale a Penitenciarelor emite prezenta decizie.
Art. 1. — (1) Se aprobă Manualul privind măsurile de
prevenire și reacție la incidentele produse pe timpul transportului
persoanelor private de libertate cu mijloace auto, prevăzut în
anexa care face parte din prezenta decizie.
(2) Anexa nu se publică, fiind clasificată potrivit legii.

Art. 2. — Prezentul manual se revizuiește o dată la 2 ani sau
ori de câte ori este necesar.
Art. 3. — Prezenta decizie se publică în Monitorul Oficial al
României, Partea I.

Directorul general al Administrației Naționale a Penitenciarelor,
Ioan Băla
București, 3 iunie 2011.
Nr. 500.

MONITORUL OFICIAL AL ROMÂNIEI, PARTEA I, Nr. 506/18.VII.2011

13

AC T E A L E COMISIEI DE SUPRAVEG HERE A ASI G URĂR I L O R
COMISIA DE SUPRAVEGHERE A ASIGURĂRILOR

ORDIN
pentru modificarea și completarea Normelor privind principiile de organizare a unui sistem
de control intern și management al riscurilor, precum și organizarea și desfășurarea activității
de audit intern la asigurători/reasigurători, aprobate prin Ordinul președintelui
Comisiei de Supraveghere a Asigurărilor nr. 18/2009
Potrivit Hotărârii Consiliului Comisiei de Supraveghere a Asigurărilor din data de 21 iunie 2011, prin care s-a adoptat
modificarea Normelor privind principiile de organizare a unui sistem de control intern și management al riscurilor, precum și
organizarea și desfășurarea activității de audit intern la asigurători/reasigurători, aprobate prin Ordinul președintelui Comisiei de
Supraveghere a Asigurărilor nr. 18/2009, cu modificările și completările ulterioare,
în temeiul art. 4 alin. (27) din Legea nr. 32/2000 privind activitatea de asigurare și supravegherea asigurărilor, cu
modificările și completările ulterioare,
președintele Comisiei de Supraveghere a Asigurărilor emite următorul ordin:
Art. I. — Normele privind principiile de organizare a unui
sistem de control intern și management al riscurilor, precum și
organizarea și desfășurarea activității de audit intern la
asigurători/reasigurători, aprobate prin Ordinul președintelui
Comisiei de Supraveghere a Asigurărilor nr. 18/2009, publicat
în Monitorul Oficial al României, Partea I, nr. 621 din
16 septembrie 2009, cu modificările și completările ulterioare,
se modifică și se completează după cum urmează:
1. Articolele 53—56 se modifică și vor avea următorul
cuprins:
ăArt. 53. — (1) Asigurătorii/Reasigurătorii trebuie să dispună
de politici și proceduri de administrare privind externalizarea
activităților desfășurate de aceștia.
(2) Externalizarea unor activități nu trebuie să afecteze
desfășurarea activității asigurătorului/reasigurătorului și nici
supravegherea prudențială exercitată de Comisia de
Supraveghere a Asigurărilor.
(3) Conducerea asigurătorului/reasigurătorului rămâne
răspunzătoare pentru activitățile externalizate și riscurile
asociate externalizării.
(4) Asigurătorul/Reasigurătorul trebuie să dispună permanent
de un sistem alternativ adecvat de competențe care să permită
în orice moment reluarea controlului direct asupra activităților
externalizate, în cazul rezilierii contractelor cu furnizorii de
servicii.
(5) Procedurile de management al riscurilor asociate
activităților externalizate vor include cel puțin următoarele:
a) hotărârea organului competent privind aprobarea
externalizării unor activități sau modificarea unora existente;
b) fundamentarea necesității externalizării activităților
respective, descrierea activităților, prezentarea riscurilor care
derivă din externalizare;
c) selectarea și evaluarea societăților care preiau activitățile
de la asigurători/reasigurători, cu privire la: poziția acestora pe
piața în care își desfășoară activitatea, reputația, familiarizarea
cu specificul sectorului asigurărilor, calitatea serviciilor prestate,
organizarea activității și controlul intern, existența unui personal
competent, existența unui plan alternativ de redresare a
activității, asigurarea confidențialității informației, jurisdicția
aplicabilă;
d) asigurarea monitorizării și a evaluării corespunzătoare de
către conducerea asigurătorului/reasigurătorului a modului în
care furnizorii de servicii desfășoară activitățile externalizate;
e) elaborarea de planuri alternative și stabilirea costurilor și
a resurselor necesare pentru schimbarea furnizorilor externi.

Art. 54. — (1) Asigurătorii/Reasigurătorii pot externaliza
anumite activități numai după aprobarea prealabilă de către
Comisia de Supraveghere a Asigurărilor.
(2) Comisia de Supraveghere a Asigurărilor va analiza
necesitatea externalizării anumitor activități, precum și proiectele
contractelor cu furnizorii.
(3) Contractele încheiate cu furnizorii externi trebuie să fie în
formă scrisă și să cuprindă în mod clar responsabilitățile fiecărei
părți:
a) asigurarea respectării de către furnizorul de servicii a
prevederilor legislației în vigoare și a normelor emise de Comisia
de Supraveghere a Asigurărilor;
b) asigurarea furnizării de către societatea prestatoare de
servicii a tuturor datelor solicitate de asigurător/reasigurător și de
către Comisia de Supraveghere a Asigurărilor privind
desfășurarea activității externalizate;
c) existența prevederii referitoare la obligația furnizorului
extern de a permite accesul complet la datele/informațiile sale
organelor competente ale asigurătorului în vederea verificării,
auditării și inspectării activității externalizate;
d) stabilirea obligației furnizorului de a permite accesul direct
la datele acestuia referitoare la activitatea externalizată de
asigurător/reasigurător, precum și posibilitatea efectuării în orice
moment a inspecțiilor la fața locului de către reprezentanții
Comisiei de Supraveghere a Asigurărilor;
e) prevederi cu privire la obligația furnizorului extern de a
asigura securitatea/confidențialitatea datelor asigurătorului/
reasigurătorului, existența angajamentului acestui furnizor,
precum și a măsurilor împotriva nerespectării angajamentului.
Art. 55. — (1) Asigurătorii/Reasigurătorii nu pot externaliza
următoarele activități:
a) activitatea de audit intern;
b) organizarea și conducerea contabilității proprii, respectiv
contabilitatea financiară și contabilitatea de gestiune adaptate
la specificul activității de asigurare/reasigurare;
c) organizarea și desfășurarea activității juridice curente, în
conformitate cu dispozițiile Legii nr. 514/2003 privind
organizarea și exercitarea profesiei de consilier juridic, cu
completările ulterioare;
d) activitatea de investiții, în ceea ce privește plasarea și
gestionarea activelor admise să acopere rezervele tehnice
brute;
e) activitățile de administrare a bazelor de date și a
sistemelor informatice interne, activități de generare de rapoarte
sau date statistice privind informațiile electronice asociate
activităților de asigurare;

14

MONITORUL OFICIAL AL ROMÂNIEI, PARTEA I, Nr. 506/18.VII.2011

f) activitatea de constatare și lichidare a daunelor, pentru
asigurarea obligatorie de răspundere civilă pentru prejudicii
produse prin accidente de vehicule RCA, pe teritoriul României.
(2) Pentru aprobarea externalizării unor activități,
asigurătorii/reasigurătorii vor transmite spre analiză Comisiei de
Supraveghere a Asigurărilor documentația, cu 60 de zile înainte
de a se încheia contractul de externalizare.
(3) Asigurătorii/Reasigurătorii vor prezenta Comisiei de
Supraveghere a Asigurărilor documentele și informațiile
prevăzute la art. 53 alin. (5) și proiectul contractului de
externalizare.
(4) În situația aprobării externalizării unor activități, Comisia
de Supraveghere a Asigurărilor poate impune anumite condiții
cu privire la furnizorul extern sau poate să nu aprobe prin decizie
motivată externalizarea unor activități.
Art. 56. — Orice modificare intervenită ulterior aprobării
externalizării unei activități trebuie adusă la cunoștința Comisiei
de Supraveghere a Asigurărilor de către asigurător/reasigurător,
conducerea acestora fiind răspunzătoare pentru atingerea
obiectivelor rezultate din contractele de externalizare încheiate.”
2. După articolul 60 se introduc trei noi articole,
articolele 601—603, cu următorul cuprins:
ăArt. 601. — (1) Asigurătorii trebuie să întocmească anual
un raport privind programul de reasigurare utilizat pentru
riscurile cedate, pe care trebuie să îl transmită Comisiei de
Supraveghere a Asigurărilor.
(2) Raportul trebuie să fie asumat de conducerea
asigurătorului,
reprezentată
de
consiliul
de
administrație/supraveghere sau de directorat, care este deplin
răspunzătoare de eficiența programului de reasigurare utilizat
în perioada de referință a raportului.
(3) Raportul trebuie să prezinte informații referitoare la
următoarele aspecte:
a) strategia aprobată de conducere și explicații cu privire la
adecvarea programului de reasigurare în funcție de profilul de
risc al asigurătorului, descrierea procedurilor menite să asigure
prudența alegerii programului de reasigurare, evitarea
concentrării riscurilor cedate pe o singură piață și unui singur
reasigurător;
b) criteriile calitative și cantitative care au stat la baza
selectării formelor de reasigurare și la adoptarea programului
de reasigurare;
c) criteriile de selectare a reasigurătorilor, piața de operare,
jurisdicția aplicabilă, indicarea apartenenței reasigurătorilor la
grupul din care face parte asigurătorul, analizarea riscului de
credit al acestora;
d) descrierea detaliată a programului de reasigurare cu
referire la riscurile cedate, la acumularea răspunderilor asumate
prin contractele de asigurare pentru fiecare clasă de asigurare,
la nivelul reținerii proprii, pe total activitate și pe fiecare clasă de
asigurare, a sumelor cedate în reasigurare, descrierea modului
de înregistrare în evidențele tehnice și contabile a polițelor
acoperite de reasigurare și de gestionare a acestora, descrierea
decontărilor realizate cu reasigurătorii conform contractelor
încheiate, procedurile de monitorizare a daunelor apărute și de
recuperare a sumelor care sunt în sarcina reasigurătorilor;
e) menționarea departamentelor și a persoanelor care
monitorizează și răspund de îndeplinirea prevederilor
contractelor de reasigurare, descrierea procedurilor de evaluare
periodică a performanțelor acestora și măsurile luate de
conducerea societății în funcție de rezultatele evaluării;

f) descrierea rezultatelor testelor de stres sau a scenariilor
derulate de societate pentru evaluarea riscurilor rezultate din
contractele de reasigurare;
g) precizarea (dacă este cazul) a valorii sumelor derulate prin
alte forme de acoperire a riscurilor care nu sunt aferente
reasigurărilor tradiționale;
h) descrierea riscurilor de catastrofe naturale subscrise, a
capacității contractului de reasigurare distinct pe fiecare clasă
de asigurare, a calculului daunei maxime posibile și a modului
în care a fost constituită, menținută și eventual eliberată rezerva
de catastrofă pe fiecare clasă de asigurare;
i) rezultatele analizei comparative a programelor de
reasigurare derulate în anul de referință al raportului și în anul
anterior acestuia;
j) descrierea strategiei de reasigurare pentru anul în curs și
a motivelor care au condus la menținerea unei strategii similare
din anul anterior sau la o eventuală modificare a acesteia.
Art. 602. — (1) În urma analizării raportului de reasigurare,
Comisia de Supraveghere a Asigurărilor evaluează în ce măsură
sunt respectate cerințele de natură prudențială, adecvarea
programului de reasigurare la profilul de risc al asigurătorului,
evitarea concentrării riscurilor, transferarea efectivă a riscurilor
etc.
(2) În cazul în care Comisia de Supraveghere a Asigurărilor
constată că strategia de reasigurare și programul utilizat nu
corespund cerințelor de natură prudențială prevăzute de
legislația în vigoare, poate dispune măsurile necesare
modificării acestei strategii.
Art. 603. — (1) Raportul menționat la art. 601 alin. (1) trebuie
transmis la sediul Comisiei de Supraveghere a Asigurărilor în
termen de 120 de zile de la încheierea exercițiului financiar,
primul raport fiind emis pentru anul 2011.
(2) Prevederile art. 601—603 se aplică și reasigurătorilor
pentru programul de retrocesiune.”
Art. II. — (1) Prezentul ordin se publică în Monitorul Oficial
al României, Partea I, și intră în vigoare la data publicării, cu
excepția art. I pct. 1, care intră în vigoare la data de 1 ianuarie
2012.
(2) La data intrării în vigoare a prezentului ordin se abrogă
Ordinul președintelui Comisiei de Supraveghere a Asigurărilor
nr. 7/2011 pentru modificarea și completarea Normelor privind
principiile de organizare a unui sistem de control intern și
management al riscurilor, precum și organizarea și desfășurarea
activității de audit intern la asigurători/reasigurători, aprobate
prin Ordinul președintelui Comisiei de Supraveghere a
Asigurărilor nr. 18/2009, publicat în Monitorul Oficial al
României, Partea I, nr. 325 din 11 mai 2011.
Art. III. — Ordinul președintelui Comisiei de Supraveghere a
Asigurărilor nr. 18/2009 pentru aprobarea Normelor privind
principiile de organizare a unui sistem de control intern și
management al riscurilor, precum și organizarea și desfășurarea
activității de audit intern la asigurători/reasigurători, publicat în
Monitorul Oficial al României, Partea I, nr. 621 din 16 septembrie
2009, cu modificările și completările ulterioare, precum și cu
modificările și completările aduse prin prezentul ordin, se va
republica în Monitorul Oficial al României, Partea I, dându-se
textelor o nouă numerotare.
Art. IV. — Direcțiile de specialitate din cadrul Comisiei de
Supraveghere a Asigurărilor asigură ducerea la îndeplinire a
prevederilor prezentului ordin.

Președintele Comisiei de Supraveghere a Asigurărilor,
Angela Toncescu
București, 5 iulie 2011.
Nr. 12.

MONITORUL OFICIAL AL ROMÂNIEI, PARTEA I, Nr. 506/18.VII.2011

15

ACTE ALE COMISIEI NAȚIONALE A
VALORILOR MOBILIARE
COMISIA NAȚIONALĂ A VALORILOR MOBILIARE

ORDIN
pentru aprobarea Instrucțiunii nr. 4/2011 privind înregistrarea și radierea valorilor mobiliare
din evidențele Comisiei Naționale a Valorilor Mobiliare
În conformitate cu prevederile art. 1, 2 și art. 7 alin. (3), (10) și (15) din Statutul Comisiei Naționale a Valorilor Mobiliare,
aprobat prin Ordonanța de urgență a Guvernului nr. 25/2002, aprobată cu modificări prin Legea nr. 514/2002, cu modificările și
completările ulterioare,
Comisia Națională a Valorilor Mobiliare a hotărât, în ședința din data de 15 iunie 2011, emiterea următorului ordin:

Art. 1. — Se aprobă Instrucțiunea nr. 4/2011 privind
înregistrarea și radierea valorilor mobiliare din evidențele
Comisiei Naționale a Valorilor Mobiliare, prevăzută în anexa
care face parte integrantă din prezentul ordin.

Art. 2. — Instrucțiunea menționată la art. 1 intră în vigoare la
data publicării acesteia și a prezentului ordin în Monitorul Oficial
al României, Partea I, și va fi publicată și în Buletinul Comisiei
Naționale a Valorilor Mobiliare și pe site-ul acesteia
(www.cnvmr.ro).

Președintele Comisiei Naționale a Valorilor Mobiliare,
Gabriela Anghelache
București, 16 iunie 2011.
Nr. 43.

ANEXĂ

I N S T R U C Ț I U N E A Nr. 4/2011

privind înregistrarea și radierea valorilor mobiliare din evidențele Comisiei Naționale a Valorilor Mobiliare
Art. 1. — Prezenta instrucțiune stabilește cadrul juridic
aplicabil înregistrării, respectiv radierii valorilor mobiliare din
evidențele Comisiei Naționale a Valorilor Mobiliare, denumită în
continuare C.N.V.M.
Art. 2. — (1) Sunt înregistrate obligatoriu la C.N.V.M.
următoarele valori mobiliare și instrumente financiare:
a) valori mobiliare ce urmează a fi admise la tranzacționare
pe o piață reglementată;
b) valori mobiliare tranzacționate în cadrul unui sistem
alternativ de tranzacționare, conform regulilor de funcționare a
acestuia, aprobate de C.N.V.M., cu excepția valorilor mobiliare
deja admise la tranzacționare pe o piață reglementată și care
se vor tranzacționa în cadrul sistemului alternativ de
tranzacționare fără acordul emitentului;
c) titluri de stat ce urmează să fie admise la tranzacționare pe
o piață reglementată;
d) valori mobiliare care dau dreptul de a achiziționa valori
mobiliare de tipul celor precizate la lit. a), b) și c) prin subscriere
sau schimb, dând loc la o decontare în bani;
e) valori mobiliare care urmează să fie admise la
tranzacționare pe o piață reglementată din alt stat membru, dar
pentru care România este stat membru de origine, în
conformitate cu art. 122 alin. (11) din Regulamentul nr. 1/2006
privind emitenții și operațiunile cu valori mobiliare, aprobat prin
Ordinul Comisiei Naționale a Valorilor Mobiliare nr. 23/2006, cu
modificările și completările ulterioare;

f) orice instrument financiar care urmează să fie admis la
tranzacționare pe o piață reglementată/tranzacționat în cadrul
unui sistem alternativ de tranzacționare, cu respectarea
cerințelor legale;
g) valori mobiliare care au făcut obiectul unui prospect de
ofertă publică de vânzare aprobat de C.N.V.M., dar care nu fac
obiectul unei cereri de admitere la tranzacționare.
(2) Valorile mobiliare se radiază de la C.N.V.M. în
următoarele cazuri:
a) ca urmare a radierii societății emitente de la oficiul
registrului comerțului;
b) la expirarea duratei pentru care au fost emise sau la
răscumpărarea integrală a valorilor mobiliare;
c) valorile mobiliare sunt retrase de la tranzacționare, cu
respectarea prevederilor alin. (3)—(5).
(3) Retragerea valorilor mobiliare de la tranzacționarea pe o
piață reglementată atrage radierea lor de la C.N.V.M., cu
excepția cazului în care retragerea de la tranzacționarea pe o
piață reglementată este urmată de tranzacționarea respectivelor
valori mobiliare în cadrul unui sistem alternativ de
tranzacționare.
(4) Retragerea valorilor mobiliare de la tranzacționarea în
cadrul unui sistem alternativ de tranzacționare atrage radierea
valorilor mobiliare de la C.N.V.M., cu excepția cazului în care
valorile mobiliare se vor tranzacționa pe o piață reglementată, în
condițiile legii și ale prezentei instrucțiuni.

16

MONITORUL OFICIAL AL ROMÂNIEI, PARTEA I, Nr. 506/18.VII.2011

(5) În vederea protecției investitorilor se va menține
înregistrarea la C.N.V.M. pentru acțiunile care au fost retrase de
la tranzacționarea pe piața de capital, în conformitate cu
reglementările C.N.V.M. referitoare la retragerea de la
tranzacționare ca urmare a unei hotărâri a adunării generale
extraordinare a acționarilor (AGEA) și a îndeplinirii anumitor
condiții de retragere prevăzute expres în cadrul respectivelor
reglementări, în condițiile în care hotărârea AGEA privind
retragerea de la tranzacționare face obiectul unui litigiu aflat pe
rolul instanțelor de judecată.
(6) Valorile mobiliare prevăzute la alin. (1) lit. g) care nu sunt
tranzacționate pe piața de capital vor fi înregistrate și menținute
în evidențele C.N.V.M. o perioadă de 2 ani. În acest termen,
consiliul de administrație al societății comerciale emitente are
obligația de a convoca AGEA pentru a se pronunța cu privire la
întreprinderea demersurilor privind admiterea la tranzacționare
pe piața de capital sau cu privire la renunțarea la admitere.
Societatea comercială va transmite la C.N.V.M. convocatorul și
hotărârea AGEA, în termen de maximum 3 zile lucrătoare de la
producerea respectivului eveniment.
(7) Acțiunile prevăzute la alin. (5) vor fi radiate din evidențele
C.N.V.M. în situația în care instanțele de judecată resping
definitiv și irevocabil cererea de anulare a hotărârii AGEA. În
situația în care hotărârea AGEA privind retragerea de la
tranzacționare este anulată de instanțele de judecată printr-o
sentință definitivă și irevocabilă, societatea comercială are
obligația de a iniția, în termen de 30 de zile, demersurile
necesare admiterii la tranzacționarea pe piața de capital.
Societatea comercială are obligația ca, în termen de cel mult
3 zile lucrătoare de la data luării la cunoștință, să notifice
C.N.V.M. cu privire la pronunțarea de către instanțele de
judecată a unei hotărâri definitive și irevocabile referitoare la
anularea hotărârii AGEA.
(8) Obligația de raportare încetează în momentul radierii
valorilor mobiliare de la C.N.V.M., cu respectarea prevederilor
alin. (9).
(9) Prin excepție de la obligațiile de raportare stabilite prin
Regulamentul nr. 1/2006, aprobat prin Ordinul Comisiei
Naționale a Valorilor Mobiliare nr. 23/2006, cu modificările și
completările ulterioare, pentru entitățile ale căror valori mobiliare
sunt înregistrate la C.N.V.M., entitățile care au emis valorile
mobiliare prevăzute la alin. (1) lit. g) și care nu sunt
tranzacționate pe piața de capital au obligația ca, pe perioada
menținerii la C.N.V.M. în conformitate cu alin. (6), să pună la
dispoziția publicului și să transmită la C.N.V.M., în termen de cel

Gabriel S. Popa

mult 5 luni de la încheierea exercițiului financiar, raportul anual
prevăzut la art. 1121 din Regulamentul nr. 1/2006, aprobat prin
Ordinul Comisiei Naționale a Valorilor Mobiliare nr. 23/2006, cu
modificările și completările ulterioare.
(10) Până la data radierii din evidențele C.N.V.M.,
instrumentele financiare prevăzute la alin. (1) lit. g) și alin. (5)
vor fi depozitate, în mod obligatoriu, la un depozitar central
autorizat, în vederea efectuării în mod centralizat a operațiunilor
cu respectivele instrumente financiare și asigurării unei evidențe
unitare a acestor operațiuni.
(11) Prevederile alin. (9) sunt aplicabile în cazul în care
entitatea respectivă nu a emis alte valori mobiliare
tranzacționate pe piața de capital.
Art. 3. — (1) Pe perioada menținerii în evidențele C.N.V.M.,
entitățile care au emis valorile mobiliare prevăzute la art. 2
alin. (1) lit. g) datorează tariful prevăzut la pct. 6.5 din anexa la
Regulamentul nr. 7/2006 privind veniturile Comisiei Naționale a
Valorilor Mobiliare, aprobat prin Ordinul Comisiei Naționale a
Valorilor Mobiliare nr. 30/2006, republicat, cu modificările
ulterioare, care se aplică corespunzător.
(2) În situația în care entitățile prevăzute la alin. (1) au emis
și alte valori mobiliare care sunt înregistrate la C.N.V.M. și
tranzacționate pe piața de capital, acestea vor plăti
corespunzător doar tariful de menținere la C.N.V.M. a valorilor
mobiliare tranzacționate, în conformitate cu prevederile
Regulamentului nr. 7/2006, aprobat prin Ordinul Comisiei
Naționale a Valorilor Mobiliare nr. 30/2006, republicat, cu
modificările ulterioare.
Art. 4. — (1) Începând cu data intrării în vigoare a prezentei
instrucțiuni și până la data modificării reglementărilor C.N.V.M.
referitoare la înregistrarea în evidențele C.N.V.M. și radierea
valorilor mobiliare se suspendă aplicarea prevederilor art. 100
alin. (3), art. 104 și 106 din Regulamentul nr. 1/2006, aprobat
prin Ordinul Comisiei Naționale a Valorilor Mobiliare nr. 23/2006,
cu modificările și completările ulterioare.
(2) La data intrării în vigoare a prezentei instrucțiuni se
abrogă orice dispoziții contrare.
Art. 5. — Încălcarea prevederilor prezentei instrucțiuni
constituie contravenție și se sancționează conform dispozițiilor
titlului X al Legii nr. 297/2004 privind piața de capital, cu
modificările și completările ulterioare.
Art. 6. — Prezenta instrucțiune intră în vigoare la data
publicării acesteia și a ordinului de aprobare în Monitorul Oficial
al României, Partea I.

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 506/18.VII.2011 conține 16 pagini.

Prețul: 3,20 lei

&JUYDGY|524675]
ISSN 1453—4495

