Anul 179 (XXIII) — Nr. 356

PARTEA I

LEGI, DECRETE, HOTĂRÂRI ȘI ALTE ACTE

Luni, 23 mai 2011

SUMAR

Pagina
DECIZII ALE CURȚII CONSTITUȚIONALE
Decizia nr. 328 din 10 martie 2011 referitoare la excepția de
neconstituționalitate a dispozițiilor art. 187 din Legea
nr. 19/2000 privind sistemul public de pensii și alte
drepturi de asigurări sociale ......................................
Decizia nr. 347 din 10 martie 2011 referitoare la excepția de
neconstituționalitate a dispozițiilor Ordonanței de
urgență a Guvernului nr. 4/2005 privind recalcularea
pensiilor din sistemul public, provenite din fostul sistem
al asigurărilor sociale de stat......................................
Decizia nr. 419 din 7 aprilie 2011 referitoare la excepția de
neconstituționalitate a dispozițiilor Ordonanței
Guvernului nr. 2/2001 privind regimul juridic al
contravențiilor și ale Ordonanței de urgență a
Guvernului nr. 195/2002 privind circulația pe drumurile
publice ........................................................................
Decizia nr. 424 din 7 aprilie 2011 referitoare la excepția de
neconstituționalitate a dispozițiilor art. 100 alin. (3)
lit. e) din Ordonanța de urgență a Guvernului
nr. 195/2002 privind circulația pe drumurile publice......
Decizia nr. 427 din 7 aprilie 2011 referitoare la excepția de
neconstituționalitate a dispozițiilor art. 96 alin. (2) lit. b)
din Ordonanța de urgență a Guvernului nr. 195/2002
privind circulația pe drumurile publice ........................

Nr.

Pagina

Decizia nr. 430 din 7 aprilie 2011 referitoare la excepția de
neconstituționalitate a dispozițiilor art. 103 alin. (8) din
Ordonanța de urgență a Guvernului nr. 195/2002
privind circulația pe drumurile publice ........................

8–10

HOTĂRÂRI ALE GUVERNULUI ROMÂNIEI
— Hotărâre privind transmiterea unor drumuri
forestiere și a terenurilor aferente acestora din
domeniul public al statului și din administrarea Regiei
Naționale a Pădurilor — Romsilva în domeniul public
al comunei Lunca și în administrarea Consiliului Local
al Comunei Lunca, județul Bihor ................................

10–11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului administrației și internelor pentru
aprobarea modelului certificatului de atestare a
absolvirii programelor de formare specializată și a
certificatelor de atestare a absolvirii programelor de
perfecționare organizate de Agenția Națională a
Funcționarilor Publici și de centrele regionale de
formare continuă pentru administrația publică locală,
în asociere cu alți furnizori de formare înființați potrivit
legii ............................................................................

12–16

2–3
491.
3–4

4–5

5–6

7–8

98.

2

MONITORUL OFICIAL AL ROMÂNIEI, PARTEA I, Nr. 356/23.V.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 328
din 10 martie 2011

referitoare la excepția de neconstituționalitate a dispozițiilor art. 187 din Legea nr. 19/2000
privind sistemul public de pensii și alte drepturi de asigurări sociale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate.
CURTEA

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 187 din Legea nr. 19/2000 privind sistemul
public de pensii și alte drepturi de asigurări sociale, excepție
ridicată de Tiberiu Spătaru în Dosarul nr. 3.634/110/2009 al
Tribunalului Bacău — Secția civilă.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
arătând că autorul acesteia nu și-a motivat critica.
CURTEA

având în vedere actele și lucrările dosarului, constată
următoarele:
Prin Încheierea din 18 februarie 2010, pronunțată în Dosarul
nr. 3.634/110/2009, Tribunalul Bacău — Secția civilă a sesizat
Curtea Constituțională cu excepția de neconstituționalitate
a dispozițiilor art. 187 din Legea nr. 19/2000 privind sistemul
public de pensii și alte drepturi de asigurări sociale.
Excepția a fost ridicată de Tiberiu Spătaru cu prilejul
soluționării contestației formulate împotriva deciziei de
pensionare.
În motivarea excepției de neconstituționalitate autorul
acesteia susține că obligația de restituire a sumelor încasate
necuvenit cu titlu de prestații de asigurări sociale este
neconstituțională în condițiile în care nu i se poate imputa nicio
culpă în greșita calculare a pensiei.
Tribunalul Bacău — Secția civilă, observând că autorul
excepției nu indică textele din Constituție pretins a fi încălcate,
arată că excepția de neconstituționalitate nu este întemeiată. În
acest sens, arată că textul de lege criticat este o aplicație a
principiului consacrat de dispozițiile art. 992 din Codul civil.

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 187 din Legea nr. 19/2000 privind sistemul public
de pensii și alte drepturi de asigurări sociale, publicat în
Monitorul Oficial al României, Partea I, nr. 140 din 1 aprilie 2000,
dispoziții potrivit cărora: ă(1) Sumele încasate necuvenit cu titlu
de prestații de asigurări sociale se recuperează de la beneficiari
în termenul de prescripție de 3 ani.
(2) În cazul prestațiilor de asigurări sociale, altele decât
pensiile, recuperarea sumelor prevăzute la alin. (1) se
efectuează de către angajator sau, după caz, de instituția care
efectuează plata drepturilor de asigurări sociale.
(3) Casele teritoriale de pensii recuperează sumele plătite
necuvenit de la plătitorii prevăzuți la alin. (2).
(4) Sumele plătite necuvenit prin intermediul caselor
teritoriale de pensii se recuperează de la beneficiari în baza
deciziei casei respective, care constituie titlu executoriu. Sumele
rămase nerecuperate de pe urma beneficiarilor decedați nu se
mai urmăresc.”
Examinând excepția de neconstituționalitate, Curtea observă
că autorul excepției nu indică textele din Constituție pretins a fi
încălcate, iar din motivare nu reiese care dintre acestea sunt
vizate. Așa fiind, nu sunt îndeplinite condițiile de admisibilitate
prevăzute de art. 10 alin. (2) din Legea nr. 47/1992 referitoare la
obligația motivării excepției de neconstituționalitate, astfel că
aceasta urmează a fi respinsă ca inadmisibilă.

MONITORUL OFICIAL AL ROMÂNIEI, PARTEA I, Nr. 356/23.V.2011

3

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 187 din Legea nr. 19/2000 privind sistemul
public de pensii și alte drepturi de asigurări sociale, excepție ridicată de Tiberiu Spătaru în Dosarul nr. 3.634/110/2009 al Tribunalului
Bacău — Secția civilă.
Definitivă și general obligatorie.
Pronunțată în ședința publică din data de 10 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 347
din 10 martie 2011

referitoare la excepția de neconstituționalitate a dispozițiilor Ordonanței de urgență a Guvernului
nr. 4/2005 privind recalcularea pensiilor din sistemul public, provenite din fostul sistem
al asigurărilor sociale de stat
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 4/2005
privind recalcularea pensiilor din sistemul public, provenite din
fostul sistem al asigurărilor sociale de stat, excepție ridicată de
Soare Dobrescu în Dosarul nr. 11.435/2/2009 al Curții de Apel
București — Secția a VIII-a contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca devenită
inadmisibilă, întrucât textele de lege criticate nu mai sunt în
vigoare.
CURTEA

având în vedere actele și lucrările dosarului, constată
următoarele:
Prin Încheierea din 14 septembrie 2010, pronunțată în
Dosarul nr. 11.435/2/2009, Curtea de Apel București — Secția
a VIII-a contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor Ordonanței de urgență a Guvernului nr. 4/2005

privind recalcularea pensiilor din sistemul public, provenite
din fostul sistem al asigurărilor sociale de stat.
Excepția a fost ridicată de Soare Dobrescu cu prilejul
soluționării contestației formulate împotriva deciziei de
pensionare.
În motivarea excepției de neconstituționalitate autorul
acesteia susține, în esență, că dispozițiile Ordonanței de urgență
a Guvernului nr. 4/2005 sunt contrare prevederilor art. 16
alin. (1) și art. 41 alin. (2) din Constituție.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
CURTEA

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 4/2005
privind recalcularea pensiilor din sistemul public, provenite din
fostul sistem al asigurărilor sociale de stat, publicată în Monitorul
Oficial al României, Partea I, nr. 119 din 7 februarie 2005.

4

MONITORUL OFICIAL AL ROMÂNIEI, PARTEA I, Nr. 356/23.V.2011

Autorul excepției consideră că aceste prevederi de lege
contravin următoarelor dispoziții din Constituție: art. 16 alin. (1)
referitor la egalitatea în drepturi și art. 41 alin. (2) privind dreptul
la măsuri de protecție socială.
Examinând excepția, Curtea observă că, ulterior sesizării cu
excepția de neconstituționalitate, Ordonanța de urgență a
Guvernului nr. 4/2005 a fost abrogată prin art. 196 lit. n) din
Legea nr. 263/2010 privind sistemul unitar de pensii publice,

publicată în Monitorul Oficial al României, Partea I, nr. 852 din
20 decembrie 2010. Actul abrogator nu a preluat dispozițiile
Ordonanței de urgență a Guvernului. Așa fiind, excepția de
neconstituționalitate a rămas fără obiect, devenind astfel
inadmisibilă, potrivit prevederile art. 29 alin. (1) din Legea
nr. 47/1992 în care se arată că instanța de contencios
constituțional nu se poate pronunța decât asupra prevederilor
dintr-o lege în vigoare.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a dispozițiilor Ordonanței de urgență a Guvernului
nr. 4/2005 privind recalcularea pensiilor din sistemul public, provenite din fostul sistem al asigurărilor sociale de stat, excepție
ridicată de Soare Dobrescu în Dosarul nr. 11.435/2/2009 al Curții de Apel București — Secția a VIII-a contencios administrativ și
fiscal.
Definitivă și general obligatorie.
Pronunțată în ședința publică din data de 10 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 419
din 7 aprilie 2011

referitoare la excepția de neconstituționalitate a dispozițiilor Ordonanței Guvernului nr. 2/2001
privind regimul juridic al contravențiilor și ale Ordonanței de urgență a Guvernului nr. 195/2002
privind circulația pe drumurile publice
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor Ordonanței Guvernului nr. 2/2001 privind regimul
juridic al contravențiilor și ale Ordonanței de urgență a
Guvernului nr. 195/2002 privind circulația pe drumurile publice,
excepție ridicată de Idomir Ciprian Alin în Dosarul
nr. 29.224/197/2009 al Judecătoriei Brașov.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de

neconstituționalitate, sens în care invocă jurisprudența în
materie a Curții Constituționale.
CURTEA

având în vedere actele și lucrările dosarului, reține următoarele:
Prin Încheierea din 23 iunie 2010, pronunțată în Dosarul
nr. 29.224/197/2009, Judecătoria Brașov a sesizat Curtea
Constituțională cu excepția de neconstituționalitate a
dispozițiilor Ordonanței Guvernului nr. 2/2001 privind
regimul juridic al contravențiilor și ale Ordonanței de
urgență a Guvernului nr. 195/2002 privind circulația pe
drumurile publice.
Excepția a fost ridicată de Idomir Ciprian Alin într-o cauză
civilă având ca obiect o plângere contravențională.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 20 și 23, precum și
prevederilor art. 6 paragraful 2 din Convenția pentru apărarea
drepturilor omului și a libertăților fundamentale. În acest sens,
arată că, prin dispozițiile Ordonanței Guvernului nr. 2/2001,
agentul constatator are posibilitatea de a aplica sancțiuni
contravenționale fără să îi revină sarcina probării celor
consemnate în procesul-verbal, ceea ce constituie o încălcare a
prezumției de nevinovăție și a dreptului la un proces echitabil.
Instanța de judecată apreciază că excepția de
neconstituționalitate este neîntemeiată.

MONITORUL OFICIAL AL ROMÂNIEI, PARTEA I, Nr. 356/23.V.2011
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
CURTEA

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată. Obiectul excepției
de neconstituționalitate îl constituie dispozițiile Ordonanței
Guvernului nr. 2/2001 privind regimul juridic al contravențiilor,
publicată în Monitorul Oficial al României, Partea I, nr. 410 din
25 iulie 2001, aprobată cu modificări și completări prin Legea
nr. 180/2002, publicată în Monitorul Oficial al României, Partea I,
nr. 268 din 22 aprilie 2002, cu modificările și completările
ulterioare, și ale Ordonanței de urgență a Guvernului
nr. 195/2002 privind circulația pe drumurile publice, republicată
în Monitorul Oficial al României, Partea I, nr. 670 din 3 august
2006, cu modificările și completările ulterioare.

5

Prevederile constituționale invocate în susținerea excepției
sunt cele ale art. 20 referitoare la tratatele internaționale privind
drepturile omului și art. 23 privind libertatea individuală. De
asemenea, sunt invocate prevederile art. 6 paragraful 2 din
Convenția pentru apărarea drepturilor omului și a libertăților
fundamentale referitoare la prezumția de nevinovăție.
Examinând excepția de neconstituționalitate, Curtea reține
că asupra unor critici similare Curtea s-a mai pronunțat, statuând
că ăprocesul-verbal de constatare și sancționare a contravenției
se bucură de prezumția de legalitate, însă, atunci când este
formulată o plângere împotriva acesteia, este contestată chiar
prezumția de care se bucură. În acest caz, instanța de judecată
competentă va administra probele prevăzute de lege, necesare
în vederea verificării legalității și temeiniciei procesului-verbal.
Cel care a formulat plângerea nu trebuie să își demonstreze
propria nevinovăție, revenind instanței de judecată obligația de
a administra tot probatoriul necesar stabilirii și aflării adevărului.”
În acest sens, sunt Decizia nr. 1.096 din 8 septembrie 2009,
publicată în Monitorul Oficial al României, Partea I, nr. 695 din
15 octombrie 2009, și Decizia nr. 1.553 din 7 decembrie 2010,
publicată în Monitorul Oficial al României, Partea I, nr. 55 din
21 ianuarie 2011.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin deciziile menționate, precum și considerentele
care le-au fundamentat sunt valabile și în prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor Ordonanței Guvernului nr. 2/2001 privind regimul
juridic al contravențiilor și ale Ordonanței de urgență a Guvernului nr. 195/2002 privind circulația pe drumurile publice, excepție
ridicată de Idomir Ciprian Alin în Dosarul nr. 29.224/197/2009 al Judecătoriei Brașov.
Definitivă și general obligatorie.
Pronunțată în ședința publică din data de 7 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 424
din 7 aprilie 2011

referitoare la excepția de neconstituționalitate a dispozițiilor art. 100 alin. (3) lit. e)
din Ordonanța de urgență a Guvernului nr. 195/2002 privind circulația pe drumurile publice
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu

— președinte
— judecător
— judecător
— judecător
— judecător
— judecător
— judecător

Puskás Valentin Zoltán
Tudorel Toader
Doina Suliman

— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.

6

MONITORUL OFICIAL AL ROMÂNIEI, PARTEA I, Nr. 356/23.V.2011

Pe rol se află soluționarea excepției de neconstituționalitate
a dispozițiilor art. 100 alin. (3) lit. e) din Ordonanța de urgență a
Guvernului nr. 195/2002 privind circulația pe drumurile publice,
excepție ridicată de Leontin Lung în Dosarul nr. 29.474/211/2009
al Judecătoriei Cluj-Napoca — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.
CURTEA

având în vedere actele și lucrările dosarului, reține următoarele:
Prin Încheierea din 3 mai 2010, pronunțată în Dosarul
nr. 29.474/211/2009, Judecătoria Cluj-Napoca — Secția civilă
a sesizat Curtea Constituțională cu excepția de
neconstituționalitate a dispozițiilor art. 100 alin. (3) lit. e) din
Ordonanța de urgență a Guvernului nr. 195/2002 privind
circulația pe drumurile publice.
Excepția de neconstituționalitate a fost ridicată de Leontin
Lung într-o cauză având ca obiect o plângere contravențională.
În motivarea excepției de neconstituționalitate autorul
acesteia susține, în esență, că dispozițiile de lege criticate
contravin prevederilor constituționale ale art. 52, deoarece
ăpentru o faptă se prevăd mai multe sancțiuni: amenda, puncte
penalizare și suspendarea dreptului de a conduce.”
Instanța de judecată apreciază că excepția de
neconstituționalitate este neîntemeiată, întrucât ăsancțiunea
aplicată petentului prin procesul-verbal contestat este o astfel
de sancțiune contravențională complementară, ce nu încalcă
drepturile constituționale ale petentului.”
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

CURTEA

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
dispozițiile art. 100 alin. (3) lit. e) din Ordonanța de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006, cu modificările și completările ulterioare, cu
următorul conținut: ăConstituie contravenție și se sancționează
cu amenda prevăzută în clasa a II-a de sancțiuni și cu aplicarea
sancțiunii contravenționale complementare a suspendării
exercitării dreptului de a conduce pentru o perioadă de 30 de
zile săvârșirea de către conducătorul de autovehicul sau tramvai
a următoarelor fapte: [...] e) nerespectarea regulilor privind
depășirea.”
Autorul excepției consideră că aceste dispoziții de lege
contravin prevederilor constituționale ale art. 52 — Dreptul
persoanei vătămate de o autoritate publică.
Examinând critica de neconstituționalitate prin care autorul
excepției contestă reglementarea cumulativă a mai multor
sancțiuni pentru aceeași faptă, Curtea reține că, prin Decizia
nr. 1.047 din 13 noiembrie 2007, publicată în Monitorul Oficial
al României, Partea I, nr. 816 din 29 noiembrie 2007, a statuat
că ăîn cazul săvârșirii unor contravenții la regulile de circulație
rutieră, reglementarea prin lege, pe lângă sancțiunea principală —
amenda, și a uneia sau mai multor sancțiuni complementare nu
este de natură a încălca dispozițiile constituționale, aceste
sancțiuni având drept scop înlăturarea stării de pericol și
preîntâmpinarea săvârșirii altor fapte interzise de lege.” Așadar,
reglementarea unor sancțiuni contravenționale pentru
încălcarea acestor reguli este deplin justificată, din perspectiva
interesului general ocrotit.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 100 alin. (3) lit. e) din Ordonanța de urgență
a Guvernului nr. 195/2002 privind circulația pe drumurile publice, excepție ridicată de Leontin Lung în Dosarul nr. 29.474/211/2009
al Judecătoriei Cluj-Napoca — Secția civilă.
Definitivă și general obligatorie.
Pronunțată în ședința publică din data de 7 aprilie 2011.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 356/23.V.2011

7

CURTEA CONSTITUȚIONALĂ

D E C I Z I A Nr. 427
din 7 aprilie 2011

referitoare la excepția de neconstituționalitate a dispozițiilor art. 96 alin. (2) lit. b) din Ordonanța de
urgență a Guvernului nr. 195/2002 privind circulația pe drumurile publice
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 96 alin. (2) lit. b) din Ordonanța de urgență a
Guvernului nr. 195/2002 privind circulația pe drumurile publice,
excepție ridicată de Viorel Ciolacu în Dosarul nr. 1.295/338/2007
al Judecătoriei Sighișoara — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.
CURTEA

având în vedere actele și lucrările dosarului, reține următoarele:
Prin Încheierea din 8 octombrie 2009, pronunțată în Dosarul
nr. 1.295/338/2007, Judecătoria Sighișoara — Secția civilă a
sesizat Curtea Constituțională cu excepția de
neconstituționalitate a dispozițiilor art. 96 alin. (2) lit. b) din
Ordonanța de urgență a Guvernului nr. 195/2002 privind
circulația pe drumurile publice.
Excepția de neconstituționalitate a fost ridicată de Viorel
Ciolacu, petent într-o cauză având ca obiect o plângere
contravențională.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 11, art. 25 și art. 53, fără a
arăta însă, în concret, în ce constă contrarietatea.
Instanța de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
CURTEA

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
dispozițiile art. 96 alin. (2) lit. b) din Ordonanța de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006, cu modificările și completările ulterioare, cu
următorul
conținut:
ăSancțiunile
contravenționale
complementare sunt următoarele: [...]
b) suspendarea exercitării dreptului de a conduce, pe timp
limitat;”.
Autorul excepției consideră că aceste dispoziții de lege
contravin prevederilor constituționale ale art. 11 referitoare la
dreptul internațional și dreptul intern, art. 25 privind dreptul la
liberă circulație și art. 53 privind restrângerea unor drepturi sau
a unor libertăți.
Examinând critica de neconstituționalitate, Curtea constată
că susținerea referitoare la încălcarea art. 25 din Constituție nu
are legătură cu textele de lege criticate. Dreptul la liberă
circulație vizează libertatea de mișcare a cetățeanului, textul
constituțional reglementând ambele aspecte care formează
acest drept fundamental, și anume: libera circulație pe teritoriul
României și libera circulație în afara teritoriului țării. Dreptul la
liberă circulație, astfel cum este reglementat de Constituția
României, prin receptarea sa din Pactul internațional privitor la
drepturile civile și politice, nu include și dreptul de a conduce
autovehicule, respectiv de a deține un permis de conducere auto
în acest scop, prevederile constituționale nefăcând referire și la
mijloacele de transport prin care se realizează libera circulație.
De altfel, și ălibera circulație”, prevăzută de textul
constituțional invocat în motivarea excepției, se desfășoară
potrivit unor reguli stabilite prin lege, reguli care au ca finalitate
ocrotirea unor valori economice și sociale, a drepturilor și
libertăților cetățenilor, precum și a unei normale desfășurări a
relațiilor interstatale.
Referitor la invocarea încălcării art. 53 din Constituție, se
observă că textul constituțional se referă exclusiv la restrângerea
exercițiului unor drepturi sau al unor libertăți prevăzute de
Constituție, iar dispozițiile de lege criticate nu restrâng drepturi
constituționale, ci prevăd sancționarea unor fapte de încălcare a
legii care pun în pericol siguranța circulației rutiere.
Astfel, contrar susținerilor autorului excepției, dispozițiile
art. 96 alin. (2) lit. b) din Ordonanța de urgență a Guvernului
nr. 195/2002 nu restrâng drepturi constituționale, ci prevăd, în
deplin acord cu principiile care fundamentează statul de drept,
sancționarea unor fapte de încălcare a legii care pun în pericol
siguranța circulației rutiere, în scopul prevăzut încă din primul
articol al aceleiași ordonanțe de urgență, respectiv ăasigurarea
desfășurării fluente și în siguranță a circulației pe drumurile
publice, precum și ocrotirea vieții, integrității corporale și a
sănătății persoanelor participante la trafic sau aflate în zona
drumului public, protecția drepturilor și intereselor legitime ale
persoanelor respective, a proprietății publice și private, cât și a
mediului”. Așa fiind, reglementarea unor sancțiuni

8

MONITORUL OFICIAL AL ROMÂNIEI, PARTEA I, Nr. 356/23.V.2011

contravenționale pentru încălcarea acestor reguli este deplin
justificată din perspectiva interesului general ocrotit.
În același sens, Curtea Constituțională s-a mai pronunțat în
jurisprudența sa, de exemplu, prin Decizia nr. 210 din 13 martie
2007, publicată în Monitorul Oficial al României, Partea I, nr. 267
din 20 aprilie 2007, și Decizia nr. 44 din 27 ianuarie 2005,

publicată în Monitorul Oficial al României, Partea I, nr. 163 din
23 februarie 2005.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziilor menționate își păstrează
valabilitatea și în prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 96 alin. (2) lit. b) din Ordonanța de urgență
a Guvernului nr. 195/2002 privind circulația pe drumurile publice, excepție ridicată de Viorel Ciolacu în Dosarul nr. 1.295/338/2007
al Judecătoriei Sighișoara — Secția civilă.
Definitivă și general obligatorie.
Pronunțată în ședința publică din data de 7 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 430
din 7 aprilie 2011

referitoare la excepția de neconstituționalitate a dispozițiilor art. 103 alin. (8)
din Ordonanța de urgență a Guvernului nr. 195/2002 privind circulația pe drumurile publice
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 103 alin. (8) din Ordonanța de urgență a
Guvernului nr. 195/2002 privind circulația pe drumurile publice,
excepție ridicată de Constantin Marcu în Dosarul
nr. 4.371/109/2009 al Curții de Apel Pitești — Secția comercială
și de contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.
CURTEA

având în vedere actele și lucrările dosarului, reține următoarele:

Prin Încheierea din 16 iunie 2010, pronunțată în Dosarul
nr. 4.371/109/2009, Curtea de Apel Pitești — Secția
comercială și de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 103 alin. (8) din Ordonanța de urgență a
Guvernului nr. 195/2002 privind circulația pe drumurile
publice.
Excepția de neconstituționalitate a fost ridicată de Constantin
Marcu cu ocazia soluționării recursului formulat de Instituția
Prefectului Județului Argeș împotriva Sentinței civile nr. 77/CAF
din 29 ianuarie 2010, pronunțată de Tribunalul Argeș.
În motivarea excepției de neconstituționalitate autorul
acesteia susține că art. 103 alin. (8) din Ordonanța de urgență
a Guvernului nr. 195/2002 contravine prevederilor
constituționale ale art. 1, art. 11, art. 15, art. 16, art. 21, art. 25,
art. 26, art. 52 și art. 53. În acest sens arată, în esență, că
dispozițiile de lege criticate ăreglementează un cadru ipotetic,
acela al indiciilor care antamează o prezumție de vinovăție în
obținerea permisului de conducere și atribuie autorității emitente
posibilitatea de a suspenda exercitarea unui drept constituțional,
care, până la dovedirea încălcării dispozițiilor legale în materie,
nu poate fi îngrădit.” De asemenea, autorul excepției susține că
dispozițiile de lege criticate intră în contradicție cu dispozițiile
Legii nr. 126/1997 pentru ratificarea Convenției europene cu
privire la efectele internaționale ale interzicerii exercitării
dreptului de a conduce un vehicul cu motor, adoptată la
Bruxelles la 3 iunie 1976, și cele ale art. 1 alin. (6) din Legea
contenciosului administrativ nr. 554/2004 și reglementează două
instituții de suspendare a exercitării dreptului de a conduce
autovehicule pe drumurile publice, una ca sancțiune

MONITORUL OFICIAL AL ROMÂNIEI, PARTEA I, Nr. 356/23.V.2011
contravențională și alta ca sancțiune administrativă, ceea ce
contravine prevederilor constituționale referitoare la dreptul la
apărare. Consideră că prin textul de lege criticat se
restricționează un drept legitim, fără ca persoana vătămată să
se poată adresa justiției pentru apărarea dreptului său, în cadrul
unui proces echitabil și soluționat într-un termen rezonabil. În
fine, autorul excepției invocă jurisprudența Curții Europene a
Drepturilor Omului, Cauza Escoubet vs. Belgia și Cauza Malige
vs. Franța.
Instanța de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
CURTEA

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 103 alin. (8) din Ordonanța de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006, dispoziții introduse prin articolul unic al
Ordonanței de urgență a Guvernului nr. 9/2009 pentru
completarea art. 103 din Ordonanța de urgență a Guvernului
nr. 195/2002 privind circulația pe drumurile publice, publicată în
Monitorul Oficial al României, Partea I, nr. 126 din 2 martie 2009,
având următorul cuprins: ăÎn situația în care autoritatea emitentă
a permisului de conducere a sesizat instanța de judecată potrivit
art. 114 alin. (1) lit. e), autoritatea emitentă a permisului de
conducere va dispune prin ordin suspendarea exercitării
dreptului de a conduce autovehicule, suspendare ce operează
până la rămânerea definitivă și irevocabilă a hotărârii
judecătorești. În acest caz, titularul este obligat să se prezinte la
unitatea de poliție pe raza căreia domiciliază, are reședința sau,
după caz, rezidența normală, în termen de 5 zile de la
comunicarea ordinului, pentru a preda permisul de conducere.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 1 referitoare la statul român, art. 11 referitoare la dreptul
internațional și dreptul intern, art. 15 referitoare la universalitatea
legii, art. 16 referitoare la egalitatea în drepturi, art. 21 referitoare
la accesul liber la justiție, art. 25 privind dreptul la libera circulație,
art. 26 referitoare la viața intimă, familială și privată, art. 52
referitoare la dreptul persoanei vătămate de o autoritate publică
să obțină recunoașterea dreptului pretins sau a interesului legitim,
anularea actului și repararea pagubei și art. 53 referitoare la
restrângerea exercițiului unor drepturi sau al unor libertăți.
Examinând excepția de neconstituționalitate, referitor la
invocarea încălcării dispozițiilor art. 53 din Constituție, Curtea
constată că domeniul de aplicare al acestui text constituțional
este circumscris restrângerii exercițiului unor drepturi sau al unor
libertăți prevăzute de Legea fundamentală, iar nu restrângerii
exercițiului oricărui drept subiectiv, chiar dacă el izvorăște dintr-un
act normativ. Textul de lege criticat nu restrânge drepturi sau
libertăți constituționale, ci stabilește posibilitatea autorității
emitente a permisului de conducere de a dispune, prin ordin,

9

suspendarea exercitării dreptului de a conduce autovehicule,
atunci când această autoritate a sesizat instanța de judecată în
vederea anulării permisului de conducere obținut cu
nerespectarea prevederilor legale.
Pe de altă parte, este de observat că alin. (1) al art. 53
prevede, între alte situații, că exercițiul unor drepturi poate fi
restrâns și pentru apărarea ordinii publice, a drepturilor și a
libertăților cetățenilor.
Astfel, între exercitarea dreptului de a conduce autovehicule
de către unele persoane pentru care există indicii privind
dobândirea permisului de conducere fără a fi absolvit un curs
de pregătire sau fără parcurgerea etapelor de examinare
teoretică și practică ori prin susținerea formală a acestora și
ocrotirea interesului general care se identifică în acest caz cu
necesitatea menținerii siguranței circulației pe drumurile publice,
legiuitorul a înțeles să dea prioritate celui din urmă.
De altfel, măsura propusă de textul de lege criticat este una
temporară, ce operează până la rămânerea definitivă și irevocabilă
a hotărârii judecătorești prin care se dispune anularea permisului
de conducere. În cazul în care instanța de judecată constată că nu
poate dispune anularea permisului de conducere, acesta fiind
obținut cu respectarea normelor legale, va respinge cererea
introdusă de autoritatea emitentă a permisului de conducere,
urmând ca aceasta din urmă să facă aplicarea art. 113 din
Ordonanța de urgență a Guvernului nr. 195/2002 și să dispună
restituirea permisului de conducere titularului.
În ceea ce privește critica autorului excepției referitoare la
invocarea prevederilor art. 21 și 52 din Constituție, se constată că
aceasta este neîntemeiată; potrivit Legii contenciosului
administrativ nr. 554/2004, cel interesat, inclusiv autorul excepției,
se poate adresa instanței de contencios administrativ competente
pentru a solicita anularea în tot sau în parte a actului, repararea
pagubei cauzate și, eventual, reparații pentru daune morale.
Față de invocarea prevederilor art. 11 și art. 20 din
Constituție, se constată că autorul excepției nu a indicat
dispozițiile internaționale considerate a fi încălcate de art. 103
alin. (8) din Ordonanța de urgență a Guvernului nr. 195/2002,
astfel că nu poate fi reținută nici această critică de
neconstituționalitate.
De asemenea, în ceea ce privește invocarea de către autorul
excepției a prevederilor art. 1, art. 15 și art. 26 din Constituție,
se reține că aceste dispoziții constituționale nu au relevanță în
cauza dedusă controlului.
În ceea ce privește critica potrivit căreia textul criticat intră în
contradicție cu dispozițiile Legii nr. 126/1997 și cele ale art. 1
alin. (6) din Legea nr. 554/2004, se constată că examinarea
constituționalității unui text de lege are în vedere compatibilitatea
acestui text cu dispozițiile constituționale pretins violate, iar nu
compararea mai multor prevederi legale între ele și raportarea
concluziei ce ar rezulta din această comparație la dispoziții ori
principii ale Constituției. Procedându-se altfel, s-ar ajunge
inevitabil la concluzia că, deși fiecare dintre dispozițiile legale
este constituțională, numai coexistența lor ar pune în discuție
constituționalitatea uneia dintre ele. Așa fiind, se reține că
eventuala contradicție existentă între dispozițiile unor legi în
vigoare nu intră sub incidența controlului de constituționalitate.
De altfel, asupra dispozițiilor art. 103 alin. (8) din Ordonanța
de urgență a Guvernului nr. 195/2002, raportate la aceleași
prevederi constituționale și cu motivare similară, Curtea s-a
pronunțat prin mai multe decizii, precum Decizia nr. 329/2010,
publicată în Monitorul Oficial al României, Partea I, nr. 334 din
20 mai 2010, constatând că excepția de neconstituționalitate a
acestor dispoziții de lege este neîntemeiată.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele acestor decizii își păstrează valabilitatea și în
prezenta cauză.

10

MONITORUL OFICIAL AL ROMÂNIEI, PARTEA I, Nr. 356/23.V.2011

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 103 alin. (8) din Ordonanța de urgență a
Guvernului nr. 195/2002 privind circulația pe drumurile publice, excepție ridicată de Constantin Marcu în Dosarul nr. 4.371/109/2009
al Curții de Apel Pitești — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 7 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind transmiterea unor drumuri forestiere și a terenurilor aferente acestora
din domeniul public al statului și din administrarea Regiei Naționale a Pădurilor — Romsilva
în domeniul public al comunei Lunca și în administrarea Consiliului Local al Comunei Lunca,
județul Bihor
În temeiul art. 108 din Constituția României, republicată, al art. 2 din Legea nr. 192/2010 privind trecerea unor drumuri
forestiere din domeniul public al statului și din administrarea Regiei Naționale a Pădurilor — Romsilva în domeniul public al unor
unități administrativ-teritoriale și în administrarea consiliilor locale ale acestora și al art. 9 alin. (1) și art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea drumurilor forestiere, având
datele de identificare prevăzute în anexa nr. 1, din domeniul
public al statului și din administrarea Regiei Naționale a
Pădurilor — Romsilva în domeniul public al comunei Lunca și în
administrarea Consiliului Local al Comunei Lunca, județul Bihor,
în vederea realizării lucrărilor de reabilitare și modernizare a
acestora.
Art. 2. — (1) Se aprobă transmiterea terenurilor aferente
drumurilor forestiere prevăzute la art. 1, având datele de
identificare prevăzute în anexa nr. 2, din domeniul public al
statului și din administrarea Regiei Naționale a Pădurilor —
Romsilva în domeniul public al comunei Lunca și în

administrarea Consiliului Local al Comunei Lunca, județul Bihor,
în condițiile legii.
(2) Pentru terenurile forestiere menționate la alin. (1),
Consiliul Local al Comunei Lunca asigură respectarea regimului
silvic, fiind interzisă schimbarea categoriei de folosință silvică și
a destinației acestor terenuri.
Art. 3. — Predarea-preluarea drumurilor forestiere prevăzute
la art. 1 și a terenurilor aferente acestora, prevăzute la art. 2, se
va face pe bază de protocol încheiat între părțile interesate, în
termen de 30 de zile de la data intrării în vigoare a prezentei
hotărâri.
Art. 4. — Anexele nr. 1 și 2 fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
p. Ministrul mediului și pădurilor,
Cristian Apostol,
secretar de stat
p. Ministrul administrației și internelor,
Gheorghe Emacu,
secretar de stat
Ministrul finanțelor publice,
Gheorghe Ialomițianu
București, 11 mai 2011.
Nr. 491.

11

MONITORUL OFICIAL AL ROMÂNIEI, PARTEA I, Nr. 356/23.V.2011

ANEXA Nr. 1

D AT E L E D E I D E N T I F I C A R E

a drumurilor forestiere care se transmit din domeniul public al statului
și din administrarea Regiei Naționale a Pădurilor — Romsilva în domeniul public al comunei Lunca
și în administrarea Consiliului Local al Comunei Lunca, județul Bihor

Nr.
crt.

Denumirea
drumului
forestier

Persoana juridică
de la care se transmite
drumul forestier

Persoana juridică
la care se transmite
drumul forestier

Indicativul
drumului în
amenajament

0

1

2

3

4

1.

Drum
forestier
Văratec

2.

Drum
forestier
Popii
Briheni

Numărul
de inventar
Lungimea
Regia
— km — Națională a
Pădurilor —
Romsilva

U.P. IV,
u.a. 187D,
O.S.
Statul român, din
Comuna Lunca, în Sudrigiu
administrarea
administrarea
Regiei Naționale a
Consiliului Local al
Pădurilor —
U.P. IV,
Comunei Lunca
Romsilva
u.a. 201D,
O.S.
Sudrigiu

Valoarea
de inventar
Regia
Națională a
Pădurilor—
Romsilva
— lei —

Numărul
Valoarea
de
de inventar
înregistrare la Ministerul
la Ministerul Finanțelor
Finanțelor
Publice
Publice
— lei —

5

6

7

8

9

4,20

20.562

129.716

6.464
(parțial)

129.716

1,3

20.561

97.362

6.463

97.362

ANEXA Nr. 2

D AT E L E D E I D E N T I F I C A R E

a terenurilor aferente drumurilor forestiere care se transmit
din domeniul public al statului și din administrarea Regiei Naționale a Pădurilor — Romsilva
în domeniul public al comunei Lunca și în administrarea Consiliului Local al Comunei Lunca, județul Bihor

Persoana juridică
la care
se transmite
bunul imobil

Localizarea terenului
în cadastrul forestier

Suprafața
— ha —

Nr. de
inventar
Ministerul
Finanțelor
Publice

Nr.
crt.

Amplasamentul terenului

Persoana juridică
de la care
se transmite
bunul imobil

0

1

2

3

4

5

6

1.

Comuna Lunca,
județul Bihor

Statul român, din
administrarea Regiei
Naționale a Pădurilor —
Romsilva

Comuna Lunca, în
administrarea
Consiliului Local
al Comunei Lunca

U.P. II,
u.a. 187D,
O.S. Sudrigiu

1,7

1.364
(parțial)

2.

Comuna Lunca,
județul Bihor

Statul român, din
administrarea Regiei
Naționale a Pădurilor —
Romsilva

Comuna Lunca, în
administrarea
Consiliului Local
al Comunei Lunca

U.P. II,
u.a. 201D,
O.S. Sudrigiu

0,6

1.364
(parțial)

12

MONITORUL OFICIAL AL ROMÂNIEI, PARTEA I, Nr. 356/23.V.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
pentru aprobarea modelului certificatului de atestare
a absolvirii programelor de formare specializată
și a certificatelor de atestare a absolvirii programelor
de perfecționare organizate de Agenția Națională
a Funcționarilor Publici și de centrele regionale de formare
continuă pentru administrația publică locală, în asociere
cu alți furnizori de formare înființați potrivit legii
Având în vedere prevederile art. 6 alin. (2), art. 20 alin. (2) și art. 24 din
Hotărârea Guvernului nr. 1.000/2006 privind organizarea și funcționarea Agenției
Naționale a Funcționarilor Publici, republicată, precum și ale art. 5 lit. a), art. 6
alin. (1), art. 9 alin. (5) și (6) și art. 23 alin. (2) din Hotărârea Guvernului nr. 1.066/2008
pentru aprobarea normelor privind formarea profesională a funcționarilor publici,
în temeiul art. 7 alin. (4) din Ordonanța de urgență a Guvernului nr. 30/2007
privind organizarea și funcționarea Ministerului Administrației și Internelor, aprobată
cu modificări prin Legea nr. 15/2008, cu modificările și completările ulterioare,
ministrul administrației și internelor emite următorul ordin:
Art. 1. — (1) Se aprobă modelul certificatului de atestare a absolvirii
programelor de formare specializată organizate de Agenția Națională a
Funcționarilor Publici, în asociere cu alți furnizori de formare înființați potrivit legii,
prevăzut în anexa nr. 1.
(2) Se aprobă modelul certificatului de atestare a absolvirii programelor de
perfecționare organizate de Agenția Națională a Funcționarilor Publici, în asociere
cu alți furnizori de formare înființați potrivit legii, prevăzut în anexa nr. 2.
(3) Se aprobă modelul certificatului de atestare a absolvirii programelor de
perfecționare organizate de centrele regionale de formare continuă pentru
administrația publică locală, în asociere cu alți furnizori de formare înființați potrivit
legii, prevăzut în anexa nr. 3.
(4) Certificatele prevăzute la alin. (1)—(3) sunt imprimate-tip, pe hârtie
specială, având elementele de securizare prevăzute în anexa nr. 4.
Art. 2.— Anexele nr. 1—4 fac parte integrantă din prezentul ordin.
Art. 3. — Prezentul ordin se publică în Monitorul Oficial al României, Partea I.
Ministrul administrației și internelor,
Constantin-Traian Igaș

București, 13 mai 2011.
Nr. 98.

13

*) Anexa nr. 1 este reprodusă în facsimil.

ANEXA Nr. 1*)

MONITORUL OFICIAL AL ROMÂNIEI, PARTEA I, Nr. 356/23.V.2011

MONITORUL OFICIAL AL ROMÂNIEI, PARTEA I, Nr. 356/23.V.2011

*) Anexa nr. 2 este reprodusă în facsimil.

ANEXA Nr. 2*)

14

15

*) Anexa nr. 3 este reprodusă în facsimil.

ANEXA Nr. 3*)

MONITORUL OFICIAL AL ROMÂNIEI, PARTEA I, Nr. 356/23.V.2011

16

MONITORUL OFICIAL AL ROMÂNIEI, PARTEA I, Nr. 356/23.V.2011
ANEXA Nr. 4

ELEMENTELE DE SECURIZARE

pentru certificatul de atestare a absolvirii programelor de formare specializată și pentru certificatele de atestare
a absolvirii programelor de perfecționare, organizate de Agenția Națională a Funcționarilor Publici și de centrele
regionale de formare continuă pentru administrația publică locală, în asociere cu alți furnizori de formare,
înființați potrivit legii
1. Serie și numerotare unică pentru fiecare tip de certificat:
— seria A, cu numerotare succesivă (4 cifre), începând cu
numărul 0001, pentru certificatele de atestare a absolvirii
programelor de formare specializată, în asociere cu alți furnizori
de formare înființați potrivit legii;
— seria B, cu numerotare succesivă (5 cifre), începând cu
numărul 00001, pentru certificatele de atestare a absolvirii
programelor de perfecționare organizate de Agenția Națională a
Funcționarilor Publici, în asociere cu alți furnizori de formare
înființați potrivit legii;
— seria generică CRx, cu numerotare succesivă (5 cifre),
începând cu numărul 00001 pentru certificatele de atestare a
absolvirii programelor de perfecționare organizate de centrele
regionale de formare continuă pentru administrația publică
locală, în asociere cu alți furnizori de formare înființați potrivit
legii.
2. Seria generică CRx va fi adaptată fiecărui centru:
— seria CR1, pentru CRFCAPL București;
— seria CR2, pentru CRFCAPL Călărași;
— seria CR3, pentru CRFCAPL Cluj-Napoca;
— seria CR4, pentru CRFCAPL Constanța;

Cristina-Gabriela F. Popescu

— seria CR5, pentru CRFCAPL Craiova;
— seria CR6, pentru CRFCAPL Iași;
— seria CR7, pentru CRFCAPL Sibiu;
— seria CR8, pentru CRFCAPL Timișoara.
3. Prezentarea în relief a unor elemente de grafică (chenar,
logo MAI, logo ANFP, logo asociat furnizor de formare).
4. Utilizarea de hârtie format A4, 210/297 mm, landscape,
specială/carton texturat perforat, prevăzute cu elemente de
securizare fizică, compatibile cu elementele de securizare
tehnică asigurate prin pretipărirea/imprimarea documentelor.
5. Utilizarea unui format/font de caractere de
imprimare/completare a documentelor pretipărite care să
compatibilizeze cu calitatea cartonului, cu structura
informațională, cu elemente de grafică ale documentelor.
6. Utilizarea unui sistem de înregistrare (numere, date), în
borderouri/registre speciale, specifice pentru Agenția Națională
a Funcționarilor Publici și pentru fiecare asociat furnizor de
formare.

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 356/23.V.2011 conține 16 pagini.

Prețul: 3,20 lei

&JUYDGY|523173]
ISSN 1453—4495

