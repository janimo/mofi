Anul 179 (XXIII) — Nr. 355

PARTEA I

LEGI, DECRETE, HOTĂRÂRI ȘI ALTE ACTE

Luni, 23 mai 2011

SUMAR

Pagina
DECIZII ALE CURȚII CONSTITUȚIONALE
Decizia nr. 274 din 24 februarie 2011 referitoare la excepția de
neconstituționalitate a dispozițiilor art. 272 alin. (1) din
Legea nr. 53/2003 — Codul muncii ............................

2–3

Decizia nr. 335 din 10 martie 2011 referitoare la excepția de
neconstituționalitate a dispozițiilor art. 208 alin. (3) lit. b)
și e) și a dispozițiilor art. 257 din Legea nr. 95/2006
privind reforma în domeniul sănătății ........................

3–5

Decizia nr. 338 din 10 martie 2011 referitoare la excepția de
neconstituționalitate a prevederilor art. 5 alin. (8) și
art. 15 din Legea nr. 198/2004 privind unele măsuri
prealabile lucrărilor de construcție de drumuri de interes
național, județean și local ..........................................
Decizia nr. 340 din 10 martie 2011 referitoare la excepția de
neconstituționalitate a prevederilor art. 4 din
Ordonanța de urgență a Guvernului nr. 117/2003
privind preluarea activității jurisdicționale și a
personalului instanțelor Curții de Conturi de către
instanțele judecătorești ..............................................

6–7

7–8

Pagina
Decizia nr. 352 din 22 martie 2011 referitoare la excepția de
neconstituționalitate a prevederilor art. 77 alin. (1) lit. b)
și ale art. 78 lit. a) din Ordonanța de urgență a
Guvernului nr. 194/2002 privind regimul străinilor în
România ....................................................................
Decizia nr. 354 din 22 martie 2011 referitoare la excepția de
neconstituționalitate a prevederilor art. 26 alin. (1) și
alin. (2) pct. 2 din Legea nr. 122/2006 privind azilul în
România ....................................................................
Decizia nr. 433 din 7 aprilie 2011 referitoare la excepția de
neconstituționalitate a dispozițiilor art. 287 din Legea
nr. 53/2003 — Codul muncii ......................................
Decizia nr. 519 din 19 aprilie 2011 referitoare la excepția de
neconstituționalitate a dispozițiilor art. 141 și art. 145
din Ordonanța Guvernului nr. 92/2003 privind Codul
de procedură fiscală ..................................................
Decizia nr. 523 din 19 aprilie 2011 referitoare la excepția de
neconstituționalitate a dispozițiilor art. 73 alin. (4) din
Legea nr. 275/2006 privind executarea pedepselor și a
măsurilor dispuse de organele judiciare în cursul
procesului penal ........................................................

9–10

10–11

12–13

13–15

15–16

2

MONITORUL OFICIAL AL ROMÂNIEI, PARTEA I, Nr. 355/23.V.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 274
din 24 februarie 2011

referitoare la excepția de neconstituționalitate a dispozițiilor art. 272 alin. (1)
din Legea nr. 53/2003 — Codul muncii
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Patricia Marilena Ionea

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 272 alin. (1) din Legea nr. 53/2003 — Codul
muncii, excepție ridicată de Iulieana Maistru în Dosarul
nr. 38.866/3/2009 al Tribunalului București — Secția a VIII-a
conflicte de muncă și asigurări sociale și care constituie obiectul
Dosarului Curții Constituționale nr. 1.091D/2010.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în dosarele
nr. 3.720D/2010, nr. 3.721D/2010 și nr. 3.725D/2010, având ca
obiect excepții de neconstituționalitate ale acelorași dispoziții de
lege, excepții ridicate de Eugen Asăvoaei, Ioan Iftimi și Vasile
Iuria în dosarele nr. 38.854/3/2009, nr. 38.862/3/2009 și
nr. 38.865/3/2009 ale Tribunalului București — Secția a VIII-a
conflicte de muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Curtea, având în vedere că obiectul excepțiilor de
neconstituționalitate ridicate în dosarele nr. 1.091D/2010,
nr. 3.720D/2010, nr. 3.721D/2010 și nr. 3.725D/2010 este
identic, pune în discuție, din oficiu, problema conexării cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 3.720D/2010, nr. 3.721D/2010
și nr. 3.725D/2010 la Dosarul nr. 1.091D/2010, care este primul
înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarelor, constată
următoarele:
Prin încheierile din 23 și 29 martie 2010, 17 mai 2010 și
7 aprilie 2010, pronunțate în dosarele nr. 38.866/3/2009,
nr. 38.854/3/2009, 38.862/3/2009 și nr. 38.865/3/2009, Tribunalul
București — Secția a VIII-a conflicte de muncă și asigurări
sociale a sesizat Curtea Constituțională cu excepția de
neconstituționalitate a dispozițiilor art. 272 alin. (1) din
Legea nr. 53/2003 — Codul muncii. Excepția a fost ridicată de
Iulieana Maistru, Eugen Asăvoaei, Ioan Iftimi și Vasile Iuria cu
prilejul soluționării unor conflicte de muncă.

În motivarea excepției de neconstituționalitate autorii
acesteia susțin, în esență, că textul de lege criticat are o
formulare lacunară, ambiguă, nestabilind cu claritate condițiile
angajării răspunderii patrimoniale a salariatului. Astfel,
aprecierea existenței unei pagube materiale, a întinderii acesteia
și a modului de angajare a acestei răspunderi sunt lăsate la
latitudinea angajatorului, iar nu a instanței de judecată,
încălcându-se principiul statului de drept și accesul liber la
justiție.
Tribunalul București — Secția a VIII-a conflicte de muncă
și asigurări sociale consideră că excepția de neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 272 alin. (1) din Legea nr. 53/2003 — Codul
muncii, publicată în Monitorul Oficial al României, Partea I, nr. 72
din 5 februarie 2003, cu modificările și completările ulterioare,
dispoziții potrivit cărora ăSalariatul care a încasat de la angajator
o sumă nedatorată este obligat să o restituie”.
Autorii excepției consideră că acest text de lege contravine
următoarelor dispoziții din Constituție: art. 1 alin. (3) și (5)
referitor la statul de drept și obligativitatea respectării Constituției
și a legilor și art. 21 alin. (1)—(3) privind accesul liber la justiție.
Examinând excepția de neconstituționalitate, Curtea
constată că autorii acesteia critică redactarea neclară a art. 272
alin. (1) din Legea nr. 53/2003 — Codul muncii, care dă
posibilitatea angajatorului de a stabili ce sume sunt ănedatorate”,
precum și cuantumul acestora. De asemenea, arată că nu sunt
specificate nici condițiile în care poate fi antrenată răspunderea
patrimonială a salariatului, astfel că acestuia i se poate pretinde
restituirea unor sume de bani, fără ca instanța să se fi pronunțat
asupra existenței și întinderii acestei obligații.
Față de aceste susțineri se reține că, într-adevăr, textul de
lege criticat nu dă o definiție exactă a noțiunii de ăsumă
nedatorată” și nici nu detaliază condițiile în care se naște
obligația de restituire. El vine să acopere însă, prin excluderea
tuturor celorlalte situații prevăzute de lege care antrenează
răspunderea patrimonială a salariatului, cazurile când, fără a fi
reținută vinovăția acestuia, este obligat la restituirea unor sume

MONITORUL OFICIAL AL ROMÂNIEI, PARTEA I, Nr. 355/23.V.2011
încasate de la angajator, întrucât acestea nu i se cuveneau,
neexistând o justă cauză. De asemenea, având în vedere
contextul reglementării, este evident că obligația de restituire se
naște în legătură cu desfășurarea raporturilor de muncă. De
asemenea, dispozițiile art. 273—275 din Legea nr. 53/2003 —
Codul muncii reglementează procedura de recuperare a
daunelor de la salariat. În cazul în care între salariat și angajator
nu există un acord cu privire la restituirea sumelor nedatorate,
obligația de restituire nu va putea fi stabilită decât pe cale
judecătorească, la instanța competentă să soluționeze conflictul
de drepturi respectiv, potrivit dispozițiilor art. 281 și următoarele
din Legea nr. 53/2003 — Codul muncii.
În legătură cu cele reținute în prezenta cauză, apar ca fiind
relevante considerentele Deciziei nr. 24 din 22 ianuarie 2003,
publicată în Monitorul Oficial al României, Partea I, nr. 72 din
5 februarie 2003, în care s-a statuat că ăinterdicția reținerii din
salariu cu titlu de daune, fără ca datoria să fie scadentă, lichidă
și exigibilă, constatată ca atare printr-o hotărâre judecătorească
definitivă și irevocabilă, prevăzută de art. 164 alin. (2) din Legea
nr. 53/2003 — Codul muncii, este menită să elimine arbitrariul
din reglementările anterioare, când conducerea unității stabilea

3

existența pagubei, întinderea acesteia, lua măsuri de recuperare
prin dispoziție de imputare și proceda de îndată la reținerea din
drepturile salariale, urmând ca salariatul să se adreseze
organelor de jurisdicție pentru apărarea intereselor sale legitime.
În condițiile statului de drept, valoare consacrată prin art. 1
alin. (3) din Constituție, răspunderea patrimonială pentru daune
se impune să se stabilească de către instanțele de judecată,
care, potrivit art. 123 alin. (1) din Constituție, înfăptuiesc justiția
în numele legii. Același principiu constituțional mai impune ca
orice executare silită să aibă la bază un titlu executoriu valabil.
Aceasta însă nu lezează libertatea contractuală, deoarece
părțile contractante pot conveni de comun acord asupra
modalităților de executare sau de stingere a obligațiilor lor
reciproce. De asemenea, nu este îngrădit nici dreptul salariatului
să consimtă de bunăvoie la recuperarea eventualelor daune
cauzate de el, fără să aștepte pronunțarea unei hotărâri
judecătorești. Ipoteza reglementată de alin. (2) al dispoziției
legale criticate se referă doar la situațiile în care salariatul nu
acoperă de bunăvoie dauna cauzată angajatorului”.
Față de cele arătate, Curtea apreciază că excepția de
neconstituționalitate nu este întemeiată.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 272 alin. (1) din Legea nr. 53/2003 — Codul
muncii, excepție ridicată de Iulieana Maistru, Eugen Asăvoaei, Ioan Iftimi și Vasile Iuria în dosarele nr. 38.866/3/2009,
nr. 38.854/3/2009, nr. 38.862/3/2009 și nr. 38.865/3/2009 ale Tribunalului București — Secția a VIII-a conflicte de muncă și asigurări
sociale.
Definitivă și general obligatorie.
Pronunțată în ședința publică din data de 24 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 335
din 10 martie 2011

referitoare la excepția de neconstituționalitate a dispozițiilor art. 208 alin. (3) lit. b) și e)
și a dispozițiilor art. 257 din Legea nr. 95/2006 privind reforma în domeniul sănătății
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 208 alin. (3) lit. b) și e) și art. 257 din Legea
nr. 95/2006 privind reforma în domeniul sănătății, excepție ridicată
de Miron Emil Dragoș Ciolacu în Dosarul nr. 7.414/99/2009 al
Tribunalului Iași — Secția comercială și contencios administrativ.
La apelul nominal lipsesc părțile, față de care procedura de
citare este legal îndeplinită.

4

MONITORUL OFICIAL AL ROMÂNIEI, PARTEA I, Nr. 355/23.V.2011

Reprezentantul Ministerului Public pune concluzii de
respingere ca neîntemeiată a excepției de neconstituționalitate
a dispozițiilor art. 208 alin. (3) lit. b) și e) și art. 257 alin. (1),
alin. (2) lit. a)—d) și alin. (22)—(8) din Legea nr. 95/2006, sens
în care invocă jurisprudența în materie a Curții Constituționale.
Cât privește dispozițiile art. 257 alin. (2) lit. f) din aceeași lege,
pune concluzii de admitere a excepției de neconstituționalitate
pentru aceleași considerente ca și cele reținute în Decizia Curții
Constituționale nr. 1.394/2010.
C U R T E A,

având în vedere actele și lucrările dosarului, constată
următoarele:
Prin Încheierea din 23 februarie 2010, pronunțată în Dosarul
nr. 7.414/99/2009, Tribunalul Iași — Secția comercială și
contencios administrativ a sesizat Curtea Constituțională
cu excepția de neconstituționalitate a dispozițiilor art. 208
alin. (3) lit. b) și e) și art. 257 din Legea nr. 95/2006 privind
reforma în domeniul sănătății. Excepția a fost ridicată de
Miron Emil Dragoș Ciolacu cu prilejul soluționării unei acțiuni în
contencios administrativ.
În motivarea excepției de neconstituționalitate autorul
acesteia susține, în esență, că principiul solidarității, consacrat
de textele de lege criticate, nu este în acord cu dispozițiile
constituționale care consacră egalitatea cetățenilor în fața legii.
În acest sens arată că, indiferent de cuantumul contribuției,
cetățenii primesc un pachet de servicii medicale egal.
Tribunalul Iași — Secția comercială și contencios
administrativ consideră că excepția de neconstituționalitate nu
este întemeiată, sens în care invocă jurisprudența în materie a
Curții Constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 208 alin. (3) lit. b) și e) și art. 257 din Legea
nr. 95/2006 privind reforma în domeniul sănătății, publicată în
Monitorul Oficial al României, Partea I, nr. 372 din 28 aprilie
2006.
Curtea constată că, ulterior sesizării sale, dispozițiile art. 257
alin. (2) lit. e) au fost abrogate prin art. I pct. 3 din Ordonanța de
urgență a Guvernului nr. 107/2010 pentru modificarea și
completarea Legii nr. 95/2006 privind reforma în domeniul
sănătății, publicată în Monitorul Oficial al României, Partea I,
nr. 830 din 10 decembrie 2010, iar celelalte dispoziții ale art. 257
din lege au fost modificate prin aceeași ordonanță și prin Ordonanța
de urgență a Guvernului nr. 117/2010 pentru modificarea și

completarea Legii nr. 571/2003 privind Codul fiscal și
reglementarea unor măsuri financiar-fiscale, publicată în
Monitorul Oficial al României, Partea I, nr. 891 din 30 decembrie
2010, păstrându-se însă soluția legislativă criticată.
Textele de lege criticate au în prezent următoarea redactare:
— Art. 208 alin. (3) lit. b) și e): ă(3) Asigurările sociale de
sănătate sunt obligatorii și funcționează ca un sistem unitar, iar
obiectivele menționate la alin. (2) se realizează pe baza
următoarelor principii: [...]
b) solidaritate și subsidiaritate în constituirea și utilizarea
fondurilor; [...]
e) participarea obligatorie la plata contribuției de asigurări
sociale de sănătate pentru formarea Fondului național unic de
asigurări sociale de sănătate;”;
— Art. 257: ă(1) Persoana asigurată are obligația plății unei
contribuții bănești lunare pentru asigurările de sănătate, cu
excepția persoanelor prevăzute la art. 213 alin. (1).
(2) Contribuția lunară a persoanei asigurate se stabilește sub
forma unei cote de 6,5%, care se aplică asupra:
a) veniturilor din salarii sau asimilate salariilor, precum și
orice alte venituri realizate din desfășurarea unei activități
dependente;
b) veniturilor impozabile realizate de persoane care
desfășoară activități independente care se supun impozitului pe
venit; dacă acest venit este singurul asupra căruia se calculează
contribuția, aceasta nu poate fi mai mică decât cea calculată la
un salariu de bază minim brut pe țară, lunar;
c) veniturilor din agricultură supuse impozitului pe venit și
veniturilor din silvicultură, pentru persoanele fizice care nu au
calitatea de angajator și nu se încadrează la lit. b);
d) indemnizațiilor de șomaj;
f) veniturilor din cedarea folosinței bunurilor, veniturilor din
dividende și dobânzi, veniturilor din drepturi de proprietate
intelectuală realizate în mod individual și/sau într-o formă de
asociere și altor venituri care se supun impozitului pe venit,
numai în cazul în care nu realizează venituri de natura celor
prevăzute la lit. a)—d), alin. (21) și (22) și art. 213 alin. (2) lit. h),
dar nu mai puțin de un salariu de bază minim brut pe țară, lunar.
(22) Pensionarii ale căror venituri din pensii depășesc 740 de
lei datorează contribuția lunară pentru asigurările sociale de
sănătate calculată potrivit prevederilor art. 259 alin. (2).
(3)În cazul persoanelor care realizează în același timp
venituri de natura celor prevăzute la alin. (2) lit. a)—d), alin. (21)
și (22) și la art. 213 alin. (2) lit. h), contribuția se calculează
asupra tuturor acestor venituri.
(4)În cazul persoanelor care realizează venituri de natura
celor prevăzute la alin. (2) lit. c) sub nivelul salariului de bază
minim brut pe țară și care nu fac parte din familiile beneficiare de
ajutor social, contribuția lunară de 6,5% datorată se calculează
asupra sumei reprezentând o treime din salariul de bază minim
brut pe țară.
(5) Contribuțiile prevăzute la alin. (2) și (4) se plătesc după
cum urmează:
a) lunar, pentru cele prevăzute la alin. (2) lit. a) și d);
b) trimestrial, pentru cele prevăzute la alin. (2) lit. b) și la
alin. (4);
c) anual, pentru cele prevăzute la alin. (2) lit. c) și f).
(6) Contribuția de asigurări sociale de sănătate nu se
datorează asupra sumelor acordate în momentul disponibilizării,
venitului lunar de completare sau plăților compensatorii, potrivit
actelor normative care reglementează aceste domenii, precum

MONITORUL OFICIAL AL ROMÂNIEI, PARTEA I, Nr. 355/23.V.2011
și asupra indemnizațiilor reglementate de Ordonanța de urgență
a Guvernului nr. 158/2005 privind concediile și indemnizațiile de
asigurări sociale de sănătate, cu modificările ulterioare.
(7) Obligația virării contribuției de asigurări sociale de
sănătate revine persoanei juridice sau fizice care plătește
asiguraților veniturile prevăzute la alin. (2) lit. a), d) și e),
respectiv asiguraților pentru veniturile prevăzute la alin. (2)
lit. b), c) și f).
(8) Termenul de prescripție a plății contribuției de asigurări
sociale de sănătate se stabilește în același mod cu cel prevăzut
pentru obligațiile fiscale.”
Autorul excepției consideră că textele de lege criticate sunt
contrare dispozițiilor art. 16 alin. (1) din Constituție, care
consacră egalitatea în drepturi a cetățenilor.
Examinând excepția de neconstituționalitate, Curtea
constată că autorul acesteia critică, în esență, principiul
solidarității sistemului asigurărilor sociale de sănătate, principiu
care obligă contribuabilii la plata unor sume diferite către fondul
de asigurări sociale de sănătate, în funcție de cuantumul
veniturilor, deși pachetul de servicii medicale asigurat este egal.
Față de această critică, Curtea reține că, datorită solidarității
celor care contribuie, sistemul public de asigurări sociale de
sănătate își poate realiza obiectivul principal, respectiv cel de a
asigura un minimum de asistență medicală pentru populație,
inclusiv pentru acele categorii de persoane care se află în
imposibilitatea de a contribui la constituirea fondurilor de
asigurări de sănătate. Art. 56 din Constituție prevede obligația
cetățenilor de a contribui prin impozite și prin taxe la cheltuielile
publice. În cazul sistemului public de sănătate, aceste cheltuieli
publice vizează însăși îndeplinirea obligației constituționale a
statului de a asigura ocrotirea sănătății și protecția socială a
cetățenilor.
Din această perspectivă, criticile formulate de autorul
excepției apar ca lipsite de temei.

5

O situație aparte vizează însă dispozițiile art. 257 alin. (2)
lit. f) teza finală din Legea nr. 95/2006, dispoziții care au fost
declarate neconstituționale în măsura în care se interpreta că
valoarea contribuției minime la fondul de asigurări sociale de
sănătate, datorată de persoanele care realizează venituri din
cedarea folosinței bunurilor, venituri din dividende și dobânzi,
venituri din drepturi de proprietate intelectuală realizate în mod
individual și/sau într-o formă de asociere și alte venituri care se
supun impozitului pe venit, nu poate fi mai mică decât cuantumul
unui salariu de bază minim brut pe țară, lunar. În acest sens a
fost pronunțată Decizia nr. 1.394 din 26 octombrie 2010,
publicată în Monitorul Oficial al României, Partea I, nr. 863 din
23 decembrie 2010. Ulterior pronunțării acestei decizii, dar
anterior publicării sale în Monitorul Oficial al României, Partea I,
art. I pct. 4 din Ordonanța de urgență a Guvernului nr. 107/2010
a modificat art. 257 alin. (2) lit. f) teza finală din Legea
nr. 95/2006, preluând însă, în mod identic, soluția legislativă
declarată ca fiind neconstituțională.
Având în vedere aceste aspecte, precum și dispozițiile
art. 147 alin. (4) din Constituție, potrivit cărora ăDeciziile Curții
Constituționale se publică în Monitorul Oficial al României. De la
data publicării, deciziile sunt general obligatorii și au putere
numai pentru viitor”, Curtea constată că dispozițiile art. 257 alin. (2)
lit. f) din Legea nr. 95/2006, așa cum au fost modificate prin
art. I pct. 4 din Ordonanța de urgență a Guvernului nr. 107/2010,
sunt, de asemenea, neconstituționale în măsura în care se
interpretează că valoarea contribuției minime la fondul de
asigurări sociale de sănătate, datorată de persoanele care
realizează venituri din cedarea folosinței bunurilor, venituri din
dividende și dobânzi, venituri din drepturi de proprietate
intelectuală realizate în mod individual și/sau într-o formă de
asociere și alte venituri care se supun impozitului pe venit, nu
poate fi mai mică decât cuantumul unui salariu de bază minim
brut pe țară, lunar.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Admite excepția de neconstituționalitate ridicată de Miron Emil Dragoș Ciolacu în Dosarul nr. 7.414/99/2009 al
Tribunalului Iași — Secția comercială și contencios administrativ și constată că dispozițiile art. 257 alin. (2) lit. f) teza finală din Legea
nr. 95/2006 privind reforma în domeniul sănătății, așa cum au fost modificate de art. I pct. 4 din Ordonanța de urgență a Guvernului
nr. 107/2010 pentru modificarea și completarea Legii nr. 95/2006 privind reforma în domeniul sănătății, sunt neconstituționale în
măsura în care se interpretează că valoarea contribuției minime la fondul de asigurări sociale de sănătate, datorată de persoanele
care realizează venituri din cedarea folosinței bunurilor, venituri din dividende și dobânzi, venituri din drepturi de proprietate
intelectuală realizate în mod individual și/sau într-o formă de asociere și alte venituri care se supun impozitului pe venit, nu poate
fi mai mică decât cuantumul unui salariu de bază minim brut pe țară, lunar.
2. Respinge ca neîntemeiată excepția de neconstituționalitate a dispozițiilor art. 208 alin. (3) lit. b) și e) și art. 257 alin. (1),
alin. (2) lit. a)—d) și alin. (22)—(8) din Legea nr. 95/2006 privind reforma în domeniul sănătății, cu modificările și completările
ulterioare, excepție ridicată de același autor în același dosar.
Definitivă și general obligatorie.
Pronunțată în ședința publică din data de 10 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

6

MONITORUL OFICIAL AL ROMÂNIEI, PARTEA I, Nr. 355/23.V.2011
CURTEA CONSTITUȚIONALĂ

D E C I Z I A Nr. 338
din 10 martie 2011

referitoare la excepția de neconstituționalitate a prevederilor art. 5 alin. (8) și art. 15
din Legea nr. 198/2004 privind unele măsuri prealabile lucrărilor de construcție de drumuri
de interes național, județean și local
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 5 alin. (8) și art. 15 din Legea nr. 198/2004
privind unele măsuri prealabile lucrărilor de construcție de
drumuri de interes național, județean și local, excepție ridicată
de Gheorghe Gurean în Dosarul nr. 4.207/306/2010 al
Judecătoriei Sibiu — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate ca
inadmisibilă, arătând că textul de lege criticat a fost abrogat prin
Legea nr. 255/2010.
C U R T E A,

având în vedere actele și lucrările dosarului, constată
următoarele:
Prin Încheierea din 10 iunie 2010, pronunțată în Dosarul
nr. 4.207/306/2010, Judecătoria Sibiu — Secția civilă a
sesizat Curtea Constituțională cu excepția de neconstituționalitate a prevederilor art. 5 alin. (8) și art. 15 din Legea
nr. 198/2004 privind unele măsuri prealabile lucrărilor de
construcție de drumuri de interes național, județean și
local, excepție ridicată de Gheorghe Gurean într-o cauză civilă
având ca obiect soluționarea plângerii depuse împotriva unei
încheieri de carte funciară.
În motivarea excepției de neconstituționalitate autorul
acesteia arată că dispozițiile art. 44 alin. (3) și (6) din Constituție
impun îndeplinirea a două condiții în ceea ce privește
despăgubirea cuvenită proprietarului expropriat: să fie prealabilă
transferului de proprietate și să fie dreaptă, ceea ce înseamnă
că trebuie stabilită de comun acord cu proprietarul sau prin
justiție, fiind exclusă posibilitatea stabilirii acesteia în mod
unilateral de către expropriator. Or, în opinia autorului excepției,
textele de lege criticate prevăd posibilitatea de transfer a
imobilelor din proprietatea privată în proprietatea publică înainte
de stabilirea despăgubirilor pentru lipsirea de proprietate și,
totodată, faptul că despăgubirea poate fi stabilită unilateral de
către expropriator, fără acordul titularului dreptului de proprietate
privată. Arată că, chiar dacă legea prevede posibilitatea atacării
în instanță a hotărârii de stabilire a despăgubirilor emisă de
expropriator, această procedură trebuie finalizată înainte de
transferul dreptului de proprietate.

Judecătoria Sibiu — Secția civilă consideră că excepția
de neconstituționalitate este neîntemeiată, întrucât textele de
lege ce formează obiectul acestora reglementează transferul din
proprietatea privată în proprietatea publică a statului doar după
o dreaptă și prealabilă despăgubire, în acord cu dispozițiile
constituționale ale art. 44 alin. (3).
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 5 alin. (8) și art. 15 din Legea nr. 198/2004
privind unele măsuri prealabile lucrărilor de construcție de
drumuri de interes național, județean și local, publicată în
Monitorul Oficial al României, Partea I, nr. 487 din 31 mai 2004.
La data ridicării excepției de neconstituționalitate, textele de lege
criticate aveau următorul cuprins:
— Art. 5 alin. (8): ă(8) În cazul în care titularul sau unul dintre
titularii dreptului real, aflați în concurs, nu este de acord cu
despăgubirea stabilită, suma reprezentând despăgubirea se
consemnează pe numele titularului sau, după caz, al titularilor.
Despăgubirea va fi eliberată în baza cererii formulate în acest
sens, însoțită de acte autentice sau de hotărârea
judecătorească definitivă și irevocabilă de stabilire a
cuantumului despăgubirii ori, după caz, de declarația autentică
de acceptare a cuantumului despăgubirii prevăzute în hotărârea
de stabilire a despăgubirii.”;
— Art. 15: ăTransferul imobilelor din proprietatea privată în
proprietatea publică a statului sau a unităților administrativteritoriale și în administrarea expropriatorului operează de drept
la data plății despăgubirilor pentru expropriere sau, după caz, la
data consemnării acestora, în condițiile prezentei legi.”
Dispozițiile din Legea fundamentală pe care autorul excepției
își întemeiază critica sunt următoarele: art. 44 alin. (2), care
statuează că proprietatea privată este garantată și ocrotită în
mod egal de lege, indiferent de titular, art. 44 alin. (3), care
prevede că nimeni nu poate fi expropriat decât pentru o cauză
de utilitate publică, stabilită potrivit legii, cu dreaptă și prealabilă
despăgubire și art. 44 alin. (6), potrivit căruia despăgubirile
pentru expropriere se stabilesc de comun acord cu proprietarul
sau, în caz de divergență, prin justiție.

7

MONITORUL OFICIAL AL ROMÂNIEI, PARTEA I, Nr. 355/23.V.2011
Curtea observă că, ulterior sesizării sale cu soluționarea
prezentei excepții de neconstituționalitate, Legea nr. 198/2004 a
fost abrogată expres prin art. 35 lit. c) din Legea nr. 255/2010
privind exproprierea pentru cauză de utilitate publică, necesară
realizării unor obiective de interes național, județean și local,
publicată în Monitorul Oficial al României, Partea I, nr. 853 din
20 decembrie 2010. Prevederi asemănătoare celor cuprinse în
art. 5 alin. (8) și art. 15 din Legea nr. 198/2004 pot fi găsite la
art. 7, art. 8 alin. (2) și art. 9 alin. (4) din Legea nr. 255/2010.
Redactarea acestora este următoarea:
— Art. 7: ăDupă aprobarea indicatorilor tehnico-economici,
expropriatorul are obligația consemnării sumelor individuale
reprezentând plata despăgubirii la dispoziția proprietarilor de
imobile, individualizați conform listei proprietarilor, așa cum
rezultă din evidențele Agenției Naționale de Cadastru și
Publicitate Imobiliară sau ale unităților administrativ-teritoriale,
afectați de prevederile prezentei legi, precum și obligația afișării
listei imobilelor ce urmează a fi expropriate și care fac parte din
coridorul de expropriere, anterior notificării proprietarilor.”;
— Art. 8 alin. (2): ă[(1) Notificarea intenției de expropriere a
imobilelor, precum și lista imobilelor ce urmează a fi expropriate
se transmit prin poștă către proprietari. Lista imobilelor se face
publică prin afișarea acesteia la sediul consiliului local respectiv
și pe pagina proprie de internet a expropriatorului.]
(2) În termen de 30 de zile lucrătoare de la data notificării
prevăzute la alin. (1), proprietarii imobilelor cuprinse în listă au

obligația prezentării la sediul expropriatorului, în vederea
stabilirii unei juste despăgubiri.”;
— Art. 9 alin. (4): ă(4) Transferul dreptului de proprietate
asupra imobilelor din proprietatea privată a persoanelor fizice
sau juridice în proprietatea publică a statului sau a unităților
administrativ-teritoriale și în administrarea expropriatorului
operează de drept la data emiterii actului administrativ de
expropriere de către expropriator, ulterior consemnării sumelor
aferente despăgubirii.”
Totodată, este dedicat un întreg capitol (Capitolul V)
problemei acordării despăgubirilor.
Din analiza comparativă a textelor legale prezentate, Curtea
constată că Legea nr. 255/2010 a instituit o procedură diferită
față de cea reglementată prin Legea nr. 198/2004, în cursul
căreia notificarea intenției de expropriere a imobilelor se
transmite proprietarilor, dându-li-se posibilitatea ca în interval de
30 de zile să se prezinte la sediul expropriatorului, în vederea
stabilirii unei juste despăgubiri, iar expropriatorul are obligația
consemnării sumelor individuale reprezentând plata despăgubirii
la dispoziția proprietarilor de imobile. În plus, în prezent,
transferul dreptului de proprietate operează ulterior consemnării
sumelor aferente despăgubirii. Prin urmare, criticile formulate
de autorul excepției nu mai subzistă în raport cu cadrul legislativ
în vigoare, esențial diferit de cel criticat, astfel că excepția
urmează să fie respinsă ca devenită inadmisibilă, fiind rămasă
fără obiect.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor art. 5 alin. (8) și art. 15 din Legea
nr. 198/2004 privind unele măsuri prealabile lucrărilor de construcție de drumuri de interes național, județean și local, excepție
ridicată de Gheorghe Gurean în Dosarul nr. 4.207/306/2010 al Judecătoriei Sibiu — Secția civilă.
Definitivă și general obligatorie.
Pronunțată în ședința publică din data de 10 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 340
din 10 martie 2011

referitoare la excepția de neconstituționalitate a prevederilor art. 4 din Ordonanța de urgență a
Guvernului nr. 117/2003 privind preluarea activității jurisdicționale și a personalului instanțelor
Curții de Conturi de către instanțele judecătorești
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu

— președinte
— judecător
— judecător
— judecător
— judecător
— judecător

Puskás Valentin Zoltán
Tudorel Toader
Valentina Bărbățeanu

— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.

8

MONITORUL OFICIAL AL ROMÂNIEI, PARTEA I, Nr. 355/23.V.2011

Pe rol se află soluționarea excepției de neconstituționalitate
a prevederilor art. 4 din Ordonanța de urgență a Guvernului
nr. 117/2003 privind preluarea activității jurisdicționale și a
personalului instanțelor Curții de Conturi de către instanțele
judecătorești, excepție ridicată de Liliana Nojogan în Dosarul
nr. 730/97/2009 al Tribunalului Hunedoara.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent învederează Curții că partea Curtea de
Conturi a României a transmis la dosar note scrise prin care
solicită respingerea excepției de neconstituționalitate ca
inadmisibilă, în principal, și ca neîntemeiată, în subsidiar.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
invocând cele reținute de Curtea Constituțională în Decizia
nr. 182 din 6 martie 2007.
C U R T E A,

având în vedere actele și lucrările dosarului, constată
următoarele:
Prin Încheierea din 15 mai 2010, pronunțată în Dosarul
nr. 730/97/2009, Tribunalul Hunedoara a sesizat Curtea
Constituțională cu excepția de neconstituționalitate a
prevederilor art. 4 din Ordonanța de urgență a Guvernului
nr. 117/2003 privind preluarea activității jurisdicționale și a
personalului instanțelor Curții de Conturi de către instanțele
judecătorești, excepție ridicată de Liliana Nojogan într-o cauză
având ca obiect soluționarea unei acțiuni introduse în vederea
recuperării unui prejudiciu.
În motivarea excepției de neconstituționalitate autorul
acesteia susține, în esență, că este nesocotit dreptul la un
proces echitabil, ca urmare a faptului că dispozițiile de lege
criticate anihilează atât prevederea din Legea nr. 94/1992
privind organizarea și funcționarea Curții de Conturi, care
stabilesc că valorificarea actelor rezultate din activitățile
specifice Curții de Conturi se face potrivit Regulamentului
aprobat de plenul Curții de Conturi prin Hotărârea nr. 1/2009,
cât și înseși prevederile din Regulament referitoare la
valorificarea acestor acte de control.
Tribunalul Hunedoara apreciază că excepția de
neconstituționalitate este neîntemeiată. În opinia sa, nu există
nicio legătură între principiul liberului acces la justiție și
posibilitatea acordată Curții de Conturi de a sesiza instanța
printr-o încheiere, întrucât drepturile pârâților chemați în

judecată prin intermediul acestei sesizări nu sunt afectate în
niciun fel.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, notele scrise depuse la dosarul cauzei,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 4 din Ordonanța de urgență a Guvernului
nr. 117/2003 privind preluarea activității jurisdicționale și a
personalului instanțelor Curții de Conturi de către instanțele
judecătorești, publicată în Monitorul Oficial al României, Partea I,
nr. 752 din 27 octombrie 2003. Textul de lege criticat are
următorul cuprins:
— Art. 4: ăDupă intrarea în vigoare a prezentei ordonanțe de
urgență, învestirea instanțelor judecătorești, competente potrivit
art. 2 alin. (1), se realizează prin actul de sesizare al procurorului
financiar, prin încheierea completelor din cadrul Curții de
Conturi, precum și prin alte modalități prevăzute de lege.”
În opinia autorului excepției, textul de lege criticat contravine
dispozițiilor art. 21 alin. (3) din Constituție, care consacră dreptul
părților la un proces echitabil.
Examinând excepția de neconstituționalitate, Curtea observă
că, deși, formal, se invocă nesocotirea dispozițiilor art. 21 alin. (3)
din Legea fundamentală, nu se aduce niciun argument în
sprijinul acestei afirmații. Precizările autorului excepției
referitoare la normele legale care ar trebui să guverneze situația
sa individuală nu constituie veritabile critici de
neconstituționalitate, ci pot fi avute, eventual, în vedere de
instanța de judecată cu prilejul identificării legii aplicabile speței
concrete.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 4 din Ordonanța de urgență a Guvernului
nr. 117/2003 privind preluarea activității jurisdicționale și a personalului instanțelor Curții de Conturi de către instanțele judecătorești,
excepție ridicată de Liliana Nojogan în Dosarul nr. 730/97/2009 al Tribunalului Hunedoara.
Definitivă și general obligatorie.
Pronunțată în ședința publică din data de 10 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 355/23.V.2011

9

CURTEA CONSTITUȚIONALĂ

D E C I Z I A Nr. 352
din 22 martie 2011

referitoare la excepția de neconstituționalitate a prevederilor art. 77 alin. (1) lit. b) și ale art. 78 lit. a)
din Ordonanța de urgență a Guvernului nr. 194/2002 privind regimul străinilor în România
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simina Ricu.
Pe rol se află soluționarea excepției de neconstituționalitate
a prevederilor art. 77 alin. (1) lit. b) și ale art. 78 lit. a) din
Ordonanța de urgență a Guvernului nr. 194/2002 privind regimul
străinilor în România, excepție ridicată de Chen Dongmei în
Dosarul nr. 4.984/2/2009 al Curții de Apel București — Secția
a VIII-a contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită. Se prezintă domnul
Ioan Budura, interpretul autorizat de limba chineză solicitat
pentru a asigura traducerea în cauză.
Cauza fiind în stare de judecată, președintele Curții acordă
cuvântul reprezentantului Ministerului Public, care pune concluzii
de respingere a excepției de neconstituționalitate, invocând
Decizia Curții Constituționale nr. 1.501 din 18 noiembrie 2010.
C U R T E A,

având în vedere actele și lucrările dosarului, constată
următoarele:
Prin Încheierea din 14 aprilie 2010, pronunțată în Dosarul
nr. 4.984/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 77 alin. (1) lit. b) și ale art. 78 lit. a) din
Ordonanța de urgență a Guvernului nr. 194/2002 privind
regimul străinilor în România, excepție ridicată de Chen
Dongmei într-o cauză având ca obiect anularea deciziei de
returnare a acestuia de pe teritoriul României.
În motivarea excepției de neconstituționalitate autorul
excepției susține că textele de lege criticate sunt lipsite de
precizie și claritate, întrucât nu reglementează cu privire la
situații similare celei în care se află acesta și nu protejează
suficient străinii care se află în România împotriva arbitrarului și
abuzurilor Oficiului Român pentru Imigrări. Descrie situația sa
de fapt în România și apreciază că ălegea ar trebui să fie mai
specifică pe aspectul înțelesului de «obținut prin folosirea de
informații false, documente false sau falsificate ori de alte
mijloace ilegale» ca motiv de anulare a dreptului de ședere
permanentă și de emitere a unei dispoziții de returnare, în
condițiile în care documentele folosite pentru obținerea dreptului
de ședere permanentă sunt conforme cu realitatea, nicidecum
false sau falsificate”.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor

două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textele de lege criticate
sunt constituționale, întrucât oferă străinului interesat
posibilitatea de a contesta în justiție legalitatea și temeinicia
deciziei de returnare emise de autoritatea competentă, cererea
sa urmând să fie examinată de o instanță judecătorească
independentă și imparțială.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 77 alin. (1) lit. b) și ale art. 78 lit. a) din Ordonanța
de urgență a Guvernului nr. 194/2002 privind regimul străinilor în
România, republicată în Monitorul Oficial al României, Partea I,
nr. 421 din 5 iunie 2008, care au următorul conținut:
— Art. 77 alin. (1) lit. b): ă(1) Oficiul Român pentru Imigrări
anulează, prin decizie motivată, dreptul de ședere permanentă
sau temporară în România, dacă se constată ulterior că: [...]
b) dreptul de ședere permanentă sau prelungirea dreptului
de ședere temporară a fost obținut/obținută prin folosirea de
informații false, documente false sau falsificate ori de alte
mijloace ilegale.”;
— Art. 78 lit. a): ăDecizia de anulare sau revocare a dreptului
de ședere se comunică:
a) de către Oficiul Român pentru Imigrări, străinului care se
află pe teritoriul României, prin decizia de returnare prevăzută la
art. 82.”
În opinia autorului excepției de neconstituționalitate, textele
de lege criticate contravin dispozițiilor art. 21 alin. (3) din
Constituție și celor ale art. 6 din Convenția pentru apărarea
drepturilor omului și a libertăților fundamentale care consacră
dreptul la un proces echitabil.
Examinând excepția de neconstituționalitate, Curtea
constată că autorul acesteia deduce neconstituționalitatea
textelor de lege pe care le contestă din împrejurări de fapt
specifice cazului său individual, argumentându-și critica din
perspectiva modalității de aplicare la speță a legii. Or, Curtea a
precizat în repetate rânduri că acestea sunt aspecte a căror
soluționare revine exclusiv instanței de judecată învestite cu
soluționarea litigiului în cadrul căreia a fost ridicată excepția,
nicidecum Curții Constituționale. În acest sens pot fi menționate,
de exemplu, Decizia nr. 1.178 din 30 septembrie 2010, publicată
în Monitorul Oficial al României, Partea I, nr. 745 din 8 noiembrie
2010, sau Decizia nr. 1.539 din 25 noiembrie 2010, publicată în
Monitorul Oficial al României, Partea I, nr. 54 din 21 ianuarie
2011.

10

MONITORUL OFICIAL AL ROMÂNIEI, PARTEA I, Nr. 355/23.V.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 77 alin. (1) lit. b) și ale art. 78 lit. a) din
Ordonanța de urgență a Guvernului nr. 194/2002 privind regimul străinilor în România, excepție ridicată de Chen Dongmei în
Dosarul nr. 4.984/2/2009 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 22 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 354
din 22 martie 2011

referitoare la excepția de neconstituționalitate a prevederilor art. 26 alin. (1) și alin. (2) pct. 2
din Legea nr. 122/2006 privind azilul în România
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 26 alin. (1) și alin. (2) pct. 2 din Legea
nr. 122/2006 privind azilul în România, excepție ridicată de
Jiang Lujun în Dosarul nr. 10.561/4/RF/2008 al Tribunalului
București — Secția a IX-a contencios administrativ și fiscal, care
formează obiectul Dosarului nr. 1.827D/2010 al Curții
Constituționale.
La apelul nominal răspunde autorul excepției, lipsind partea
Oficiul Român pentru Imigrări, față de care procedura de citare
a fost legal îndeplinită.
Președintele dispune a se face apelul și în Dosarul
nr. 1.830D/2010, având ca obiect excepția de neconstituționalitate a acelorași prevederi de lege, ridicată de Zhu Jianhua
în Dosarul nr. 6.233/4/CV/2008 al aceleiași instanțe.
La apelul nominal răspunde autorul excepției, constatându-se
lipsa celeilalte părți, față de care procedura de citare a fost legal
îndeplinită.
Se prezintă domnul Ioan Budura, interpretul autorizat de
limba chineză solicitat pentru a asigura traducerea pe parcursul
soluționării excepțiilor de neconstituționalitate.

Magistratul-asistent învederează Curții că, în ambele dosare,
partea Oficiul Român pentru Imigrări a transmis note scrise prin
care solicită respingerea excepției de neconstituționalitate.
Curtea, din oficiu, văzând identitatea de obiect a cauzelor
menționate, pune în discuție problema conexării lor.
Autorii excepției, prin interpret, și reprezentantul Ministerului
Public sunt de acord cu propunerea de conexare a acestor
cauze.
Curtea, în temeiul art. 53 alin. (5) din Legea nr. 47/1992,
dispune conexarea Dosarului nr. 1.830D/2010 la Dosarul
nr. 1.827D/2010, care a fost primul înregistrat.
Cauza fiind în stare de judecată, președintele Curții acordă
cuvântul autorilor excepției. Primul dintre aceștia susține că
prevederile de lege criticate influențează negativ viața de familie,
iar celălalt arată că a părăsit China din cauza persecuțiilor
suferite ca urmare a încălcării Legii planificării familiale.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența Curții Constituționale reprezentată de Decizia
nr. 363 din 17 martie 2009.
C U R T E A,

având în vedere actele și lucrările dosarelor, reține următoarele:
Prin încheierile din 3 iunie 2010 și 6 mai 2010, pronunțate în
dosarele nr. 10.561/4/RF/2008 și nr. 6.233/4/CV/2008,
Tribunalul București — Secția a IX-a contencios
administrativ și fiscal a sesizat Curtea Constituțională cu
excepția de neconstituționalitate a prevederilor art. 26
alin. (1) și alin. (2) pct. 2 din Legea nr. 122/2006 privind azilul
în România, excepție ridicată de Jiang Lujun și Zhu Jianhua în
cauze având ca obiect anularea deciziilor de returnare a
acestora de pe teritoriul României.

MONITORUL OFICIAL AL ROMÂNIEI, PARTEA I, Nr. 355/23.V.2011
În motivarea excepției de neconstituționalitate se arată
că textele de lege criticate sunt lipsite de precizie și claritate,
întrucât nu menționează explicit protejarea vieții de familie ca
motiv de acordare a protecției subsidiare, ănoțiunile de pedepse
și tratamente inumane ori degradante fiind prea vagi și
imprecise”. Unul dintre autori susține că returnarea sa înfrânge
principiul proporționalității consacrat de jurisprudența Curții
Europene a Drepturilor Omului, conform căruia o acțiune a
statului care aduce atingere dreptului la respectul vieții de familie
trebuie să îndeplinească o serie de condiții: să fie prevăzută de
lege, să fie necesară într-o societate democratică și să fie
proporțională cu scopul urmărit. De asemenea, se susține că
lipsa de precizie și claritate a textelor de lege criticate afectează
însăși substanța dreptului dedus judecății și, implicit, dreptului la
un proces echitabil.
Tribunalul București — Secția a IX-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere.
C U R T E A,

examinând încheierile de sesizare, rapoartele întocmite de
judecătorul-raportor, notele scrise depuse, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 26 alin. (1) și alin. (2) pct. 2 din Legea
nr. 122/2006 privind azilul în România, publicată în Monitorul
Oficial al României, Partea I, nr. 428 din 18 mai 2006, care au
următorul conținut:
— Art. 26 alin. (1) și alin. (2) pct. 2 — ăProtecția subsidiară:

11

(1) Protecția subsidiară se poate acorda cetățeanului străin
sau apatridului care nu îndeplinește condițiile pentru
recunoașterea statutului de refugiat și cu privire la care există
motive temeinice să se creadă că, în cazul returnării în țara de
origine, respectiv în țara în care își avea reședința obișnuită, va
fi expus unui risc serios, în sensul prevederilor alin. (2), și care
nu poate sau, datorită acestui risc, nu dorește protecția acelei
țări.
(2) Prin risc serios, în sensul alin. (1), se înțelege: [...]
2. tortură, tratamente sau pedepse inumane ori degradante;”.
În opinia autorilor excepției de neconstituționalitate, textul de
lege criticat contravine dispozițiilor art. 26 alin. (1) din Constituție
și celor ale art. 8 din Convenția pentru apărarea drepturilor
omului și a libertăților fundamentale, ambele referitoare la
respectarea vieții familiale și private, precum și celor ale art. 21
din Legea fundamentală și ale art. 6 paragraful 1 din Convenția
pentru apărarea drepturilor omului și a libertăților fundamentale
care consacră dreptul la un proces echitabil.
Examinând excepția de neconstituționalitate, Curtea observă
că argumentele formulate de autorii excepției reprezintă, în
realitate, critici referitoare la modalitatea de aplicare în practică
a prevederilor de lege ce formează obiect al excepției. Or, astfel
cum a precizat în repetate rânduri, lămurirea aspectelor legate
de aplicarea și interpretarea legii în spețe individual determinate,
stabilirea circumstanțelor specifice fiecărei situații în parte, a
riscurilor la care ar fi expusă o persoană în cazul returnării sale
în țara de origine sunt atribuții ce intră în competența exclusivă
a instanțelor de judecată învestite cu soluționarea litigiilor în
cadrul cărora au fost ridicate excepțiile de neconstituționalitate,
excedând obiectului controlului de constituționalitate. În această
ordine de idei, Curtea observă că instanța va putea aprecia
dacă, în funcție de împrejurările concrete caracteristice fiecărei
cauze, protecția dreptului la viața de familie reprezintă un motiv
care să justifice anularea deciziei de returnare emise de Oficiul
Român pentru Imigrări. De asemenea, simpla invocare a
dispozițiilor constituționale și convenționale care garantează
dreptul la un proces echitabil, în lipsa unei motivări a pretinsei
contradicții dintre acestea și textul de lege supus controlului nu
reprezintă o veritabilă critică de constituționalitate. De aceea,
excepția astfel formulată și motivată se consideră ca fiind
inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 26 alin. (1) și alin. (2) pct. 2 din Legea
nr. 122/2006 privind azilul în România, excepție ridicată de Jiang Lujun și Zhu Jianhua în dosarele nr. 10.561/4/RF/2008 și,
respectiv, nr. 6.233/4/CV/2008 ale Tribunalului București — Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 22 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

12

MONITORUL OFICIAL AL ROMÂNIEI, PARTEA I, Nr. 355/23.V.2011
CURTEA CONSTITUȚIONALĂ

D E C I Z I A Nr. 433
din 7 aprilie 2011

referitoare la excepția de neconstituționalitate a dispozițiilor art. 287
din Legea nr. 53/2003 — Codul muncii
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 287 din Legea nr. 53/2003 — Codul muncii,
excepție ridicată de Ivana George-Gabriel și alții în Dosarul
nr. 5.318/104/2008 al Curții de Apel Craiova — Secția a II-a
civilă și pentru conflicte de muncă și asigurări sociale și care
face obiectul Dosarului Curții Constituționale nr. 3.362D/2010.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în Dosarul
nr. 3.363D/2010, având ca obiect excepția de neconstituționalitate a dispozițiilor art. 287 din Legea nr. 53/2003 — Codul
muncii, excepție ridicată de Marinel Borțosu și alții în Dosarul
nr. 5.317/104/2008 al Curții de Apel Craiova — Secția a II-a civilă
și pentru conflicte de muncă și asigurări sociale.
La apelul nominal se constată lipsa părților, față de care
procedura de citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele sus menționate, din
oficiu, pune în discuție conexarea Dosarului nr. 3.363D/2010 la
Dosarul nr. 3.362D/2010.
Reprezentantul Ministerului Public este de acord cu măsura
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 3.363D/2010 la
Dosarul nr. 3.362D/2010, care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate ca neîntemeiată și
menținerea jurisprudenței în materie a Curții Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 3 mai 2010, pronunțate în dosarele
nr. 5.318/104/2008 și nr. 5.317/104/2008, Curtea de Apel
Craiova — Secția a II-a civilă și pentru conflicte de muncă
și asigurări sociale a sesizat Curtea Constituțională cu
excepția de neconstituționalitate a dispozițiilor art. 287 din
Legea nr. 53/2003 — Codul muncii, excepție ridicată de Ivana
George-Gabriel și alții, precum și de Marinel Borțosu și alții în
cauze având ca obiect pretenții bănești.
În motivarea excepției de neconstituționalitate autorii
acesteia susțin, în esență, că textul de lege criticat supune
angajatorul la executarea unor obligații procesuale

suplimentare, total străine rolului său în proces, ceea ce implică
eforturi umane și financiare care nu au nicio legătură cu poziția
sa în litigiu, fiind obligat chiar să susțină interesul procesual al
părții adverse. Prin faptul că nu se lasă posibilitatea angajaților
de a-și proba propriile pretenții, se ajunge la situații inadmisibile
din punctul de vedere al angajatorului, întrucât, în anumite
situații, acesta este pus să realizeze o probațiune diabolică.
Se mai susține că, în condițiile în care în dreptul procesual
român există norme ce reglează eventualele dezavantaje în
administrarea de probe, dispozițiile legale criticate care impun
sarcini unilaterale angajatorului, cu caracter nelimitat, îndreptate
contra intereselor sale procesuale, reprezintă o încălcare a
textelor constituționale ce reglementează egalitatea,
imparțialitatea și liberul acces la justiție.
Curtea de Apel Craiova — Secția a II-a civilă și pentru
conflicte de muncă și asigurări sociale consideră că excepția
de neconstituționalitate ridicată este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 287 din Legea nr. 53/2003 — Codul muncii,
publicată în Monitorul Oficial al României, Partea I, nr. 72 din
5 februarie 2003, cu modificările și completările ulterioare,
dispoziții ce au următorul cuprins:
— Art. 287: ăSarcina probei în conflictele de muncă revine
angajatorului, acesta fiind obligat să depună dovezile în
apărarea sa până la prima zi de înfățișare.”
Autorii excepției consideră că textele legale criticate încalcă
prevederile constituționale ale art. 21 alin. (1)—(3) privind
accesul liber la justiție și dreptul la un proces echitabil, art. 53
privind restrângerea exercițiului unor drepturi sau al unor libertăți
și art. 124 privind înfăptuirea justiției. De asemenea, în
susținerea excepției este invocat și art. 6 paragraful 1 din
Convenția pentru apărarea drepturilor omului și a libertăților
fundamentale, care consacră dreptul la un proces echitabil.
Examinând excepția de neconstituționalitate și dispozițiile
legale criticate, prin raportare la prevederile constituționale
invocate, Curtea constată că prevederile art. 287 din Legea
nr. 53/2003 — Codul muncii au mai fost supuse controlului de
constituționalitate, în raport cu aceleași prevederi
constituționale. Astfel, spre exemplu, prin Decizia nr. 1.321 din
14 octombrie 2010, publicată în Monitorul Oficial al României,

MONITORUL OFICIAL AL ROMÂNIEI, PARTEA I, Nr. 355/23.V.2011
Partea I, nr. 770 din 17 noiembrie 2010, Curtea, respingând
excepția, a reținut că dispozițiile criticate sunt norme care
stabilesc o procedură specială, derogatorie, privind modalitatea
administrării probelor în cazul judecării cererilor referitoare la
conflictele de muncă.
Această modalitate de reglementare reprezintă o opțiune a
legiuitorului, care a avut în vedere instituirea unei proceduri
simple și urgente, adaptată raporturilor de muncă și exercitării
dreptului la muncă. Regulile de procedură prevăzute de aceste
dispoziții se aplică în mod echitabil atât angajatorilor, cât și
angajaților, fără a fi favorizată o categorie sau alta. Astfel,
salariatul și angajatorul sunt două părți ale conflictului de muncă,

13

situate pe poziții opuse și cu interese contrare, situația lor diferită
justificând, în anumite privințe, și tratamentul juridic diferențiat.
Angajatorul este cel care deține documentele și toate celelalte
probe pertinente pentru elucidarea conflictului și pentru stabilirea
drepturilor și obligațiilor părților raportului juridic de muncă, fiind
necesară și firească obligația acestuia de a prezenta aceste
probe.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 287 din Legea nr. 53/2003 — Codul muncii,
excepție ridicată de Ivana George-Gabriel și alții, respectiv Marinel Borțosu și alții în dosarele nr. 5.318/104/2008 și
nr. 5.317/104/2008 ale Curții de Apel Craiova — Secția a II-a civilă și pentru conflicte de muncă și asigurări sociale.
Definitivă și general obligatorie.
Pronunțată în ședința publică din data de 7 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

CURTEA CONSTITUȚIONALĂ

D E C I Z I A Nr. 519
din 19 aprilie 2011

referitoare la excepția de neconstituționalitate a dispozițiilor art. 141 și art. 145
din Ordonanța Guvernului nr. 92/2003 privind Codul de procedură fiscală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 141 și art. 145 din Ordonanța Guvernului
nr. 92/2003 privind Codul de procedură fiscală, excepție ridicată
de Emilia Caragea în Dosarul nr. 33.831/245/2009 al
Judecătoriei Iași — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune

concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 9 aprilie 2010, pronunțată în Dosarul
nr. 33.831/245/2009, Judecătoria Iași — Secția civilă a sesizat
Curtea Constituțională cu excepția de neconstituționalitate
a dispozițiilor art. 141 și art. 145 din Ordonanța Guvernului
nr. 92/2003 privind Codul de procedură civilă. Excepția a fost
ridicată de Emilia Caragea într-o cauză civilă având ca obiect o
contestație la executare.
În motivarea excepției de neconstituționalitate autorul
acesteia susține că dispozițiile de lege criticate încalcă
prevederile constituționale ale art. 1 alin. (4), art. 21 alin. (3) și
art. 126 alin. (1), precum și prevederile art. 6 din Convenția
pentru apărarea drepturilor omului și a libertăților fundamentale.
În acest sens, arată, în esență, că art. 141 și art. 145 din
Ordonanța Guvernului nr. 92/2003 ăsunt neconstituționale în
măsura în care procedura executării silite a creanțelor fiscale
datorate statului se face potrivit prevederilor de mai sus fără a
se obține în prealabil încuviințarea executării silite de la instanța

14

MONITORUL OFICIAL AL ROMÂNIEI, PARTEA I, Nr. 355/23.V.2011

de executare”. Autorul criticii invocă Decizia Curții
Constituționale nr. 458 din 31 martie 2009 prin care s-a constatat
neconstituționalitatea art. 3731 din Codul de procedură civilă.
Judecătoria Iași — Secția civilă apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (1) și (2), art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 141 și art. 145 din Ordonanța Guvernului
nr. 92/2003 privind Codul de procedură fiscală, republicată în
Monitorul Oficial al României, Partea I, nr. 513 din 31 iulie 2007,
cu modificările și completările ulterioare, dispoziții care au
următorul cuprins:
— Art. 141: ă(1) Executarea silită a creanțelor fiscale se
efectuează în temeiul unui titlu executoriu emis potrivit
prevederilor prezentului cod de către organul de executare
competent în a cărui rază teritorială își are domiciliul fiscal
debitorul sau al unui înscris care, potrivit legii, constituie titlu
executoriu.
(11) În titlul executoriu emis, potrivit legii, de organul de
executare prevăzut la alin. (1) se înscriu toate creanțele fiscale
neachitate la scadență, reprezentând impozite, taxe, contribuții
și alte venituri ale bugetului general consolidat, precum și
accesoriile aferente acestora, stabilite în condițiile legii.
(2) Titlul de creanță devine titlu executoriu la data la care
creanța fiscală este scadentă prin expirarea termenului de plată
prevăzut de lege sau stabilit de organul competent ori în alt mod
prevăzut de lege.
(3) Modificarea titlului de creanță atrage modificarea titlului
executoriu în mod corespunzător.
(4) Titlul executoriu emis potrivit alin. (1) de organul de
executare competent va conține, pe lângă elementele prevăzute
la art. 43 alin. (2), următoarele: codul de identificare fiscală,
domiciliul fiscal al acestuia, precum și orice alte date de
identificare; cuantumul și natura sumelor datorate și neachitate,
temeiul legal al puterii executorii a titlului.
(5) Pentru debitorii obligați în mod solidar la plata creanțelor
fiscale se va întocmi un singur titlu executoriu.
(6) Titlurile executorii emise de alte organe competente, care
privesc creanțe fiscale, se transmit în termen de cel mult 30 de
zile de la emitere, spre executare silită, potrivit legii, organelor
prevăzute la art. 136.
(7) Netransmiterea titlurilor executorii provenite în urma
sancționării contravenționale, în termen de 90 de zile de la
emiterea de către organele competente, conduce la anularea
acestora. Conducătorul organului emitent al titlului executoriu
are obligația emiterii deciziei de imputare a contravalorii
contravenției personalului care se face vinovat de întârziere.
Termenul de 90 de zile se prelungește cu perioada scursă în
procedura de contestare a proceselor-verbale de constatare a
contravenției.

(8) În cazul în care titlurile executorii emise de alte organe
decât cele prevăzute la art. 33 alin. (1) nu cuprind unul dintre
următoarele elemente: numele și prenumele sau denumirea
debitorului, codul numeric personal, codul unic de înregistrare,
domiciliul sau sediul, cuantumul sumei datorate, temeiul legal,
semnătura organului care l-a emis și dovada comunicării
acestora, organul de executare va restitui de îndată titlurile
executorii organelor emitente.
(9) În cazul în care titlul executoriu i-a fost transmis spre
executare de către un alt organ, organul de executare îi va
confirma primirea, în termen de 30 de zile.
(10) În cazul în care instituțiile publice transmit titluri
executorii privind venituri proprii spre executare silită organelor
fiscale, sumele astfel realizate se fac venit la bugetul de stat sau
local, după caz.
(11) În cazul în care autoritățile administrației publice locale
transmit titluri executorii privind venituri proprii spre executare
silită organelor fiscale din subordinea Agenției Naționale de
Administrare Fiscală, sumele astfel realizate se fac venit la
bugetul de stat.”;
— Art. 145: ă(1) Executarea silită începe prin comunicarea
somației. Dacă în termen de 15 zile de la comunicarea somației
nu se stinge debitul, se continuă măsurile de executare silită.
Somația este însoțită de un exemplar al titlului executoriu.
(2) Somația cuprinde, pe lângă elementele prevăzute la
art. 43 alin. (2), următoarele: numărul dosarului de executare; suma
pentru care se începe executarea silită; termenul în care cel
somat urmează să plătească suma prevăzută în titlul executoriu,
precum și indicarea consecințelor nerespectării acesteia.”
În opinia autorului excepției de neconstituționalitate, aceste
texte de lege contravin prevederilor constituționale ale art. 1
alin. (4) care consacră principiul separației puterilor în stat,
art. 21 alin. (3) privind dreptul la un proces echitabil și
soluționarea cauzelor într-un termen rezonabil și art. 126 alin. (1)
privind instanțele judecătorești, precum și prevederile art. 6 din
Convenția pentru apărarea drepturilor omului și a libertăților
fundamentale referitoare la dreptul la un proces echitabil.
Examinând excepția de neconstituționalitate, Curtea reține
că asupra constituționalității art. 141 și art. 145 din Ordonanța
Guvernului nr. 92/2003 s-a mai pronunțat în cauze cu motivări
similare.
Astfel, prin Decizia nr. 1.291 din 2 decembrie 2008, publicată
în Monitorul Oficial al României, Partea I, nr. 135 din 4 martie
2009, Curtea, respingând excepția de neconstituționalitate, a
reținut că dispozițiile de lege menționate nu contravin art. 21
alin. (1)—(3) din Constituție, deoarece legiuitorul a reglementat
posibilitatea persoanelor interesate de a contesta orice act de
executare silită, în condițiile procedurale stabilite de lege. Astfel,
potrivit art. 172 alin. (1) teza întâi din Codul de procedură fiscală,
ăPersoanele interesate pot face contestație împotriva oricărui
act de executare efectuat cu încălcarea prevederilor prezentului
cod de către organele de executare [...]”, iar, potrivit alin. (4) al
aceluiași articol, ăContestația se introduce la instanța
judecătorească competentă și se judecă în procedură de
urgență”.
Considerentele deciziei menționate sunt valabile și în cauza
de față, întrucât nu au intervenit elemente noi, de natură a
determina reconsiderarea jurisprudenței Curții.
Procedura executării silite a creanțelor fiscale asigură
garanții suficiente pentru ocrotirea accesului liber la justiție și a
dreptului la apărare prin însuși faptul că oferă posibilitatea de a
contesta executarea, iar în cazul admiterii contestației și
desființării titlului executoriu sau a înseși executării silite,
persoanele interesate au dreptul la întoarcerea executării prin
restabilirea situației anterioare acesteia.

MONITORUL OFICIAL AL ROMÂNIEI, PARTEA I, Nr. 355/23.V.2011
Deoarece, potrivit art. 126 alin. (2) din Constituție,
competența și procedura de judecată sunt stabilite de lege,
legiuitorul are latitudinea de a stabili modalitatea stingerii
creanțelor fiscale prin executare silită.
În aceste condiții nu poate fi primită nici critica referitoare la
înfrângerea prevederilor constituționale ale art. 1 alin. (4) și
art. 126 alin. (1), deoarece dispozițiile de lege criticate nu exclud
controlul judecătoresc, astfel că nu sunt în contradicție cu
principiul separației puterilor în stat.

15

În fine, în ceea ce privește invocarea Deciziei Curții
Constituționale nr. 458 din 31 martie 2009, publicată în Monitorul
Oficial al României, Partea I, nr. 256 din 17 aprilie 2009, Curtea
constată că aceasta nu are nicio relevanță în susținerea criticii
de neconstituționalitate, deoarece textele de lege criticate
reglementează executarea silită a creanțelor fiscale al căror
specific a impus stabilirea unor norme speciale, derogatorii de la
cele ale Codului de procedură civilă.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 141 și art. 145 din Ordonanța Guvernului
nr. 92/2003 privind Codul de procedură fiscală, excepție ridicată de Emilia Caragea în Dosarul nr. 33.831/245/2009 al Judecătoriei
Iași — Secția civilă.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 523
din 19 aprilie 2011

referitoare la excepția de neconstituționalitate a dispozițiilor art. 73 alin. (4)
din Legea nr. 275/2006 privind executarea pedepselor și a măsurilor dispuse de organele
judiciare în cursul procesului penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 73 alin. (4) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, excepție ridicată de Cristinel
Dorin în Dosarul nr. 13.457/197/2010 al Judecătoriei Brașov.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.

C U R T E A,

având în vedere actele și lucrările dosarului, reține următoarele:
Prin Încheierea din 29 iunie 2010, pronunțată în Dosarul
nr. 13.457/197/2010, Judecătoria Brașov a sesizat Curtea
Constituțională cu excepția de neconstituționalitate a
dispozițiilor art. 73 alin. (4) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal.
Excepția a fost invocată de petentul Cristinel Dorin într-o
cauză având ca obiect o contestație împotriva încheierii
judecătorului delegat pentru executarea pedepselor privative de
libertate.
În motivarea excepției de neconstituționalitate autorul
acesteia susține că Penitenciarul Codlea a încălcat Legea
nr. 275/2006, precum și Regulamentul de aplicare a acestei legi,
precum și faptul că este în conflict cu acest penitenciar,
deoarece a depus diferite plângeri penale pentru abuzurile
suferite, pentru că este ămereu provocat” și ăsupus unui
tratament necuviincios”. Autorul acesteia nu precizează textele
constituționale pretins încălcate.
Judecătoria Brașov consideră că, deși petentul condamnat
nu precizează care anume este textul din Constituție în raport de
care a invocat excepția de neconstituționalitate, față de faptul
că în cerere se arată existența unui conflict cu conducerea

16

MONITORUL OFICIAL AL ROMÂNIEI, PARTEA I, Nr. 355/23.V.2011

penitenciarului, textul constituțional care ar putea fi reținut este
art. 22 alin. (2) privind interzicerea torturii. Consideră că excepția
de neconstituționalitate este neîntemeiată, deoarece art. 73
alin. (4) din Legea nr. 275/2006 reglementează în mod expres și
detaliat modul în care se aplică procedura sancționării
disciplinare a persoanelor private de libertate, și nu intră în
contradicție cu dispozițiile art. 22 alin. (2) din Constituție și nici
cu un alt text constituțional.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au transmis punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.

Obiectul excepției de neconstituționalitate îl constituie
dispozițiile art. 73 alin. (4) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, publicată în Monitorul Oficial
al României, Partea I, nr. 627 din 20 iulie 2006, potrivit cărora:
ăComisia de disciplină, după ascultarea persoanei condamnate
și a oricărei alte persoane care are cunoștință despre
împrejurările în care a fost săvârșită fapta, aplică prin hotărâre
scrisă una dintre sancțiunile disciplinare sau, după caz, clasează
dosarul de cercetare disciplinară.”
Autorul excepției nu precizează textele din Constituție pretins
încălcate.
Examinând excepția de neconstituționalitate, Curtea
constată că autorul excepției nu formulează o veritabilă critică de
neconstituționalitate, ci se rezumă la a descrie situația sa de
fapt, respectiv să critice modul de aplicare a legii în cadrul
Penitenciarului Codlea. Asemenea critici nu intră în competența
de soluționarea a Curți Constituționale, care, potrivit art. 2
alin. (3) din Legea nr. 47/1992, se pronunță numai cu privire la
constituționalitatea actelor cu privire la care a fost sesizată.
De altfel, autorul criticii nu invocă niciun text constituțional
pretins a fi încălcat prin normele criticate, în contradicție cu
prevederile imperative ale art. 10 alin. (2) din Legea nr. 47/1992,
potrivit cărora ăSesizările trebuie făcute în formă scrisă și
motivate”. În aceste condiții, excepția de neconstituționalitate
este inadmisibilă.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 73 alin. (4) din Legea nr. 275/2006 privind
executarea pedepselor și a măsurilor dispuse de organele judiciare în cursul procesului penal, excepție ridicată de Cristinel Dorin
în Dosarul nr. 13.457/197/2010 al Judecătoriei Brașov.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 355/23.V.2011 conține 16 pagini.

Prețul: 3,20 lei

&JUYDGY|523166]
ISSN 1453—4495

