Anul 179 (XXIII) — Nr. 693

PARTEA I

LEGI, DECRETE, HOTĂRÂRI ȘI ALTE ACTE

Vineri, 30 septembrie 2011

SUMAR

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
5. — Instrucțiune a ministrului educației, cercetării,
tineretului și sportului privind ocuparea posturilor
didactice/catedrelor care se vacantează pe parcursul
anului școlar 2011—2012 ..........................................

2–6

1.325/720. — Ordin al ministrului sănătății și al președintelui
Casei Naționale de Asigurări de Sănătate privind
modificarea și completarea Ordinului ministrului sănătății
și al președintelui Casei Naționale de Asigurări de
Sănătate nr. 864/538/2011 pentru aprobarea Normelor
metodologice pentru anul 2011 de aplicare a
Contractului-cadru privind condițiile acordării asistenței
medicale în cadrul sistemului de asigurări sociale de
sănătate pentru anii 2011—2012 ..............................

6

5.336. — Ordin al ministrului educației, cercetării, tineretului și
sportului privind acordarea acreditării pentru nivelul de
învățământ ăliceal”, profilul ăreal”, specializarea
ămatematică—informatică”,
profilul
ăumanist”,
specializarea ăștiințe sociale”, limba de predare
ăromână”, forma de învățământ ăzi” din cadrul unității de
învățământ preuniversitar particular Complexul
Educațional ăLauder Reut” din municipiul București ....

7

5.337. — Ordin al ministrului educației, cercetării, tineretului
și sportului privind acordarea acreditării pentru
unitatea de învățământ preuniversitar particular Școala
Postliceală ăVasile Goldiș” din municipiul Arad ..........

7–8

Nr.

Pagina

5.340. — Ordin al ministrului educației, cercetării, tineretului
și sportului privind acordarea acreditării pentru nivelul
de învățământ ăliceal”, profilul ătehnic”, domeniul
ămecanică”, calificarea profesională ătehnician
mecanic pentru întreținere și reparații”, limba de
predare ăromână”, forma de învățământ ăzi” din cadrul
unității de învățământ preuniversitar de stat Grup
Școlar ăBrătianu” din municipiul Drăgășani ................

8–9

5.410. — Ordin al ministrului educației, cercetării, tineretului
și sportului privind acordarea acreditării pentru nivelul
de învățământ ăliceal”, profilul ătehnic”, domeniul
ămecanică”, calificarea profesională ătehnician
transporturi”, nivelul ăpostliceal”, domeniul ăconstrucții,
instalații și lucrări publice”, calificările profesionale
ămaistru construcții civile, industriale și agricole”,
ătehnician proiectant urbanism și amenajarea
teritoriului”, domeniul ătransporturi”, calificarea
profesională ătehnician diagnostic auto”, limba de
predare ăromână”, forma de învățământ ăzi” din cadrul
unității de învățământ preuniversitar de stat Colegiul
Tehnic ăGheorghe Asachi” din municipiul Iași ............

9

ACTE ALE COLEGIULUI FARMACIȘTILOR
DIN ROMÂNIA
3. — Decizie privind aprobarea Regulamentului electoral
al Colegiului Farmaciștilor din România ....................

10–16

2

MONITORUL OFICIAL AL ROMÂNIEI, PARTEA I, Nr. 693/30.IX.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI, CERCETĂRII, TINERETULUI ȘI SPORTULUI

INSTRUCȚIUNE
privind ocuparea posturilor didactice/catedrelor care se vacantează
pe parcursul anului școlar 2011—2012
În baza prevederilor art. 361 alin. (6) din Legea educației naționale nr. 1/2011,
în conformitate cu prevederile Ordinului ministrului educației, cercetării, tineretului și sportului nr. 3.753/2011 privind
aprobarea unor măsuri tranzitorii în sistemul național de învățământ,
ministrul educației, cercetării, tineretului și sportului emite următoarea instrucțiune:
Art. 1. — Prezenta instrucțiune reglementează ocuparea
posturilor didactice/catedrelor care se vacantează pe parcursul
anului școlar 2011—2012.
Art. 2. — Posturile didactice/Catedrele care se vacantează
după începerea anului școlar 2011—2012 se publică la sediul
inspectoratului școlar județean/al municipiului București și pot fi
ocupate cu personalul didactic nerepartizat în ședințele publice
organizate, conform Calendarului mișcării personalului didactic
din învățământul preuniversitar pentru anul școlar 2011—2012,
aprobat prin Ordinul ministrului educației, cercetării, tineretului și
sportului nr. 5.615/2010, cu modificările și completările
ulterioare, respectând ordinea de ocupare a posturilor
didactice/catedrelor, prevăzută în Metodologia privind mișcarea
personalului didactic din învățământul preuniversitar, aprobată
prin Ordinul ministrului educației, cercetării, tineretului și
sportului nr. 5.616/2010, cu modificările și completările
ulterioare.
Art. 3. — (1) În cazul în care, la nivelul inspectoratului școlar
județean/al municipiului București, posturile didactice/catedrele
vacantate nu pot fi ocupate conform art. 2, consiliile de
administrație din unitățile de învățământ care au posturi
didactice/catedre vacante, pe parcursul anului școlar 2011—
2012, sunt abilitate să organizeze și să desfășoare individual,
în consorții școlare sau în asocieri temporare la nivel local,
concursuri de suplinire pentru ocuparea posturilor
didactice/catedrelor, cu probe scrise și practice/orale în profilul
postului sau la limba de predare, cu personal didactic calificat,
respectiv testări pentru personalul fără studii corespunzătoare
postului, conform prezentei instrucțiuni.
(2) Pentru a ocupa posturi didactice/catedre, candidații care
participă la concursul organizat potrivit prezentei instrucțiuni
trebuie să obțină minimum nota 5. Candidații care obțin note
între 5 și 6,99 vor fi monitorizați pe parcursul anului școlar de
către conducerile unităților de învățământ, inspectori de
specialitate/metodiști ai inspectoratului școlar, în scopul
asigurării calității actului educațional.
Art. 4. — (1) Pentru organizarea și desfășurarea concursului
la nivelul unei unități de învățământ, consiliul de administrație al
unității de învățământ stabilește comisia de organizare și
desfășurare a concursului, care se numește prin decizie a
directorului unității de învățământ, în următoarea componență:
a) președinte — directorul unității de învățământ;
b) membri — profesori titulari, de regulă, cu gradul didactic I
sau II;

c) un reprezentant al inspectoratului școlar — inspector
școlar;
d) secretar — un cadru didactic titular.
(2) În situația în care concursul se desfășoară la nivelul
consorțiilor școlare sau în baza unor asocieri temporare ale unor
unități de învățământ, unitatea de învățământ în care se
organizează concursul se stabilește în ședință comună a
consiliilor de administrație ale unităților de învățământ care au
posturi didactice/catedre vacante.
(3) În situația prevăzută la alin. (2), comisia de organizare și
desfășurare a concursului se stabilește în ședință comună a
consiliilor de administrație ale unităților de învățământ și se
numește prin decizie a directorului unității de învățământ în care
se desfășoară concursul, în următoarea componență:
a) președinte — un director al unei unități de învățământ din
cadrul asocierii temporare/consorțiului școlar;
b) membri — directori adjuncți, profesori titulari ai oricărei
unități de învățământ din cadrul asocierii temporare/consorțiului
școlar;
c) un reprezentant al inspectoratului școlar — inspector
școlar;
d) secretar — un cadru didactic titular la oricare unitate
școlară din cadrul asocierii temporare/consorțiului școlar.
Art. 5. — (1) Președintele comisiei de organizare și
desfășurare a concursului are următoarele atribuții:
a) asigură corectitudinea înscrierii candidaților la concurs și
ia deciziile corespunzătoare în această direcție, în raport cu
precizările și ordinele Ministerului Educației, Cercetării,
Tineretului și Sportului;
b) ia măsurile necesare pentru desfășurarea concursului în
condiții optime;
c) îi instruiește pe supraveghetori, împreună cu ceilalți
membri ai comisiei de organizare și desfășurare a concursului,
și stabilește atribuțiile acestora;
d) asigură, împreună cu secretarul și ceilalți membri ai
comisiei de organizare și desfășurare a concursului,
multiplicarea subiectelor și distribuirea lor, în deplină siguranță,
pe săli;
e) semnează lucrările candidaților;
f) preia lucrările pe bază de proces-verbal tip de la
responsabilii de sală și verifică dacă numărul lucrărilor și
numărul paginilor acestora, predate de candidați
supraveghetorilor de sală, corespund înscrisurilor din borderoul
de predare a lucrărilor;

MONITORUL OFICIAL AL ROMÂNIEI, PARTEA I, Nr. 693/30.IX.2011
g) predă, pe bază de proces-verbal, președintelui comisiei
de evaluare a lucrărilor scrise ale candidaților lucrările scrise
însoțite de un borderou pe discipline de concurs, menționând
numărul acestora și numărul de pagini pentru fiecare lucrare
scrisă;
h) asigură afișarea baremelor la unitatea de învățământ;
i) întocmește și afișează tabelul nominal cu rezultatele
concursului, în ordinea descrescătoare a notelor, pe discipline
de concurs;
j) primește contestațiile și le transmite, sub semnătură,
comisiei de rezolvare a contestațiilor;
k) după primirea rezultatelor la contestații, pe baza
rezultatelor concursului, întocmește clasificarea finală a
candidaților, pe discipline de concurs.
(2) Secretarul comisiei de organizare și desfășurare a
concursului are următoarele atribuții:
a) verifică cererile candidaților înscriși la concurs,
documentele anexate necesare înscrierii, alcătuiește lista
acestora pe discipline de concurs și afișează, împreună cu
ceilalți membri ai comisiei, listele cu candidații admiși la concurs;
b) alcătuiește lista disciplinelor pentru care sunt necesare
subiecte de concurs;
c) îi instruiește, împreună cu ceilalți membri ai comisiei de
organizare și desfășurare a concursului, pe supraveghetori și
stabilește atribuțiile acestora;
d) împreună cu președintele și ceilalți membri ai comisiei de
organizare și desfășurare a concursului, asigură multiplicarea
subiectelor;
e) participă la distribuirea subiectelor pe săli;
f) aplică ștampila unității de învățământ pe lucrările
candidaților, pentru care se utilizează tușul albastru;
g) asigură afișarea, la loc vizibil, a baremului de corectare
pentru toate disciplinele la care s-a susținut concurs;
h) asigură afișarea listei, în timp util, cu rezultatele obținute
de candidați;
i) primește contestațiile și transmite tabelul nominal comisiei
de rezolvare a contestațiilor;
j) alcătuiește și afișează lista cu rezultatele definitive;
k) răspunde, împreună cu președintele, de materialele de
concurs primite;
l) îl informează în permanență pe președintele comisiei de
organizare și desfășurare a concursului despre evenimentele
importante sau neprevăzute care se petrec pe perioada
desfășurării probelor de concurs.
(3) Membrii comisiei de organizare și desfășurare a
concursului au următoarele atribuții:
a) asigură multiplicarea subiectelor, verifică concordanța
dintre subiecte și specializarea candidaților, introduc subiectele
în plicuri și le predau secretarului comisiei de organizare și
desfășurare a concursului;
b) participă la distribuirea subiectelor în săli;
c) participă, alături de președintele și secretarul comisiei de
organizare și desfășurare a concursului, la preluarea lucrărilor,
a proceselor-verbale, precum și a materialelor nefolosite;
d) participă la alcătuirea tabelelor cu rezultatele obținute de
candidați la concurs;
e) participă la primirea și înregistrarea contestațiilor;
f) îl informează în permanență pe președintele comisiei de
organizare și desfășurare a concursului despre evenimentele
importante sau neprevăzute care se petrec pe perioada
desfășurării probelor de concurs.

3

Art. 6. — Toți membrii comisiei de organizare și desfășurare
a concursului, înainte de începerea concursului, depun o
declarație prin care se angajează să păstreze secretul
subiectelor de concurs până la afișarea baremului de corectare.
În cazul divulgării subiectelor aceștia suportă consecințele legii.
Art. 7. — (1) Comisia de elaborare a subiectelor și a
baremelor de evaluare este stabilită de către consiliul de
administrație al unității de învățământ și se numește prin decizie
a directorului unității de învățământ, în următoarea componență:
a) președinte — directorul adjunct sau un cadru didactic
titular, membru al consiliului de administrație;
b) membri — pentru fiecare disciplină de concurs, câte
2 profesori titulari având gradul didactic I sau II/metodiști/
inspectori școlari de specialitate;
c) secretar — un cadru didactic titular.
(2) În situația în care concursul este organizat la nivelul
consorțiilor școlare/asocierilor temporare de unități de
învățământ, comisia de elaborare a subiectelor și a baremelor
de evaluare este stabilită, în ședință comună, de către consiliile
de administrație ale unităților de învățământ din cadrul
consorțiului/asocierii temporare de unități, care au posturi
publicate pentru concurs, și se numește prin decizie a
directorului unității de învățământ în care se organizează
concursul, în următoarea componență:
a) președinte — un director al unei unități de învățământ din
consorțiu/asociere temporară;
b) membri — pentru fiecare disciplină de concurs, câte
2 profesori titulari, de specialitate, având gradul didactic I sau II/
metodiști/inspectori școlari;
c) secretar — un cadru didactic titular.
Art. 8. — Din comisia de elaborare a subiectelor și a
baremelor de evaluare nu pot face parte persoane care au în
rândul candidaților rude sau afini până la gradul al IV-lea inclusiv.
Membrii comisiei de elaborare a subiectelor și a baremelor de
evaluare semnează în acest sens o declarație pe propria
răspundere. Membrii comisiei de elaborare a subiectelor și a
baremelor de evaluare declară în scris că păstrează secretul
asupra subiectelor. În cazul divulgării subiectelor suportă
consecințele legii.
Art. 9. — Subiectele și baremele de evaluare pentru proba
scrisă sunt alcătuite, în minimum 3 variante, de către membrii
comisiei de elaborare a subiectelor și a baremelor de evaluare
în incinta unității de învățământ în care se desfășoară concursul.
Art. 10. — Președintele comisiei de elaborare a subiectelor
și a baremelor de evaluare predă plicurile sigilate cu variantele
elaborate președintelui comisiei de organizare și desfășurare a
concursului, la ora 9,00 din ziua de desfășurare a probei scrise.
La predarea/primirea plicurilor sigilate cu subiecte și a baremelor
de evaluare secretarii celor două comisii întocmesc un procesverbal.
Art. 11. — În cazul în care la proba scrisă se constată, în
maximum 30 de minute de la începerea probei scrise, faptul că
subiectul/subiectele a/au fost formulat/e greșit sau în afara
programei de concurs, se va utiliza varianta de rezervă la
decizia președintelui comisiei de organizare și desfășurare a
concursului, după consultarea membrilor comisiei de elaborare
a subiectelor și a baremelor de evaluare.
Art. 12. — (1) Comisia de evaluare a lucrărilor scrise este
stabilită de către consiliul de administrație al unității de

4

MONITORUL OFICIAL AL ROMÂNIEI, PARTEA I, Nr. 693/30.IX.2011

învățământ și se numește prin decizie a directorului unității de
învățământ, în următoarea componență:
a) președinte — director adjunct/un membru al consiliului de
administrație, cadru didactic titular;
b) membri — pentru fiecare disciplină de concurs, câte
2 profesori titulari având gradul didactic I sau II/metodiști/
inspectori școlari de specialitate;
c) secretar — un cadru didactic titular.
(2) În situația în care concursul este organizat la nivelul
consorțiilor școlare/asocierilor temporare de unități, comisia de
evaluare a lucrărilor scrise este stabilită, în ședință comună, de
consiliile de administrație ale unităților de învățământ din cadrul
consorțiului/asocierii temporare de unități, care au posturi
publicate pentru concurs, și se numește prin decizie a
directorului unității de învățământ în care se organizează
concursul, în următoarea componență:
a) președinte — un director adjunct/un membru al consiliului
de administrație, cadru didactic titular al unei unități de
învățământ din cadrul consorțiului/asocierii temporare;
b) membri — pentru fiecare disciplină de concurs, câte
2 profesori titulari de specialitate având gradul didactic I sau II/
metodiști/inspectori școlari;
c) secretar — un cadru didactic titular.
(3) Evaluarea și notarea lucrărilor scrise se desfășoară în săli
în care nu este permis accesul altor persoane, în afara
membrilor comisiei de evaluare a lucrărilor scrise. Fiecare
lucrare scrisă este verificată independent de cei 2 membri ai
comisiei de evaluare și apreciată separat, cu note de la 10 la 1,
incluzând și punctul din oficiu, conform baremului de evaluare.
Fiecare profesor evaluator trece punctele acordate pentru
fiecare subiect, precum și nota finală, în borderoul de notare,
după terminarea evaluării. La evaluare nu se fac însemnări pe
lucrare.
Art. 13. — Președintele comisiei de evaluare verifică
borderourile și semnalează diferențele mai mari de un punct
dintre notele acordate de cei 2 profesori evaluatori. În această
situație, cei 2 profesori evaluatori reverifică împreună lucrarea și
acordă o nouă notă care se înregistrează într-un alt borderou.
Această notă trebuie să fie cuprinsă între notele inițiale. Fiecare
profesor evaluator își înscrie propria notă pe lucrare, semnează
în dreptul notei, iar președintele comisiei de evaluare calculează
nota finală ca medie aritmetică cu două zecimale, fără rotunjire,
o trece pe lucrare și semnează.
Art. 14. — Lucrările candidaților, împreună cu borderourile
de corectare și procesele-verbale cu mediile obținute, sunt
predate președintelui comisiei de evaluare. După stabilirea notei
finale, președintele comisiei de evaluare deschide lucrările în
prezența profesorilor evaluatori și consemnează notele finale
într-un proces-verbal tip, ce cuprinde numele candidaților,
numărul lucrării și nota obținută.
Art. 15. — Evaluarea lucrărilor de concurs și afișarea
rezultatelor se realizează imediat după finalizarea probei scrise.
Art. 16. — Lucrările scrise pentru care se depun contestații
se resigilează, în vederea reevaluării, secretizându-se și
nota/notele acordate la prima evaluare.
Art. 17. — Comisia de rezolvare a contestațiilor va fi formată,
în întregime, din alte cadre didactice decât cele din comisia de
evaluare a lucrărilor scrise.
Art. 18. — (1) Comisia de rezolvare a contestațiilor este
stabilită de către consiliul de administrație și se numește, prin

decizie a directorului unității de învățământ, în următoarea
componență:
a) președinte — directorul adjunct al unității de
învățământ/membru al consiliului de administrație, cadru
didactic titular;
b) membri — pentru fiecare disciplină de concurs, câte
2 profesori titulari de specialitate având gradul didactic I sau II;
c) secretar — un cadru didactic titular.
(2) În situația în care concursul este organizat la nivelul
consorțiilor școlare/asocierilor temporare de unități, comisia de
rezolvare a contestațiilor este stabilită, în ședință comună, de
consiliile de administrație ale unităților de învățământ din cadrul
consorțiului/asocierii temporare de unități, care au posturi
publicate pentru concurs, și se numește prin decizie a
directorului unității de învățământ în care se organizează
concursul, în următoarea componență:
a) președinte — un director al unei unități de învățământ din
consorțiul școlar/asocierea temporară, altul decât cei
nominalizați în comisiile anterioare;
b) membri — pentru fiecare disciplină de concurs, câte
2 profesori titulari de specialitate având gradul didactic I sau II;
c) secretar — un cadru didactic titular.
Art. 19. — În cazul în care diferența dintre nota finală
acordată de comisia de rezolvare a contestațiilor și nota finală
acordată de comisia de evaluare este de cel mult 0,5 puncte,
diferență care poate fi în plus sau în minus, rămâne definitivă
nota finală acordată de comisia de evaluare.
Art. 20. — (1) Dacă diferența dintre nota finală acordată de
comisia de rezolvare a contestațiilor și nota finală stabilită în
urma evaluării inițiale este mai mare de 0,5 puncte, nota finală
acordată de comisia de rezolvare a contestațiilor este definitivă.
(2) În situația lucrărilor cu nota finală stabilită în urma
evaluării inițiale între 4,50—4,99, inclusiv notele de 4,50 și 4,99,
sau o notă cel puțin egală cu 9,50, nota definitivă este nota finală
atribuită la recorectare.
Art. 21. — Hotărârile comisiei de rezolvare a contestațiilor
sunt definitive și se pot ataca numai prin procedura
contenciosului administrativ, contestația reprezentând plângerea
din cadrul procedurii prealabile reglementate de art. 7 din Legea
contenciosului administrativ nr. 554/2004, cu modificările și
completările ulterioare.
Art. 22. — (1) Probele practice/orale se desfășoară cu o zi
înaintea probei scrise.
(2) Comisia de organizare și desfășurare a probelor
practice/orale este stabilită de către consiliul de administrație al
unității de învățământ și se numește, prin decizie a directorului
unității de învățământ, în următoarea componență:
a) președinte — un membru al consiliului de administrație,
cadru didactic titular;
b) membri — câte 2 profesori titulari având gradul didactic I
sau II, cu specializarea în profilul postului.
(3) În situația în care concursul se desfășoară la nivelul
consorțiilor școlare/asocierilor temporare de unități de
învățământ, proba practică/orală în profilul postului se susține
în fața unei comisii stabilite, în ședință comună, de consiliile de
administrație ale unităților de învățământ din cadrul
consorțiului/asocierii temporare de unități, care au posturi
publicate pentru concurs, numită prin decizie a directorului
unității de învățământ în care se organizează concursul, în
următoarea componență:
a) președinte — un membru al consiliului de administrație al
unei unități de învățământ, cadru didactic titular;
b) membri — câte 2 profesori titulari, cu gradul didactic I sau II,
cu specializarea în profilul postului/responsabili ai comisiilor

MONITORUL OFICIAL AL ROMÂNIEI, PARTEA I, Nr. 693/30.IX.2011
metodice cu specializarea în profilul postului/inspectori școlari
de specialitate/metodiști ai inspectoratului școlar.
(4) Evaluarea probelor practice/orale se realizează prin
calificative ăadmis” — ărespins”.
(5) După desfășurarea și evaluarea probelor practice/orale
se alcătuiește lista candidaților admiși pentru susținerea lucrării
scrise, care va fi afișată la avizierul unității de învățământ, în
aceeași zi, până la ora 18,00.
Art. 23. — În situațiile în care în unitățile de învățământ
preuniversitar care organizează concurs nu există suficiente
cadre didactice pentru a fi numite în toate comisiile implicate în
organizarea și desfășurarea concursului, care să îndeplinească
condițiile din prezenta instrucțiune, președintele comisiei de
organizare și desfășurare a concursului din unitățile de
învățământ respective solicită sprijinul inspectoratului școlar.
Inspectoratul școlar nominalizează, în toate comisiile implicate
în organizarea și desfășurarea concursului, metodiști de
specialitate, directori/directori adjuncți, profesori titulari, de
specialitate, din alte unități de învățământ.
Art. 24. — În ziua stabilită pentru desfășurarea probei scrise,
după primirea variantelor de subiecte, președintele comisiei de
organizare și desfășurare a concursului, la ora 9,00, trage la
sorți, în prezența întregii comisii, varianta de subiect pentru
redactarea lucrării scrise și se încheie un proces-verbal.
Art. 25. — Membrii comisiei de organizare și desfășurare a
concursului realizează multiplicarea subiectelor și le introduc în
plicuri până la ora 9,45. Pe plicurile sigilate se aplică ștampila
unității de învățământ.
Art. 26. — Transmiterea subiectelor în sălile de concurs se
face de către președinte și secretarul comisiei de organizare și
desfășurare a concursului.
Art. 27. — Membrii comisiei de organizare și desfășurare a
concursului care au multiplicat subiectele, precum și membrii
comisiei de elaborare a subiectelor și a baremelor de evaluare
nu părăsesc încăperile în care s-au efectuat aceste operațiuni
decât după o oră de la începerea probei scrise.
Art. 28. — Lucrarea scrisă se desfășoară la data prevăzută,
începând cu ora 10,00. Candidații vor fi prezenți în sala de
concurs, cel mai devreme la ora 8,00 și cel mai târziu la
ora 9,00, înainte de a fi deschis plicul cu subiecte. După primirea
subiectelor de concurs de către candidați, durata de redactare
a lucrărilor este de 4 (patru) ore, timp ce nu poate fi depășit.
Art. 29. — Pentru redactarea lucrărilor se folosește cerneală
sau pix de culoare albastră; desenele/graficele se pot executa și
cu creionul negru.
Art. 30. — Candidații și supraveghetorii nu pot avea asupra
lor, în sala de concurs, cărți, caiete, telefoane mobile sau alte
mijloace de comunicare la distanță. Candidații pot avea
dicționare pentru disciplinele latină sau greacă veche și planurile
de conturi pentru disciplina ăeconomic, administrativ, poștă”.
Art. 31. — În vederea desfășurării probelor scrise, se asigură
supravegherea fiecărei săli de către 2—3 supraveghetori, care
verifică identitatea candidaților, prin buletinul/cartea/adeverința
de identitate sau pașaport.
Art. 32. — La avizierul unității de învățământ se afișează
repartizarea pe săli a candidaților cu 24 de ore înainte de
desfășurarea probei scrise. Responsabilii de săli primesc, sub
semnătură, de la secretarul comisiei tabelul nominal cu
candidații repartizați în sala respectivă, foile tipizate de examen
și ciornele necesare, în funcție de numărul concurenților.

5

Art. 33. — Membrii comisiei de organizare și desfășurare a
concursului, desemnați pentru multiplicare, asigură numărul
necesar de exemplare care se introduc în plicuri și se vor
secretiza.
Art. 34. — Președintele comisiei de organizare și desfășurare
a concursului, împreună cu secretarul comisiei, distribuie în
sălile de concurs plicurile secretizate cu subiecte, astfel încât la
ora 10,00 acestea să se poată desface în prezența candidaților.
Din momentul deschiderii plicului cu subiecte, niciun candidat
nu mai poate intra sau părăsi sala decât dacă predă lucrarea și
semnează de predare. Candidații care nu se află în sală în
momentul deschiderii plicului cu subiecte pierd dreptul de a mai
susține proba respectivă.
Art. 35. — După înmânarea subiectelor candidaților, un
membru al comisiei de organizare și desfășurare a concursului,
însoțit de președintele sau secretarul acestei comisii, verifică
dacă toți candidații au primit subiectul corespunzător
specializării/disciplinei de concurs.
Art. 36. — Sigilarea lucrărilor scrise se efectuează de către
candidați, în prezența responsabilului de sală, după care se
aplică ștampila unității de învățământ și semnătura președintelui
comisiei de organizare și desfășurare a concursului. Pentru
ștampilă se utilizează tușul albastru.
Art. 37. — După ce își încheie lucrările, candidații
numerotează foile de concurs, numai cu cifre arabe, în partea de
jos a paginii, în colțul din dreapta, indicând pagina curentă și
numărul total de pagini scrise, de exemplu, sub forma 3/5,
pentru pagina a treia, în situația în care candidatul a scris în total
5 pagini. Se vor numerota toate paginile pe care candidatul a
scris, inclusiv acelea pe care sunt scrise doar câteva rânduri,
partea nescrisă fiind barată de către supraveghetori.
Art. 38. — După ce termină redactarea lucrărilor, candidații
le predau responsabilului de sală și semnează în borderoul de
predare a lucrărilor, menționând numărul de pagini scrise.
Spațiile libere ale întregii lucrări se anulează cu linie frântă în
forma literei ăZ” de către un supraveghetor, în fața candidatului.
În sală rămân cel puțin 3 (trei) candidați până la predarea ultimei
lucrări. Ciornele se predau separat, odată cu lucrarea,
responsabilului de sală, fără să aibă valabilitate în evaluarea
lucrării și la eventualele contestații. Ciornele se păstrează, în
arhiva unității de învățământ care organizează concursul, timp
de un an de zile.
Art. 39. — După ieșirea candidaților din sala în care s-a
desfășurat proba, supraveghetorii de sală vor preda comisiei de
organizare și desfășurare a concursului lucrările candidaților,
borderourile de predare a lucrărilor, foile de concurs anulate și
cele nefolosite.
Art. 40. — Lucrările scrise, pe discipline de învățământ, sunt
amestecate de către președintele comisiei de organizare și
desfășurare a concursului și apoi sunt depozitate, dacă este
cazul, în condiții de securitate maximă, astfel încât o singură
persoană, acționând independent, să nu poată avea acces la
lucrările scrise, până la predarea acestora cu proces-verbal
președintelui comisiei de evaluare a lucrărilor scrise din cadrul
unității de învățământ în aceeași zi. Rezultatele concursului se
afișează la sediul unității de învățământ.
Art. 41. — (1) Repartizarea pe posturile didactice/catedrele
vacantate se realizează de către comisia de organizare și
desfășurare a concursului, în ordinea descrescătoare a notelor
obținute de către candidații care au avut minimum nota 5 (cinci)
la concurs.

6

MONITORUL OFICIAL AL ROMÂNIEI, PARTEA I, Nr. 693/30.IX.2011

(2) În baza adresei de repartizare emise de comisia de
organizare și desfășurare a concursului, directorul unității de
învățământ emite decizia de numire.
Art. 42. — Tematica de concurs se găsește afișată pe pagina
web a Ministerului Educației, Cercetării, Tineretului și Sportului.
Art. 43. — Inspectoratul școlar, prin comisia județeană de
mobilitate, monitorizează concursurile pentru suplinire cu probe
scrise și practice/orale în profilul postului sau la limba de predare
pentru ocuparea posturilor didactice/catedrelor vacantate pe
parcursul anului școlar 2011—2012, în unitățile de învățământ.
Art. 44. — La concursurile de ocupare a posturilor
didactice/catedrelor care se vacantează pe parcursul anului
școlar 2011—2012 se pot înscrie și pot participa candidații care

îndeplinesc condițiile prevăzute de legislația în vigoare și
aplicate concursurilor din 13 iulie 2011, respectiv 4 august 2011.
Art. 45. — Membrii tuturor comisiilor implicate în organizarea
și desfășurarea concursului nu pot avea funcția de președinte
sau vicepreședinte în cadrul unui partid politic, la nivel local,
județean sau național.
Art. 46. — Direcția generală management, resurse umane și
rețea școlară din cadrul Ministerului Educației, Cercetării,
Tineretului și Sportului, inspectoratele școlare și unitățile de
învățământ preuniversitar duc la îndeplinire prevederile
prezentei instrucțiuni.
Art. 47. — Prezenta instrucțiune se publică în Monitorul
Oficial al României, Partea I.

Ministrul educației, cercetării, tineretului și sportului,
Daniel Petru Funeriu
București, 22 septembrie 2011.
Nr. 5.

MINISTERUL SĂNĂTĂȚII
Nr. 1.325 din 15 septembrie 2011

CASA NAȚIONALĂ DE ASIGURĂRI DE SĂNĂTATE
Nr. 720 din 25 august 2011

ORDIN
privind modificarea și completarea Ordinului ministrului sănătății și al președintelui Casei Naționale
de Asigurări de Sănătate nr. 864/538/2011 pentru aprobarea Normelor metodologice
pentru anul 2011 de aplicare a Contractului-cadru privind condițiile acordării asistenței medicale
în cadrul sistemului de asigurări sociale de sănătate pentru anii 2011—2012
Având în vedere Referatul de aprobare nr. R.L.153 din 15 septembrie 2011 al Ministerului Sănătății și nr. D.G. 2.997
din 25 august 2011 al Casei Naționale de Asigurări de Sănătate,
în temeiul prevederilor:
— Legii nr. 95/2006 privind reforma în domeniul sănătății, cu modificările și completările ulterioare;
— Hotărârii Guvernului nr. 144/2010 privind organizarea și funcționarea Ministerului Sănătății, cu modificările și completările
ulterioare;
— Hotărârii Guvernului nr. 1.389/2010 pentru aprobarea Contractului-cadru privind condițiile acordării asistenței medicale
în cadrul sistemului de asigurări sociale de sănătate pentru anii 2011—2012, cu modificările ulterioare;
— Hotărârii Guvernului nr. 972/2006 pentru aprobarea Statutului Casei Naționale de Asigurări de Sănătate, cu modificările
și completările ulterioare,
ministrul sănătății și președintele Casei Naționale de Asigurări de Sănătate emit următorul ordin:
Art. I. — Ordinul ministrului sănătății și al președintelui Casei
Naționale de Asigurări de Sănătate nr. 864/538/2011 pentru
aprobarea Normelor metodologice pentru anul 2011 de aplicare
a Contractului-cadru privind condițiile acordării asistenței
medicale în cadrul sistemului de asigurări sociale de sănătate
pentru anii 2011—2012, publicat în Monitorul Oficial al
României, Partea I, nr. 384 și nr. 384 bis din 1 iunie 2011, cu
modificările și completările ulterioare, se modifică și se
completează după cum urmează:
1. La anexa nr. 17 A, pozițiile 265 și 267 din listă se
abrogă.

Art. II. — Prezentul ordin se publică în Monitorul Oficial al
României, Partea I.

Ministrul sănătății,

Președintele Casei Naționale de Asigurări de Sănătate,

Ritli Ladislau

Nicolae-Lucian Duță

2. La anexa nr. 17 A, după poziția 271 din listă se
introduce o nouă poziție, poziția 2711, cu următorul cuprins:
Nr.
crt.

Cod

Denumire

ă2711 MS 21 Spitalul Sovata Niraj

Tarif pe caz
ICM ROviDRG
ponderat 2011
2011
— lei —

0,7068

1433”

MONITORUL OFICIAL AL ROMÂNIEI, PARTEA I, Nr. 693/30.IX.2011

7

MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind acordarea acreditării pentru nivelul de învățământ ăliceal”, profilul ăreal”, specializarea
ămatematică—informatică”, profilul ăumanist”, specializarea ăștiințe sociale”, limba de predare
ăromână”, forma de învățământ ăzi” din cadrul unității de învățământ preuniversitar particular
Complexul Educațional ăLauder Reut” din municipiul București
Având în vedere prevederile Ordonanței de urgență a Guvernului nr. 75/2005 privind asigurarea calității educației, aprobată
cu modificări prin Legea nr. 87/2006, cu modificările ulterioare,
ținând cont de dispozițiile Hotărârii Guvernului nr. 1.258/2005 privind aprobarea Regulamentului de organizare și
funcționare a Agenției Române de Asigurare a Calității în Învățământul Preuniversitar (ARACIP), cu modificările ulterioare,
luând în considerare dispozițiile Hotărârii Guvernului nr. 22/2007 pentru aprobarea Metodologiei de evaluare instituțională
în vederea autorizării, acreditării și evaluării periodice a organizațiilor furnizoare de educație,
având în vedere prevederile Hotărârii Guvernului nr. 21/2007 privind aprobarea Standardelor de autorizare de funcționare
provizorie a unităților de învățământ preuniversitar, precum și a Standardelor de acreditare și de evaluare periodică a unităților de
învățământ preuniversitar,
luând în considerare Hotărârea Consiliului ARACIP nr. 3 din 3 mai 2011 privind propunerea de acordare a acreditării pentru
unitățile de învățământ preuniversitar particular evaluate în perioada 1—31 martie 2011,
în temeiul Hotărârii Guvernului nr. 536/2011 privind organizarea și funcționarea Ministerului Educației, Cercetării, Tineretului
și Sportului,
ministrul educației, cercetării, tineretului și sportului emite prezentul ordin.
Art. 1. — Se acordă acreditarea pentru nivelul de învățământ
ăliceal”, profilul ăreal”, specializarea ămatematică—informatică”,
profilul ăumanist”, specializarea ăștiințe sociale”, limba de
predare ăromână”, forma de învățământ ăzi” din cadrul unității de
învățământ preuniversitar particular Complexul Educațional
ăLauder Reut”, cu sediul în municipiul București, str. Dr. Iuliu
Barasch nr. 15, sectorul 3, începând cu anul școlar 2011—2012.
Art. 2. — Personalul didactic, didactic auxiliar și personalul
nedidactic angajat conform prevederilor legii la specializările
ămatematică—informatică”, ăștiințe sociale” se preiau la
specializările ămatematică—informatică”, ăștiințe sociale”
acreditate din cadrul unității de învățământ preuniversitar
particular Complexul Educațional ăLauder Reut” din municipiul
București.

Art. 3. — Unitatea de învățământ preuniversitar particular
Complexul Educațional ăLauder Reut” din municipiul București
este monitorizată și controlată periodic de către Ministerul
Educației, Cercetării, Tineretului și Sportului, Agenția Română
de Asigurare a Calității în Învățământul Preuniversitar, în
colaborare cu Inspectoratul Școlar al Municipiului București, în
vederea verificării respectării standardelor care au stat la baza
acreditării.
Art. 4. — Unitatea de învățământ preuniversitar particular
acreditată Complexul Educațional ăLauder Reut” din municipiul
București, Agenția Română de Asigurare a Calității în
Învățământul Preuniversitar, respectiv Inspectoratul Școlar al
Municipiului București vor duce la îndeplinire prevederile
prezentului ordin.
Art. 5. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București, 7 septembrie 2011.
Nr. 5.336.

MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind acordarea acreditării pentru unitatea de învățământ preuniversitar particular
Școala Postliceală ăVasile Goldiș” din municipiul Arad
Având în vedere prevederile Ordonanței de urgență a Guvernului nr. 75/2005 privind asigurarea calității educației, aprobată
cu modificări prin Legea nr. 87/2006, cu modificările ulterioare,
ținând cont de dispozițiile Hotărârii Guvernului nr. 1.258/2005 privind aprobarea Regulamentului de organizare și
funcționare a Agenției Române de Asigurare a Calității în Învățământul Preuniversitar (ARACIP), cu modificările ulterioare,
luând în considerare dispozițiile Hotărârii Guvernului nr. 22/2007 pentru aprobarea Metodologiei de evaluare instituțională
în vederea autorizării, acreditării și evaluării periodice a organizațiilor furnizoare de educație,

8

MONITORUL OFICIAL AL ROMÂNIEI, PARTEA I, Nr. 693/30.IX.2011

având în vedere prevederile Hotărârii Guvernului nr. 21/2007 privind aprobarea Standardelor de autorizare de funcționare
provizorie a unităților de învățământ preuniversitar, precum și a Standardelor de acreditare și de evaluare periodică a unităților de
învățământ preuniversitar,
luând în considerare Hotărârea Consiliului ARACIP nr. 3 din 3 mai 2011 privind propunerea de acordare a acreditării pentru
unitățile de învățământ preuniversitar particular evaluate în perioada 1—31 martie 2011,
în temeiul Hotărârii Guvernului nr. 536/2011 privind organizarea și funcționarea Ministerului Educației, Cercetării, Tineretului
și Sportului,
ministrul educației, cercetării, tineretului și sportului emite prezentul ordin.
Art. 1. — Se acordă acreditarea pentru unitatea de
învățământ preuniversitar particular Școala Postliceală ăVasile
Goldiș”, cu sediul în municipiul Arad, Str. Feleacului nr. 1, județul
Arad, pentru nivelul de învățământ ăpostliceal”, domeniul
ăsănătate și asistență pedagogică”, calificarea profesională
ăasistent medical de farmacie”, limba de predare ăromână”,
forma de învățământ ăzi”.
Art. 2. — Unitatea de învățământ preuniversitar particular
Școala Postliceală ăVasile Goldiș” din municipiul Arad, acreditată
potrivit dispozițiilor art. 1, este persoană juridică de drept privat
și de interes public, parte a sistemului național de învățământ și
beneficiază de toate drepturile și obligațiile prevăzute de lege,
începând cu anul școlar 2011—2012.
Art. 3. — (1) Unitatea de învățământ preuniversitar particular
Școala Postliceală ăVasile Goldiș” din municipiul Arad dispune
de patrimoniu propriu, care nu poate fi înstrăinat sau diminuat și
va fi utilizat numai în interesul învățământului.
(2) În cazul desființării, dizolvării sau lichidării, patrimoniul
unității de învățământ preuniversitar particular Școala
Postliceală ăVasile Goldiș” din municipiul Arad revine
fondatorilor.

Art. 4. — Personalul didactic, didactic auxiliar și personalul
nedidactic din unitatea de învățământ autorizată, angajat
conform prevederilor legii, se preia la unitatea de învățământ
preuniversitar particular acreditată Școala Postliceală ăVasile
Goldiș” din municipiul Arad.
Art. 5. — Unitatea de învățământ preuniversitar particular
Școala Postliceală ăVasile Goldiș” din municipiul Arad este
monitorizată și controlată periodic de către Ministerul Educației,
Cercetării, Tineretului și Sportului, Agenția Română de Asigurare
a Calității în Învățământul Preuniversitar, în colaborare cu
Inspectoratul Școlar al Județului Arad, în vederea verificării
respectării standardelor care au stat la baza acreditării.
Art. 6. — Fundația Universitară ăVasile Goldiș” din municipiul
Arad, unitatea de învățământ preuniversitar particular acreditată
Școala Postliceală ăVasile Goldiș” din municipiul Arad, Ministerul
Educației, Cercetării, Tineretului și Sportului, Agenția Română
de Asigurare a Calității în Învățământul Preuniversitar, respectiv
Inspectoratul Școlar al Județului Arad vor duce la îndeplinire
prevederile prezentului ordin.
Art. 7. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București, 7 septembrie 2011.
Nr. 5.337.
MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind acordarea acreditării pentru nivelul de învățământ ăliceal”, profilul ătehnic”,
domeniul ămecanică”, calificarea profesională ătehnician mecanic pentru întreținere și reparații”,
limba de predare ăromână”, forma de învățământ ăzi” din cadrul unității de învățământ
preuniversitar de stat Grup Școlar ăBrătianu” din municipiul Drăgășani
Având în vedere prevederile Ordonanței de urgență a Guvernului nr. 75/2005 privind asigurarea calității educației, aprobată
cu modificări prin Legea nr. 87/2006, cu modificările ulterioare,
ținând cont de dispozițiile Hotărârii Guvernului nr. 1.258/2005 privind aprobarea Regulamentului de organizare și
funcționare a Agenției Române de Asigurare a Calității în Învățământul Preuniversitar (ARACIP), cu modificările ulterioare,
luând în considerare dispozițiile Hotărârii Guvernului nr. 22/2007 pentru aprobarea Metodologiei de evaluare instituțională
în vederea autorizării, acreditării și evaluării periodice a organizațiilor furnizoare de educație,
având în vedere prevederile Hotărârii Guvernului nr. 21/2007 privind aprobarea Standardelor de autorizare de funcționare
provizorie a unităților de învățământ preuniversitar, precum și a Standardelor de acreditare și de evaluare periodică a unităților de
învățământ preuniversitar,
luând în considerare Hotărârea Consiliului ARACIP nr. 3 din 3 mai 2011 privind propunerea de acordare a acreditării pentru
unitățile de învățământ preuniversitar particular evaluate în perioada 1—31 martie 2011,
în temeiul Hotărârii Guvernului nr. 536/2011 privind organizarea și funcționarea Ministerului Educației, Cercetării, Tineretului
și Sportului,
ministrul educației, cercetării, tineretului și sportului emite prezentul ordin.
Art. 1. — Se acordă acreditarea pentru nivelul de învățământ
ăliceal”, profilul ătehnic”, domeniul ămecanică”, calificarea
profesională ătehnician mecanic pentru întreținere și reparații”,
limba de predare ăromână”, forma de învățământ ăzi” din cadrul
unității de învățământ preuniversitar de stat Grup Școlar

ăBrătianu” din municipiul Drăgășani, cu sediul în str. Mihail
Kogălniceanu nr. 1, județul Vâlcea, începând cu anul școlar
2011—2012.
Art. 2. — Unitatea de învățământ preuniversitar de stat Grup
Școlar ăBrătianu” din municipiul Drăgășani este monitorizată și

MONITORUL OFICIAL AL ROMÂNIEI, PARTEA I, Nr. 693/30.IX.2011
controlată periodic de către Ministerul Educației, Cercetării,
Tineretului și Sportului, Agenția Română de Asigurare a Calității
în Învățământul Preuniversitar, în colaborare cu Inspectoratul
Școlar al Județului Vâlcea, în vederea verificării respectării
standardelor care au stat la baza acreditării.
Art. 3. — Direcția Generală Educație și Învățare pe Tot
Parcursul Vieții, Direcția generală management, resurse umane
și rețea școlară din cadrul Ministerului Educației, Cercetării,

9

Tineretului și Sportului, unitatea de învățământ preuniversitar de
stat Grup Școlar ăBrătianu” din municipiul Drăgășani,
Inspectoratul Școlar al Județului Vâlcea și Agenția Română de
Asigurare a Calității în Învățământul Preuniversitar vor duce la
îndeplinire prevederile prezentului ordin.
Art. 4. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București, 7 septembrie 2011.
Nr. 5.340.

MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind acordarea acreditării pentru nivelul de învățământ ăliceal”, profilul ătehnic”,
domeniul ămecanică”, calificarea profesională ătehnician transporturi”, nivelul ăpostliceal”,
domeniul ăconstrucții, instalații și lucrări publice”, calificările profesionale ămaistru construcții
civile, industriale și agricole”, ătehnician proiectant urbanism și amenajarea teritoriului”,
domeniul ătransporturi”, calificarea profesională ătehnician diagnostic auto”, limba de predare
ăromână”, forma de învățământ ăzi” din cadrul unității de învățământ preuniversitar de stat
Colegiul Tehnic ăGheorghe Asachi” din municipiul Iași
Având în vedere prevederile Ordonanței de urgență a Guvernului nr. 75/2005 privind asigurarea calității educației, aprobată
cu modificări prin Legea nr. 87/2006, cu modificările ulterioare,
ținând cont de dispozițiile Hotărârii Guvernului nr. 1.258/2005 privind aprobarea Regulamentului de organizare și
funcționare a Agenției Române de Asigurare a Calității în Învățământul Preuniversitar (ARACIP), cu modificările ulterioare,
luând în considerare dispozițiile Hotărârii Guvernului nr. 22/2007 pentru aprobarea Metodologiei de evaluare instituțională
în vederea autorizării, acreditării și evaluării periodice a organizațiilor furnizoare de educație,
având în vedere prevederile Hotărârii Guvernului nr. 21/2007 privind aprobarea Standardelor de autorizare de funcționare
provizorie a unităților de învățământ preuniversitar, precum și a Standardelor de acreditare și de evaluare periodică a unităților de
învățământ preuniversitar,
luând în considerare Hotărârea Consiliului ARACIP nr. 4 din 12 mai 2011 privind propunerea de acordare a acreditării
pentru unitățile de învățământ preuniversitar particular evaluate în perioada 1—30 aprilie 2011,
în temeiul Hotărârii Guvernului nr. 536/2011 privind organizarea și funcționarea Ministerului Educației, Cercetării, Tineretului
și Sportului,
ministrul educației, cercetării, tineretului și sportului emite prezentul ordin.
Art. 1. — Se acordă acreditarea pentru nivelul de învățământ
ăliceal”, profilul ătehnic”, domeniul ămecanică”, calificarea
profesională ătehnician transporturi”, nivelul ăpostliceal”,
domeniul ăconstrucții, instalații și lucrări publice”, calificările
profesionale ămaistru construcții civile, industriale și agricole”,
ătehnician proiectant urbanism și amenajarea teritoriului”,
domeniul ătransporturi”, calificarea profesională ătehnician
diagnostic auto”, limba de predare ăromână”, forma de
învățământ ăzi” din cadrul unității de învățământ preuniversitar
de stat Colegiul Tehnic ăGheorghe Asachi” din municipiul Iași,
cu sediul în str. Sărărie nr. 189, județul Iași, începând cu anul
școlar 2011—2012.
Art. 2. — Unitatea de învățământ preuniversitar de stat
Colegiul Tehnic ăGheorghe Asachi” din municipiul Iași este
monitorizată și controlată periodic de către Ministerul Educației,

Cercetării, Tineretului și Sportului, Agenția Română de Asigurare
a Calității în Învățământul Preuniversitar, în colaborare cu
Inspectoratul Școlar al Județului Iași, în vederea verificării
respectării standardelor care au stat la baza acreditării.
Art. 3. — Direcția Generală Educație și Învățare pe Tot
Parcursul Vieții, Direcția generală management, resurse umane
și rețea școlară din cadrul Ministerului Educației, Cercetării,
Tineretului și Sportului, unitatea de învățământ preuniversitar de
stat Colegiul Tehnic ăGheorghe Asachi” din municipiul Iași,
Inspectoratul Școlar al Județului Iași și Agenția Română de
Asigurare a Calității în Învățământul Preuniversitar vor duce la
îndeplinire prevederile prezentului ordin.
Art. 4. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București, 12 septembrie 2011.
Nr. 5.410.

10

MONITORUL OFICIAL AL ROMÂNIEI, PARTEA I, Nr. 693/30.IX.2011

ACTE ALE COLEGIULUI FARMACIȘTILOR
DIN ROMÂNIA
COLEGIUL FARMACIȘTILOR DIN ROMÂNIA

DECIZIE
privind aprobarea Regulamentului electoral al Colegiului Farmaciștilor din România
În temeiul art. 576 din Legea nr. 95/2006 privind reforma în domeniul sănătății, cu modificările și completările ulterioare,
și al art. 132 din Statutul Colegiului Farmaciștilor din România, aprobat prin Decizia Adunării generale naționale a Colegiului
Farmaciștilor din România nr. 1/2005, cu modificările și completările ulterioare,
Consiliul național al Colegiului Farmaciștilor din România d e c i d e:
Art. 1. — Se aprobă Regulamentul electoral al Colegiului
Farmaciștilor din România, prevăzut în anexa care face parte
integrantă din prezenta decizie.
Art. 2. — Dispozițiile art. 612 alin. (3) din Legea nr. 95/2006
privind reforma în domeniul sănătății, cu modificările și
completările ulterioare, referitoare la numărul de mandate, se
vor aplica începând cu mandatul 2007—2011.
Art. 3. — (1) Verificarea situațiilor de incompatibilitate
prevăzute de art. 612 din Legea nr. 95/2006, cu modificările și
completările ulterioare, se va face numai în cazul în care
candidatul a fost ales pentru funcția ori mandatul pentru care a
candidat.
(2) Până la primirea mandatului, farmacistul aflat în situație
de incompatibilitate va renunța la funcția care îl face
incompatibil.
Art. 4. — (1) Decizia privind organizarea alegerilor și
perioada organizării alegerilor la nivelul Colegiului Farmaciștilor
din România, atât la nivel național, cât și la nivel teritorial, se va

stabili prin decizia Biroului executiv al Consiliului național al
Colegiului Farmaciștilor din România, care va fi comunicată
structurilor teritoriale.
(2) În perioada stabilită pentru organizarea alegerilor se vor
stabili, de către birourile consiliilor colegiilor teritoriale, datele
exacte pentru organizare alegerilor. Stabilirea datelor se va face
astfel încât un eventual al doilea tur de scrutin și atribuirea
mandatelor să se încadreze în perioada de desfășurare a
alegerilor, așa cum aceasta a fost stabilită potrivit alin. (1).
Art. 5. — La data intrării în vigoare a prezentei decizii se
abrogă Decizia Consiliului național al Colegiului Farmaciștilor
din România nr. 2/2007 privind aprobarea Regulamentului
electoral al Colegiului Farmaciștilor din România, publicată în
Monitorul Oficial al României, Partea I, nr. 748 din 5 noiembrie
2007.
Art. 6. — Prezenta decizie se publică în Monitorul Oficial al
României, Partea I.

Președintele Colegiului Farmaciștilor din România,
Dumitru Lupuliasa
București, 19 septembrie 2011.
Nr. 3.
ANEXĂ

REGULAMENTUL ELECTORAL

al Colegiului Farmaciștilor din România
CAPITOLUL I
Dispoziții generale
Art. 1. — (1) Membrii consiliului colegiului teritorial,
reprezentanții în Adunarea generală națională a Colegiului
Farmaciștilor din România, membrii comisiei de disciplină,
inclusiv cei ai Comisiei superioare de disciplină, precum și
membrii comisiei de cenzori se aleg prin vot direct, secret și liber
exprimat.
(2) Membrii biroului consiliului colegiului de la nivel teritorial
și național se aleg în mod individual de către consiliul teritorial,
respectiv de Consiliul național al Colegiului Farmaciștilor din
România.
Art. 2. — Dreptul de vot, precum și dreptul de a fi ales în
organele de conducere le au numai farmaciștii membri ai
Colegiului Farmaciștilor din România.
Art. 3. — Dreptul de a alege și de a fi ales se pot exercita
numai în cadrul colegiului la care este înregistrat farmacistul.
Art. 4. — (1) O persoană poate candida atât pe lista
membrilor consiliului colegiului teritorial, cât și pe cea a
reprezentanților în Adunarea generală națională a Colegiului
Farmaciștilor din România.

(2) Nu se va putea candida concomitent pentru mandatele
prevăzute la alin. (1) și pentru mandatul de membru în comisia
de cenzori.
(3) Calitatea de membru al comisiei de disciplină, respectiv
al Comisiei superioare de disciplină sunt incompatibile cu orice
altă funcție din cadrul Colegiului Farmaciștilor din România, atât
la nivel național, cât și teritorial.
Art. 5. — În vederea organizării și desfășurării alegerilor se
vor organiza comisii electorale teritoriale de către consiliile
colegiilor teritoriale, respectiv o comisie electorală centrală
organizată de Biroul executiv al Consiliului național al Colegiului
Farmaciștilor din România și aprobată de Consiliul național al
Colegiului Farmaciștilor din România.
Art. 6. — (1) Membrii comisiilor electorale nu pot candida la
posturile elective din cadrul Colegiului Farmaciștilor din
România în legislatura pentru care se organizează alegerile.
(2) Înaintea alegerii în această funcție, ei se vor angaja în
scris să nu candideze pentru o funcție electivă în legislatura
pentru care se organizează respectivele alegeri.

MONITORUL OFICIAL AL ROMÂNIEI, PARTEA I, Nr. 693/30.IX.2011
CAPITOLUL II
Comisiile electorale
SECȚIUNEA 1
Comisia electorală de la nivelul colegiului teritorial

Art. 7. — (1) Comisia electorală de la nivelul colegiului
teritorial este formată din 3—7 membri, în funcție de numărul
membrilor colegiului respectiv, aprobați în mod individual de
consiliul colegiului teritorial, la propunerea biroului executiv.
(2) În ședința de numire a comisiei electorale se va fixa și
data primei întruniri a acesteia, dată care trebuie să fie cu cel
puțin 15 zile calendaristice înaintea datei alegerilor.
Art. 8. — (1) Comisiile electorale nu sunt subordonate
organelor de conducere ale Colegiului Farmaciștilor din
România.
(2) Comisiile electorale își vor desfășura activitatea sub
supravegherea și controlul Comisiei electorale centrale,
respectând legea și Statutul Colegiului Farmaciștilor din
România, aprobat prin Decizia Adunării generale naționale a
Colegiului Farmaciștilor din România nr. 1/2005, cu modificările
și completările ulterioare, și prezentul regulament electoral.
Art. 9. — Comisia electorală va funcționa la sediul colegiului
teritorial. Acesta va pune la dispoziția comisiei, pe toată durata
funcționării sale, un spațiu corespunzător desfășurării
activităților, asigurând totodată condițiile materiale necesare
funcționării comisiei și organizării alegerilor.
Art. 10. — (1) La prima întrunire, comisia electorală își va
alege dintre membrii săi un președinte și un secretar.
(2) Președintele conduce ședințele și activitatea comisiei
electorale și este singurul abilitat să facă publice datele și
informațiile ce decurg din activitatea comisiilor electorale.
Art. 11. — În termen de 3 zile de la data constituirii sale,
comisia electorală, prin președinte, va comunica Comisiei
electorale centrale componența comisiei, funcțiile deținute în
cadrul comisiei de fiecare membru, adresa sediului unde își
desfășoară activitatea, numerele de telefon și de fax și, după
caz, adresele de e-mail.
Art. 12. — (1) Deciziile comisiei electorale se iau cu
majoritate de voturi, în prezența a minimum jumătate plus unu
dintre membrii săi.
(2) În cazul egalității de voturi la luarea unei decizii, votul
președintelui este decisiv.
(3) Prezența președintelui sau a secretarului este obligatorie.
Art. 13. — Ședințele comisiei electorale vor fi consemnate
de către secretarul comisiei în procese-verbale de ședință, care
vor fi semnate de către președinte, secretar și ceilalți membri
prezenți ai comisiei electorale.
Art. 14. — Deciziile emise de comisia electorală sau orice alt
act emanând de la aceasta vor fi semnate de către președinte
și secretar.
Art. 15. — Pe timpul funcționării sale, comisia electorală va
avea o ștampilă proprie, care va fi ținută de către președintele
comisiei sau, în lipsa acestuia, de către secretar.
Art. 16. — Comisia electorală va informa imediat Comisia
electorală centrală despre problemele apărute în legătură cu
interpretarea și aplicarea prezentului regulament electoral și se
va conforma deciziilor de îndrumare ale Comisiei electorale
centrale.
Art. 17. — Atribuțiile comisiei electorale sunt următoarele:
a) organizează desfășurarea alegerilor la nivel teritorial;
b) preia listele cu membrii colegiului teritorial;
c) aduce la zi listele cu alegători, dacă este cazul;
d) primește candidaturile depuse;
e) face publice, prin afișare la sediul comisiei și pe site-ul
colegiului teritorial, candidaturile depuse, data și locul alegerilor;

11

f) comunică Comisiei electorale centrale numărul de alegători
și candidații la funcțiile de conducere;
g) conduce operațiunile de votare, luând toate măsurile de
ordine în teritoriul în care are loc votarea;
h) numără voturile, stabilește valabilitatea voturilor
exprimate, totalizează voturile exprimate și stabilește rezultatele
alegerilor;
i) redactează, în două exemplare, procesele-verbale de
desfășurare a alegerilor și procesul-verbal al rezultatelor finale;
j) înaintează Comisiei electorale centrale un exemplar al
procesului-verbal de desfășurare a alegerilor, al procesuluiverbal al rezultatelor finale, însoțit de listele cu candidați;
k) organizează, dacă este cazul, noi alegeri;
l) acreditează, la cerere, observatori ai societății civile;
m) emite mandatele celor aleși;
n) îndeplinește orice altă activitate privind alegerile, dispusă
de Comisia electorală centrală sau stabilită prin prezentul
regulament electoral.
Art. 18. — În vederea alegerii biroului consiliului teritorial,
comisia electorală de la nivelul fiecărui colegiu convoacă, în
termen de maximum 5 zile, consiliul colegiului teritorial.
Art. 19. — (1) Prima ședință a consiliului colegiului teritorial,
de alegere a biroului, este condusă de comisia electorală
teritorială.
(2) După alegerea biroului consiliului colegiului teritorial,
comisia electorală teritorială își încetează de drept activitatea,
fiind considerată dizolvată.
SECȚIUNEA a 2-a
Comisia electorală centrală

Art. 20. — Comisia electorală centrală este formată din
5 membri aprobați de Biroul executiv al Consiliului național al
Colegiului Farmaciștilor din România, care, în ședința de
aprobare a comisiei, va stabili și prima dată de întrunire a
acesteia.
Art. 21. — (1) Comisia electorală centrală va funcționa la
sediul central al Colegiului Farmaciștilor din România.
(2) Biroul executiv al Consiliului național al Colegiului
Farmaciștilor din România va pune la dispoziția Comisiei
electorale centrale, pe toată durata funcționării sale, un spațiu
corespunzător desfășurării activităților, asigurând totodată
condițiile materiale necesare funcționării acesteia.
Art. 22. — Prin grija Biroului executiv, Comisia electorală
centrală va avea la dispoziția sa un secretariat tehnic, condus de
către secretarul acesteia.
Art. 23. — (1) La prima întrunire, Comisia electorală centrală
își va alege dintre membrii săi un președinte și un secretar.
(2) Președintele conduce ședințele Comisiei electorale
centrale și este singurul abilitat să facă publice datele și
informațiile decurgând din activitatea comisiilor electorale.
Art. 24. — (1) Deciziile Comisiei electorale centrale se iau cu
majoritate de voturi, în prezența a minimum 4 dintre membrii săi.
(2) În cazul egalității de voturi la luarea unei decizii, votul
președintelui este decisiv.
Art. 25. — Ședințele Comisiei electorale centrale vor fi
consemnate de către secretarul acesteia în procese-verbale de
ședință, care vor fi semnate de către președinte, secretar și
ceilalți membri prezenți ai Comisiei electorale centrale.
Art. 26. — Deciziile emise de Comisia electorală centrală sau
orice alt act emanând de la aceasta vor fi semnate de către
președinte și secretar.
Art. 27. — Pe timpul funcționării sale, Comisia electorală
centrală va avea o ștampilă proprie, care va fi ținută de către
președintele acesteia sau, în lipsa acestuia, de către secretar.

12

MONITORUL OFICIAL AL ROMÂNIEI, PARTEA I, Nr. 693/30.IX.2011

Art. 28. — Atribuțiile Comisiei electorale centrale sunt
următoarele:
a) asigură organizarea alegerilor la nivelul întregii țări, luând
orice măsură necesară organizării și finalizării procesului
electoral;
b) urmărește și asigură respectarea și aplicarea corectă a
dispozițiilor legale, a celor statutare privitoare la alegeri și a
prezentului regulament electoral pe întregul teritoriu al țării;
c) asigură și răspunde de interpretarea uniformă a acestor
dispoziții;
d) face publice datele organizării alegerilor la fiecare colegiu
teritorial, precum și locul unde urmează să aibă loc votarea;
e) emite decizii de îndrumare cu privire la aplicarea
regulamentului de organizare a alegerilor;
f) rezolvă întâmpinările referitoare la propria activitate și
soluționează contestațiile cu privire la modul de constituire,
componența și activitatea comisiilor electorale teritoriale;
g) primește și soluționează contestațiile declarate împotriva
deciziilor comisiilor electorale teritoriale;
h) primește listele cu candidați trimise de comisiile electorale
teritoriale;
i) primește procesele-verbale de desfășurare a alegerilor
întocmite de comisiile electorale teritoriale, precum și proceseleverbale conținând rezultatele alegerilor;
j) soluționează contestațiile împotriva modului de desfășurare
a votării și de stabilire a rezultatelor;
k) validează alegerile desfășurate la nivelul colegiilor
teritoriale;
l) convoacă, în termen de maximum 10 zile de la validarea
alegerilor, noul Consiliu național al Colegiului Farmaciștilor din
România și conduce prima ședință a acestuia, în care se va
alege Biroul executiv al Consiliului național al Colegiului
Farmaciștilor din România;
m) pe perioada între alegeri desemnează membrii supleanți
ca titulari în cazul vacantării unui loc în organele de conducere
sau în comisiile de disciplină.
Art. 29. — După alegerea Biroului executiv al Consiliului
național al Colegiului Farmaciștilor din România, Comisia
electorală centrală va funcționa pe lângă Consiliul național până
la data următoarelor alegeri, când se va alege o altă comisie.
CAPITOLUL III
Candidaturile
Art. 30. — (1) Declarațiile de candidaturi se vor înregistra la
secretariatul colegiului teritorial, conform calendarului electoral
aprobat de consiliul colegiului teritorial.
(2) Termenul de depunere a candidaturilor expiră cu 15 zile
înaintea datei stabilite pentru organizarea alegerilor.
Art. 31. — (1) Declarația de candidatură, conform modelului
prevăzut în anexa nr. 1, va fi dactilografiată și va cuprinde:
a) numele și prenumele, domiciliul, specialitatea, gradul
profesional și, acolo unde este cazul, titlul științific ale
candidatului;
b) mandatul sau mandatele pentru care se candidează;
c) funcțiile pe care candidatul le deține în alte organisme
statale, administrative, sindicale ori profesionale;
d) vechimea în profesie a candidatului;
e) dacă candidatul a avut sancțiuni din partea Colegiului
Farmaciștilor din România în ultimii 5 ani;
f) angajamentul candidatului că se obligă ca, în situația în
care va fi ales, să participe la toate activitățile și acțiunile
organului din care face parte;
g) declarația candidatului că a luat act de prevederile
statutare privind revocarea de drept a mandatului încredințat, în
cazul în care absentează de 3 ori nemotivat de la ședințele
organului în care a fost ales;
h) data și semnătura candidatului.

(2) Pentru comisia de disciplină pot candida doar farmaciști
cu o vechime de peste 7 ani în profesie și care nu au avut
abateri disciplinare în ultimii 5 ani.
Art. 32. — (1) Candidații, în mod opțional, pot depune odată
cu candidatura și un program electoral.
(2) Dacă programul electoral a fost depus și în format
electronic, la cererea candidatului, colegiul unde acesta
candidează va publica pe site-ul colegiului programul electoral.
Art. 33. — După expirarea termenului de depunere a
candidaturilor, comisiile electorale teritoriale încheie un procesverbal prin care constată rămânerea definitivă a candidaturilor.
Art. 34. — (1) Comisia electorală teritorială va întocmi listele
finale cu candidaturi și le va trimite împreună cu o copie a
procesului-verbal de constatare a rămânerii definitive a
candidaturilor Comisiei electorale centrale, cel mai târziu cu
10 zile înaintea datei alegerilor.
(2) Listele finale cu candidaturi, în ordinea depunerii
candidaturilor, vor fi afișate, prin grija comisiei electorale
teritoriale, la sediul acesteia, precum și în alte locuri stabilite de
biroul executiv al colegiului teritorial sau de Comisia electorală
centrală, precum și pe site-ul colegiului teritorial.
(3) Listele finale cu candidaturi vor menționa data, locul și
programul de desfășurare al alegerilor.
CAPITOLUL IV
Buletinele de vot
Art. 35. — (1) Modelul buletinelor de vot este prevăzut în
anexa nr. 2.
(2) Numărul de foi al buletinelor de vot va fi stabilit de comisia
electorală teritorială în funcție de numărul candidaților.
(3) Buletinele de vot se vor tipări de comisia electorală cu
sprijinul material și logistic al colegiilor teritoriale.
(4) Un model al buletinelor de vot se va afișa la sediul
comisiei electorale teritoriale, cu cel puțin 3 zile înaintea datei
votării, după ce a fost vizat și anulat de către președintele
comisiei electorale teritoriale.
Art. 36. — (1) Vor exista 4 modele de buletine de vot, în
funcție de mandatul pentru care se candidează:
a) membru al consiliului colegiului teritorial;
b) reprezentant în Adunarea generală națională a Colegiului
Farmaciștilor din România;
c) membru al comisiei de disciplină;
d) membru al comisiei de cenzori.
(2) În buletinul de vot candidații vor fi trecuți în ordinea
depunerii candidaturii, menționându-se numele, prenumele și
gradul profesional.
Art. 37. — Buletinele de vot vor fi tipărite cu cel puțin 5 zile
înaintea datei votării și vor fi primite pe bază de proces-verbal de
comisia electorală, care, după verificarea conformității și a
exactității conținutului, le va păstra sub sigiliu până în ziua
votării.
Art. 38. — (1) Pe buletinele de vot se va menționa numărul
maxim al membrilor titulari ai organului pentru care este buletinul
de vot.
(2) Numărul membrilor consiliului colegiului teritorial se va
stabili după următoarele proporții:
a) 7 membri, pentru un număr de până la 100 de farmaciști
înscriși;
b) 11 membri, pentru un număr de la 101 până la 500 de
farmaciști înscriși;
c) 13 membri, pentru un număr de la 501 până la 1.000 de
farmaciști înscriși;
d) 19 membri, pentru un număr de peste 1.000 de farmaciști
înscriși.

MONITORUL OFICIAL AL ROMÂNIEI, PARTEA I, Nr. 693/30.IX.2011
(3) Numărul membrilor supleanți ai consiliului colegiului
teritorial va fi stabilit de comisia electorală teritorială potrivit
următoarelor proporții:
a) 3 membri, pentru un număr de până la 100 de farmaciști
înscriși;
b) 5 membri, pentru un număr de la 101 până la 500 de
farmaciști înscriși;
c) 9 membri, pentru un număr de la 501 până la 1.000 de
farmaciști înscriși;
d) 11 membri, pentru un număr de peste 1.000 de farmaciști
înscriși.
(4) Potrivit acelorași proporții se va stabili și numărul
membrilor supleanți pentru Adunarea generală națională a
Colegiului Farmaciștilor din România.
(5) Norma de reprezentare în Adunarea generală națională a
Colegiului Farmaciștilor din România este de 1/50 de membri.
(6) Comisia de disciplină de la nivel teritorial este formată din
3 membri titulari și 2 membri supleanți, iar Comisia superioară
de disciplină din 5 membri titulari și 3 membri supleanți.
(7) Numărul cenzorilor va fi de 3 membri titulari și 2 membri
supleanți.
Art. 39. — (1) Buletinele de vot se vor asigura în număr
suficient, conform listelor cu alegători, cu un plus de 5% față de
numărul alegătorilor.
(2) Buletinele de vot vor fi autentificate de comisia electorală
teritorială prin aplicarea ștampilei proprii pe fața buletinului de
vot, în momentul înmânării buletinului de vot către alegător.
Art. 40. — Buletinele neconforme, inexacte, deteriorate sau
cele completate greșit de către alegători în timpul votării vor fi
anulate prin mențiunea și semnătura președintelui, aplicându-se
totodată și ștampila comisiei electorale teritoriale.
CAPITOLUL V
Desfășurarea votării
Art. 41. — (1) Data votării, inclusiv data celui de-al doilea tur
de scrutin, dacă este cazul, precum și locul votării se vor aproba
de consiliul colegiului teritorial și vor fi comunicate Comisiei
electorale centrale.
(2) Data, locul și programul de desfășurare ale votării vor fi
comunicate, cu cel puțin 5 zile înaintea votării, prin afișare la
sediul colegiului, prin publicare pe site-ul propriu al colegiului
teritorial și într-un ziar teritorial, precum și în alte locuri ori prin
alte modalități stabilite de consiliul teritorial sau de către Comisia
electorală centrală.
Art. 42. — (1) Votarea, la nivelul oricărei secții de votare, va
avea loc numai în prezența a minimum jumătate din numărul
membrilor comisiei electorale teritoriale și a președintelui
acesteia sau, în lipsa temporară a acestuia, a secretarului
comisiei electorale teritoriale.
(2) Exprimarea votului se va face prin tăierea din buletinul de
vot a numelui candidatului pentru care nu se dorește acordarea
votului. Candidații ale căror nume nu au fost tăiate se consideră
ca fiind votați.
Art. 43. — (1) Alegerile se pot desfășura pe o perioadă de
maximum două zile consecutive, perioadă stabilită de consiliul
colegiului teritorial, între ora 8,00 și 20,00 în prima zi de vot și
8,00—14,00 în a doua zi de vot, acolo unde au fost stabilite
două zile de votare.
(2) Cu o oră înaintea începerii votării, președintele comisiei
electorale teritoriale, în prezența celorlalți membri, verifică urnele
și existența listelor electorale și a buletinelor de vot, iar după
închiderea urnelor le sigilează aplicând ștampila secției comisiei
electorale teritoriale peste semnătura sa, a secretarului și a încă
unui membru al comisiei.
(3) Președintele este obligat să ia măsurile necesare pentru
exprimarea secretă a votului și pentru ca alegerile să decurgă în
bune condiții, luând, cu consultarea comisiei electorale

13

teritoriale, toate măsurile de natură a asigura desfășurarea
votării.
(4) Dacă alegerile locale au fost organizate într-o singură zi,
Comisia electorală centrală poate dispune prelungirea alegerilor
cu încă o zi.
Art. 44. — (1) La sfârșitul orelor de votare, președintele
comisiei electorale teritoriale împreună cu secretarul și cu încă
un membru al comisiei, în prezența celorlalți membri ai comisiei,
vor sigila urnele și vor întocmi un proces-verbal cu privire la
desfășurarea votării din ziua respectivă, arătând numărul
persoanelor care au votat, numărul buletinelor de vot folosite și
al celor anulate.
(2) Listele cu alegători, buletinele de vot rămase și cele
anulate, precum și ștampila secției de votare vor fi depozitate în
condiții de maximă securitate, de regulă într-un fișet metalic,
care va fi închis și sigilat în prezența persoanelor menționate la
alin. (1). În aceleași condiții se va închide și încăperea în care
se găsește urna de votare.
(3) Despre toate aceste operațiuni se va face mențiune în
procesul-verbal întocmit la sfârșitul zilei de votare.
Art. 45. — (1) Biroul executiv al Consiliului național al
Colegiului Farmaciștilor din România poate desemna un
membru al său sau altă persoană să controleze organizarea și
desfășurarea alegerilor.
(2) Acesta va avea competența, după caz, de a solicita sau
de a lua măsurile necesare și legale cu privire la organizarea și
desfășurarea alegerilor și votării și va întocmi la sfârșitul
activității sale un proces-verbal în care va consemna cele
constatate, măsurile luate și modul în care s-au desfășurat
alegerile.
Art. 46. — (1) Fiecare farmacist cu drept de vot, după ce se
legitimează și semnează în lista de votare, primește de la
membrii comisiei electorale teritoriale câte un buletin de vot
pentru fiecare funcție, pe care se va aplica ștampila comisiei
electorale teritoriale de către președinte sau de către secretar.
(2) Farmaciștii membri ai colegiului respectiv care nu se
regăsesc pe listele de votare vor fi înscriși de către președintele
comisiei electorale teritoriale sau de către secretarul acesteia în
listele de votare, menționându-se toate datele de identificare din
cartea de identitate/buletin sau din pașaport.
Art. 47. — (1) Alegătorii vor vota separat, astfel încât să se
asigure exprimarea secretă a votului.
(2) În ziua exprimării votului se interzice orice fel de
campanie electorală sau altă manifestare asemănătoare.
Comisia electorală teritorială va lua toate măsurile necesare în
vederea interzicerii campaniei electorale în ziua votării.
CAPITOLUL VI
Stabilirea și constatarea rezultatelor alegerilor
Art. 48. — (1) După închiderea votării, în prezența celorlalți
membri ai comisiei electorale teritoriale și, după caz, a celorlalte
persoane care au dreptul să asiste la votare, președintele
comisiei procedează la anularea buletinelor de vot rămase
neîntrebuințate și numai după aceea la deschiderea urnelor.
(2) Au dreptul de a asista la numărarea voturilor farmaciștii
care și-au exprimat votul, precum și cei care au candidat la una
dintre funcțiile elective.
Art. 49. — Sunt nule buletinele de vot care:
a) nu poartă pe prima față ștampila comisiei electorale
teritoriale;
b) au altă formă sau alt model decât cele aprobate;
c) nu sunt complete;
d) sunt albe, pe care nu s-a exprimat votul.
Art. 50. — Rezultatul se va consemna în tabele separate,
pentru consiliul colegiului teritorial, pentru Adunarea generală
națională a Colegiului Farmaciștilor din România, pentru comisia
de cenzori și pentru comisia de disciplină.

14

MONITORUL OFICIAL AL ROMÂNIEI, PARTEA I, Nr. 693/30.IX.2011

Art. 51. — (1) După numărarea voturilor, președintele
comisiei electorale teritoriale încheie câte un proces-verbal, în
două exemplare, pentru fiecare dintre liste.
(2) Procesul-verbal va cuprinde:
a) numărul alegătorilor, potrivit listelor de alegători;
b) numărul alegătorilor care s-au prezentat la votare;
c) numărul total al voturilor valabil exprimate;
d) numărul voturilor nule;
e) numărul voturilor valabil exprimate, obținute de către
fiecare candidat;
f) expunerea pe scurt a întâmpinărilor, contestațiilor și a
modului de soluționare a lor;
g) starea sigiliilor de pe urne la închiderea votării;
h) numărul buletinelor de vot primite;
i) numărul buletinelor de vot rămase neîntrebuințate sau
anulate.
(3) Procesele-verbale se vor semna de către președinte, de
către secretar și de către ceilalți membri prezenți ai comisiei
electorale teritoriale și vor purta ștampila acesteia.
Art. 52. — (1) Dacă în urma numărării voturilor și a verificării
listelor de votare se constată că alegerile nu sunt valabile din
cauza neîntrunirii condiției de participare a două treimi din
numărul membrilor cu drept de vot, se va face mențiune despre
acest lucru în procesele-verbale.
(2) Noile alegeri se vor organiza după maximum 10 zile de la
data alegerilor precedente, dar nu mai repede de 3 zile, în
aceleași condiții, folosindu-se aceleași liste de candidați și
alegători.
(3) Aceste noi alegeri se consideră valabile indiferent de
numărul alegătorilor care au participat la vot.
(4) Decizia de organizare a unor noi alegeri va fi menționată
în procesul-verbal.
(5) Pentru al doilea tur, pe buletinele de vot, inclusiv pe cele
nefolosite rămase de la turul I, se va înscrie, prin ștampilare,
mențiunea ăturul II”.
Art. 53. — (1) Dacă alegerile au fost valabil organizate prin
întrunirea numărului de votanți, se vor stabili rezultatele în
vederea atribuirii mandatelor.
(2) Atribuirea mandatelor se va face în ordinea
descrescătoare a numărului de voturi și până la ocuparea
numărului legal de mandate.
(3) În caz de voturi egale, departajarea se va face prin
tragere la sorți, la care pot participa și cei în cauză.
(4) Ultimul candidat neales ca membru devine membru
supleant. Ceilalți membri supleanți vor fi stabiliți în ordinea
descrescătoare a numărului de voturi.
Art. 54. — În cazul în care unul dintre mandatele membrilor
titulari devine vacant, membrii supleanți vor lua locul membrilor
titulari, în ordinea numărului de voturi obținute. Desemnarea se
va face de către Comisia electorală centrală.
Art. 55. — (1) Comisia electorală teritorială va întocmi, în
două exemplare, cele 4 procese-verbale de stabilire a
rezultatelor finale, dintre care câte un exemplar va fi înaintat în

termen de maximum 6 zile Comisiei electorale centrale în
vederea validării alegerilor.
(2) Pentru alegerea biroului consiliului teritorial se va întocmi
un proces-verbal separat.
Art. 56. — Atribuirea mandatelor se va face de comisia
electorală teritorială, după validarea alegerilor de Comisia
electorală centrală.
CAPITOLUL VII
Dispoziții finale
Art. 57. — (1) Cheltuielile pentru organizarea și desfășurarea
alegerilor se suportă de consiliile colegiilor teritoriale, iar cele
pentru funcționarea Comisiei centrale electorale se suportă din
bugetul Consiliului național al Colegiului Farmaciștilor din
România.
(2) Membrilor comisiilor electorale teritoriale și ai Comisiei
centrale electorale li se poate acorda o indemnizație stabilită de
consiliile teritoriale, respectiv de Biroul executiv al Consiliul
național al Colegiului Farmaciștilor din România.
(3) Birourile consiliilor colegiilor teritoriale, respectiv Biroul
executiv al Consiliului național central vor asigura comisiilor
electorale teritoriale și centrale personalul tehnic auxiliar
necesar pe perioada în care acestea funcționează, stabilind și
suportând indemnizația acestora.
Art. 58. — Termenele pe zile prevăzute în prezentul
regulament electoral se calculează din ziua următoare celei în
care încep să curgă și se împlinesc la sfârșitul zilei-limită.
Art. 59. — Prin sintagma ăconsiliul colegiului teritorial”,
folosită în prezentul regulament electoral, se înțelege consiliul
colegiului județean, respectiv al Colegiul Farmaciștilor din
Municipiul București.
Art. 60. — Prevederile prezentului regulament electoral se
completează cu dispozițiile legii și ale Statutului Colegiului
Farmaciștilor din România, cu modificările și completările
ulterioare.
Art. 61. — (1) Contestațiile împotriva rezultatului alegerilor
se fac și se depun la comisiile electorale teritoriale în termen de
48 de ore de la afișarea rezultatelor votării și se soluționează de
către Comisia electorală centrală.
(2) Dacă, soluționând contestația sau în procedura de
validare a alegerilor Comisia electorală centrală constată grave
încălcării ale corectitudinii și legalității organizării alegerilor și
stabilirii rezultatelor, aceasta poate organiza noi alegeri în cadrul
colegiului teritorial respectiv.
(3) Alegerile prevăzute la alin. (2) se vor organiza și asigura
exclusiv de către Comisia electorală centrală, care va prelua
toate atribuțiile comisiei electorale locale. Structurile de
conducere și tehnice ale colegiului teritorial sunt obligate să
asigure Comisiei electorale centrale toate mijloacele și să
colaboreze cu aceasta în vederea realizării și finalizării
alegerilor.
Art. 62. — Anexele nr. 1 și 2 fac parte integrantă din prezentul
regulament electoral.
ANEXA Nr. 1
la regulamentul electoral

D E C L A R A Ț I E D E C A N D I D AT U R Ă

Subsemnatul/Subsemnata, ..................................., cu domiciliul în ............................., str. ........................ nr. ....., bl. .....,
sc. ....., et. ....., ap. ........, sectorul/județul ..................., specialitatea ......................, gradul profesional ..........................., titlul științific
(dacă este cazul) ....................., având o vechime în profesie de ............ ani, pentru alegerile din anul .............. depun prezenta
declarație de candidatură la următoarele mandate din cadrul Colegiului Farmaciștilor din Județul ...................../Municipiul București:
1. .......................... (membru în consiliul colegiului teritorial);
2. .......................... (reprezentant în Adunarea generală națională a Colegiului Farmaciștilor din România);
3. .......................... (membru în comisia de cenzori);
4. .......................... (membru în comisia de disciplină).

MONITORUL OFICIAL AL ROMÂNIEI, PARTEA I, Nr. 693/30.IX.2011

15

De asemenea, declar că dețin funcția de ............................ în cadrul ........................................... (organisme statale,
administrative, sindicale ori profesionale).
Menționez că am avut/nu am avut sancțiuni din partea Colegiului Farmaciștilor din România în ultimii 5 ani.
Prin prezenta, declar și mă oblig ca în situația în care voi fi ales în funcția/funcțiile pentru care am candidat să particip la
toate activitățile și acțiunile organului din care fac parte.
Am luat act de prevederile Statutului Colegiului Farmaciștilor din România, potrivit cărora absența mea nemotivată de la
3 ședințe ale organului de conducere în care am fost ales atrage de drept revocarea mandatului încredințat.
Data

..

Semnătura
..............................................

ANEXA Nr. 2
la regulamentul electoral

BULETIN DE VOT

pentru membrii Consiliului Colegiului Farmaciștilor
din Județul ............./Municipiul București
Trebuie ales un număr de............. persoane — membri titulari și un număr
de ............ persoane — membri supleanți
Candidații:
Nr. crt.

Nume

Prenume

Grad profesional

BULETIN DE VOT

pentru reprezentanții în Adunarea generală națională a Colegiului
Farmaciștilor din România
Trebuie ales un număr de............. persoane — membri titulari și un număr
de ............ persoane — membri supleanți
Candidații:
Nr. crt.

Nume

Prenume

Grad profesional

BULETIN DE VOT

pentru membrii Comisiei de cenzori a Colegiului Farmaciștilor
din Județul ..................../Municipiul București
Trebuie ales un număr de ............. persoane — membri titulari și un număr
de ............ persoane — membri supleanți
Candidații:
Nr. crt.

Nume

Prenume

Grad profesional

16

MONITORUL OFICIAL AL ROMÂNIEI, PARTEA I, Nr. 693/30.IX.2011
BULETIN DE VOT

pentru membrii Comisiei de disciplină a Colegiului Farmaciștilor
din Județul ......................./Municipiul București
Trebuie ales un număr de ............. persoane — membri titulari și un număr
de ............ persoane — membri supleanți
Candidații:
Nr. crt.

Gabriel S. Popa

Nume

Prenume

Grad profesional

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 693/30.IX.2011 conține 16 pagini.

Prețul: 3,20 lei

&JUYDGY|526549]
ISSN 1453—4495

