Anul 179 (XXIII) — Nr. 593

PARTEA I

Marți, 23 august 2011

LEGI, DECRETE, HOTĂRÂRI ȘI ALTE ACTE
SUMAR
Pagina
DECIZII ALE CURȚII CONSTITUȚIONALE
Decizia nr. 739 din 2 iunie 2011 referitoare la excepția de
neconstituționalitate a dispozițiilor Ordonanței de
urgență a Guvernului nr. 71/2009 privind plata unor
sume prevăzute în titluri executorii având ca obiect
acordarea de drepturi salariale personalului din
sectorul bugetar..........................................................
Decizia nr. 740 din 2 iunie 2011 referitoare la excepția de
neconstituționalitate a dispozițiilor art. 1 alin. (1) din
Ordonanța de urgență a Guvernului nr. 71/2009 privind
plata unor sume prevăzute în titluri executorii având
ca obiect acordarea de drepturi salariale personalului
din sectorul bugetar....................................................
Decizia nr. 746 din 2 iunie 2011 referitoare la excepția de
neconstituționalitate a dispozițiilor art. 1 și 2 din
Ordonanța de urgență a Guvernului nr. 71/2009 privind
plata unor sume prevăzute în titluri executorii având
ca obiect acordarea de drepturi salariale personalului
din sectorul bugetar....................................................
Decizia nr. 747 din 2 iunie 2011 referitoare la excepția de
neconstituționalitate a dispozițiilor art. 4 alin. (1) teza a
doua și art. 5 alin. (1) lit. a) teza întâi din Legea
nr. 221/2009 privind condamnările cu caracter politic
și măsurile administrative asimilate acestora,
pronunțate în perioada 6 martie 1945—22 decembrie
1989, precum și ale art. I pct. 1 și art. II din Ordonanța
de urgență a Guvernului nr. 62/2010 pentru
modificarea și completarea Legii nr. 221/2009 privind
condamnările cu caracter politic și măsurile
administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al
Legii nr. 247/2005 privind reforma în domeniile
proprietății și justiției, precum și unele măsuri
adiacente....................................................................
Decizia nr. 748 din 2 iunie 2011 referitoare la excepția de
neconstituționalitate a dispozițiilor art. 5 alin. (1) lit. a)
teza întâi din Legea nr. 221/2009 privind condamnările
cu caracter politic și măsurile administrative asimilate
acestora, pronunțate în perioada 6 martie 1945—
22 decembrie 1989, precum și ale art. I pct. 1 și art. II
din Ordonanța de urgență a Guvernului nr. 62/2010
pentru modificarea și completarea Legii nr. 221/2009
privind condamnările cu caracter politic și măsurile
administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al
Legii nr. 247/2005 privind reforma în domeniile
proprietății și justiției, precum și unele măsuri
adiacente....................................................................

2–3

4–5

5–9

9–12

13–16

2

MONITORUL OFICIAL AL ROMÂNIEI, PARTEA I, Nr. 593/23.VIII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 739
din 2 iunie 2011

referitoare la excepția de neconstituționalitate a dispozițiilor Ordonanței de urgență a Guvernului
nr. 71/2009 privind plata unor sume prevăzute în titluri executorii având ca obiect acordarea
de drepturi salariale personalului din sectorul bugetar
Augustin Zegrean
Aspazia Cojocaru
Petre Lăzăroiu
Mircea Ștefan Minea
Iulia Antoanella Motoc
Puskás Valentin Zoltán
Cristina Teodora Pop

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 71/2009
privind plata unor sume prevăzute în titluri executorii având ca
obiect acordarea de drepturi salariale personalului din sectorul
bugetar, excepție ridicată de Nicolae Bobâlcă, Sorin Iacob
Butilcă, Georgică Cristinel Dimian, Cezar Octavian Românu și
Ioana Țunea în Dosarul nr. 5.118/290/2009 al Judecătoriei
Reșița.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, invocând în acest sens jurisprudența Curții
Constituționale în materie.
C U R T E A,

având în vedere actele și lucrările dosarului, constată
următoarele:
Prin Încheierea din 2 martie 2010, Judecătoria Reșița a
sesizat Curtea Constituțională cu excepția de
neconstituționalitate a dispozițiilor Ordonanței de urgență a
Guvernului nr. 71/2009 privind plata unor sume prevăzute
în titluri executorii având ca obiect acordarea de drepturi
salariale personalului din sectorul bugetar, excepție ridicată
de Nicolae Bobâlcă, Sorin Iacob Butilcă, Georgică Cristinel
Dimian, Cezar Octavian Românu și Ioana Țunea în Dosarul
nr. 5.118/290/2009 al Judecătoriei Reșița, într-o cauză având ca
obiect soluționarea contestației la executare formulată de Casa
de Asigurări de Sănătate Caraș-Severin.
În motivarea excepției de neconstituționalitate autorii
acesteia arată că textele criticate încalcă prevederile
constituționale ale art. 16 referitoare la egalitatea în drepturi, ale
art. 21 alin. (1)—(3) privind accesul liber la justiție, ale art. 44 —
Dreptul de proprietate privată și ale art. 47 — Nivelul de trai.
Cu privire la pretinsa încălcare a prevederilor art. 16 din
Constituție, se susține că funcționarilor publici și angajaților din
sectorul privat, categorii aflate în condiții egale, li se aplică
regimuri juridice diferite, în speță cel reglementat prin Ordonanța
de urgență a Guvernului nr. 71/2009 și, respectiv, dispozițiile
Codului de procedură civilă, fapt ce constituie o discriminare.
Referitor la încălcarea dispozițiilor art. 21 alin. (1)—(3) din
Constituție, se arată că, prin Ordonanța de urgență a Guvernului
nr. 71/2009, statul, în calitate de debitor, și-a creat o situație
favorabilă prin care împiedică creditorii să își execute silit titlurile

executorii obținute, fapt ce încalcă principiul liberului acces la
justiție.
Autorii excepției susțin, de asemenea, că neachitarea la timp
a drepturilor salariale afectează nivelul de trai al titularilor
acestor drepturi, fapt ce încalcă prevederile constituționale ale
art. 47. Totodată, se apreciază că stabilirea termenului de 3 ani
pentru executarea titlurilor executorii nu reprezintă o garanție
certă a recuperării acestor creanțe, motiv pentru care sunt
încălcate dispozițiile art. 44 din Constituție referitoare la
garantarea creanțelor.
Judecătoria Reșița apreciază că excepția de
neconstituționalitate este întemeiată, arătând că prevederile
Ordonanței de urgență a Guvernului nr. 71/2009 încalcă
dispozițiile constituționale ale art. 21 și prevederile art. 6 din
Convenția pentru apărarea drepturilor omului și a libertăților
fundamentale, întrucât împiedică executarea în termen
rezonabil a unor hotărâri judecătorești rămase definitive în anul
2008, care ar fi urmat să fie executate în condițiile art. 24 alin. (1)
din Legea nr. 554/2004 sau ale art. 2 din Ordonanța Guvernului
nr. 22/2002, în termen de 30 de zile de la data rămânerii lor
irevocabile, respectiv de 6 luni de la data la care debitorul a
primit somația de plată comunicată de organul competent de
executare, la cererea creditorului.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 71/2009
privind plata unor sume prevăzute în titluri executorii având ca
obiect acordarea de drepturi salariale personalului din sectorul
bugetar, publicată în Monitorul Oficial al României, Partea I,
nr. 416 din 18 iunie 2009.
În opinia autorilor excepției, textele criticate încalcă
prevederile constituționale ale art. 16 referitoare la egalitatea în
drepturi, ale art. 21 alin. (1)—(3) privind accesul liber la justiție,
ale art. 44 — Dreptul de proprietate privată și ale art. 47 —
Nivelul de trai.

MONITORUL OFICIAL AL ROMÂNIEI, PARTEA I, Nr. 593/23.VIII.2011
Examinând excepția de neconstituționalitate, Curtea
constată următoarele:
1. Referitor la pretinsa încălcare a prevederilor
constituționale ale art. 16, Curtea constată că nu se poate reține
existența niciunei discriminări între debitori, în sensul că statul
ca debitor și-ar aroga mai multe drepturi decât debitorii
persoane de drept privat în ceea ce privește executarea
hotărârilor judecătorești.
Curtea Europeană a Drepturilor Omului a statuat că o
deosebire de tratament juridic este discriminatorie atunci când
nu este justificată în mod obiectiv și rezonabil, aceasta
însemnând că nu urmărește un scop legitim sau nu păstrează
un raport rezonabil de proporționalitate între mijloacele folosite
și obiectivul avut în vedere (în acest sens, a se vedea hotărârile
pronunțate în cauzele ăAspecte privind regimul lingvistic în
școlile belgiene” împotriva Belgiei, 1968, paragraful 10, Marckx
împotriva Belgiei, 1979, paragraful 33, Rasmussen împotriva
Danemarcei, 1984, paragrafele 35, 38, 40, Abdulaziz, Cabales
și Balkandali împotriva Regatului Unit, 1985, paragraful 72,
Gaygusuz împotriva Austriei, 1996, paragraful 42, Larkos
împotriva Cipru, 1999, paragraful 29, Bocancea și alții împotriva
Moldovei, 2004, paragraful 24). Totodată, în conformitate cu
jurisprudența Curții Europene a Drepturilor Omului, statele
beneficiază de o anumită marjă de apreciere în a decide dacă
și în ce măsură diferențele între diversele situații similare
justifică un tratament juridic diferit, iar scopul acestei marje
variază în funcție de anumite circumstanțe, de domeniu și de
context (în acest sens, a se vedea hotărârile pronunțate în
cauzele ăAspecte privind regimul lingvistic în școlile belgiene”
împotriva Belgiei, 1968, paragraful 10, Gaygusuz împotriva
Austriei, 1996, paragraful 42, Bocancea și alții împotriva
Moldovei, 2004, paragraful 24).
Or, în cauza de față, măsura contestată urmărește un scop
legitim — asigurarea stabilității economice a țării — și păstrează
un raport rezonabil de proporționalitate între mijloacele folosite
și obiectivul avut în vedere — executarea eșalonată a hotărârilor
judecătorești în cauză. Astfel, situația particulară ivită și motivată
prin existența unei situații extraordinare este una care reclamă
o diferență evidentă de tratament juridic.
2. Potrivit jurisprudenței sale, Curtea reține că ăprocesul civil
parcurge două faze: judecata și executarea silită, aceasta din
urmă intervenind în cazul hotărârilor susceptibile de a fi puse în
executare cu ajutorul forței de constrângere a statului sau a altor
titluri executorii, în măsura în care debitorul nu își execută de
bunăvoie obligația” (a se vedea Decizia nr. 458 din 31 martie
2009, publicată în Monitorul Oficial al României, Partea I, nr. 256
din 17 aprilie 2009).
Ordonanța de urgență a Guvernului nr. 71/2009 este un act
normativ ce vizează faza executării hotărârilor judecătorești,

3

constituind o măsură de natură să întărească finalitatea
procesului judiciar, în sensul că reprezintă un prim pas important
al debitorului de a-și executa creanța. Faptul că acesta își
execută creanța într-o perioadă de 3 ani nu reprezintă o durată
excesivă a executării unei hotărâri judecătorești, datorită
caracterului sistemic al problemelor apărute în legătură cu
executarea titlurilor executorii ale personalului bugetar.
De altfel, chiar și Curtea Europeană a Drepturilor Omului,
soluționând Cererea nr. 60.858/00 și pronunțând Decizia de
admisibilitate din 17 septembrie 2002 în Cauza Vasyl Petrovych
Krapyvnytskiy împotriva Ucrainei, a apreciat că un termen de
2 ani și 7 luni de executare a unei hotărâri judecătorești nu este
excesiv în condițiile concrete ale cauzei, respectiv lipsa vădită
de fonduri a unității militare debitoare. Totodată, în Hotărârea
pronunțată în Cauza Burdov împotriva Rusiei, 2002, paragraful 35,
Curtea Europeană a Drepturilor Omului a apreciat că o
autoritate statală nu ar putea să invoce lipsa de lichidități pentru
a justifica refuzul de a executa o condamnare. Or, în cauza de
față, Guvernul român nu numai că nu refuză executarea
hotărârilor judecătorești, ci se obligă la plata eșalonată a
sumelor prevăzute prin acestea. Executarea eșalonată a unor
titluri executorii care au ca obiect drepturi bănești nu este
interzisă în niciun mod de Convenția pentru apărarea drepturilor
omului și a libertăților fundamentale; executarea uno icto
constituie doar o altă modalitate de executare, fără ca acest
lucru să însemne că este singura și unica modalitate posibilă de
executare pe care Guvernul o poate aplica.
3. Prin Decizia nr. 206 din 4 martie 2010, publicată în Monitorul
Oficial al României, Partea I, nr. 313 din 13 mai 2010, Curtea a
reținut că despăgubirea recunoscută printr-o decizie definitivă și
executorie constituie un bun în sensul art. 1 din primul Protocolul
adițional la Convenție; neexecutarea plății într-un termen rezonabil
constituie deci o atingere a dreptului reclamantului la respectarea
bunurilor, care nu poate fi justificată nici de lipsa de lichidități a
statului (Ambruosi împotriva Italiei, 2000, paragrafele 28—34,
Burdov împotriva Rusiei, 2002, paragraful 41). Curtea reține în
jurisprudența sa că Guvernul, prin adoptarea ordonanței de
urgență criticate, nu neagă existența și întinderea despăgubirilor
constatate prin hotărâri judecătorești și nu refuză punerea în
aplicare a acestora. Măsura criticată este mai degrabă una de
garantare a dreptului de proprietate asupra bunului dobândit în
sensul Convenției, fiind deci o aplicare a art. 44 alin. (2) din
Constituție, în condițiile unei crize financiare accentuate.
4. Având în vedere argumentele expuse anterior, Curtea
constată că textele criticate nu contravin nici dispozițiilor
constituționale ale art. 47, măsurile prevăzute în Ordonanța de
urgență a Guvernului nr. 71/2009 neavând ca finalitate
împiedicarea dezvoltării economice și reducerea nivelului
protecției sociale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor Ordonanței de urgență a Guvernului nr. 71/2009
privind plata unor sume prevăzute în titluri executorii având ca obiect acordarea de drepturi salariale personalului din sectorul
bugetar, excepție ridicată de Nicolae Bobâlcă, Sorin Iacob Butilcă, Georgică Cristinel Dimian, Cezar Octavian Românu și Ioana
Țunea în Dosarul nr. 5.118/290/2009 al Judecătoriei Reșița.
Definitivă și general obligatorie.
Pronunțată în ședința publică din data de 2 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Teodora Pop

4

MONITORUL OFICIAL AL ROMÂNIEI, PARTEA I, Nr. 593/23.VIII.2011
CURTEA CONSTITUȚIONALĂ

D E C I Z I A Nr. 740
din 2 iunie 2011

referitoare la excepția de neconstituționalitate a dispozițiilor art. 1 alin. (1)
din Ordonanța de urgență a Guvernului nr. 71/2009 privind plata unor sume prevăzute
în titluri executorii având ca obiect acordarea de drepturi salariale personalului
din sectorul bugetar
Augustin Zegrean
Aspazia Cojocaru
Petre Lăzăroiu
Mircea Ștefan Minea
Iulia Antoanella Motoc
Puskás Valentin Zoltán
Cristina Teodora Pop

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 1 alin. (1) din Ordonanța de urgență a
Guvernului nr. 71/2009 privind plata unor sume prevăzute în
titluri executorii având ca obiect acordarea de drepturi salariale
personalului din sectorul bugetar, excepție ridicată din oficiu de
către Tribunalul Arad — Secția contencios administrativ și fiscal,
litigii de muncă și asigurări sociale în Dosarul
nr. 2.163/108/2010.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, invocând în acest sens jurisprudența Curții
Constituționale în materie.
C U R T E A,

având în vedere actele și lucrările dosarului, constată
următoarele:
Prin Încheierea din 29 iunie 2010, Tribunalul Arad — Secția
contencios administrativ și fiscal, litigii de muncă și
asigurări sociale a sesizat, din oficiu, Curtea
Constituțională cu excepția de neconstituționalitate a
dispozițiilor art. 1 alin. (1) din Ordonanța de urgență a
Guvernului nr. 71/2009 privind plata unor sume prevăzute
în titluri executorii având ca obiect acordarea de drepturi
salariale personalului din sectorul bugetar, excepție ridicată
în Dosarul nr. 2.163/108/2010 într-o cauză având ca obiect plata
unor drepturi salariale.
În motivarea excepției de neconstituționalitate se arată
că textele criticate încalcă prevederile constituționale ale art. 21
alin. (1)—(3) referitoare la accesul liber la justiție, ale art. 44
alin. (1) privind dreptul de proprietate privată și dispozițiile art. 6
paragraful 1 din Convenția pentru apărarea drepturilor omului și
a libertăților fundamentale.
Referitor la pretinsa încălcare a prevederilor art. 21 alin. (1)—
(3) din Constituție, se susține că nu se poate vorbi de
proporționalitate între mijloacele folosite de statul român în
executarea obligațiilor stabilite prin hotărâri judecătorești și
scopul menținerii echilibrului bugetar, declarat prin Ordonanța
de urgență a Guvernului nr. 71/2009. În acest context, instanța
arată că dreptul la un proces echitabil, în sensul prevederilor
art. 21 din Constituție și al dispozițiilor art. 6 din Convenția
pentru apărarea drepturilor omului și a libertăților fundamentale,
presupune și punerea în executare a hotărârilor judecătorești
într-un termen rezonabil, cu asigurarea participării statului la
executarea acestor hotărâri, și nu împiedicarea de către stat a
executării.

De asemenea, se apreciază că amânarea executării titlurilor
de care dispun salariații din sistemul bugetar pe un termen atât
de îndelungat încalcă dreptul de proprietate privată, reglementat
la art. 44 din Constituție.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 alin. (1) din Ordonanța de urgență a Guvernului
nr. 71/2009 privind plata unor sume prevăzute în titluri executorii
având ca obiect acordarea de drepturi salariale personalului din
sectorul bugetar, publicată în Monitorul Oficial al României,
Partea I, nr. 416 din 18 iunie 2009, care are următorul cuprins:
— Art. 1 alin. (1): ăPlata sumelor prevăzute prin hotărâri
judecătorești având ca obiect acordarea unor drepturi de natură
salarială stabilite în favoarea personalului din sectorul bugetar,
devenite executorii până la data de 31 decembrie 2009, se va
realiza după o procedură de executare care începe astfel:
a) în anul 2012 se plătește 34% din valoarea titlului
executoriu;
b) în anul 2013 se plătește 33% din valoarea titlului
executoriu;
c) în anul 2014 se plătește 33% din valoarea titlului
executoriu.”
Se susține că textele criticate încalcă prevederile
constituționale ale art. 21 alin. (1)—(3) referitoare la accesul liber
la justiție, ale art. 44 alin. (1) privind dreptul de proprietate
privată, precum și dispozițiile art. 6 paragraful 1 din Convenția
pentru apărarea drepturilor omului și a libertăților fundamentale.
Examinând excepția de neconstituționalitate, Curtea
constată următoarele:
1. Potrivit jurisprudenței sale, Curtea reține că ăprocesul civil
parcurge două faze: judecata și executarea silită, aceasta din
urmă intervenind în cazul hotărârilor susceptibile de a fi puse în
executare cu ajutorul forței de constrângere a statului sau a altor
titluri executorii, în măsura în care debitorul nu își execută de
bunăvoie obligația” (a se vedea Decizia nr. 458 din 31 martie
2009, publicată în Monitorul Oficial al României, Partea I, nr. 256
din 17 aprilie 2009).
Ordonanța de urgență a Guvernului nr. 71/2009 este un act
normativ ce vizează faza executării hotărârilor judecătorești,
constituind o măsură de natură să întărească finalitatea
procesului judiciar, în sensul că reprezintă un prim pas important
al debitorului de a-și executa creanța. Faptul că acesta își

MONITORUL OFICIAL AL ROMÂNIEI, PARTEA I, Nr. 593/23.VIII.2011
execută creanța într-o perioadă de 3 ani nu reprezintă o durată
excesivă a executării unei hotărâri judecătorești, datorită
caracterului sistemic al problemelor apărute în legătură cu
executarea titlurilor executorii ale personalului bugetar.
De altfel, chiar și Curtea Europeană a Drepturilor Omului,
soluționând Cererea nr. 60.858/00 și pronunțând Decizia de
admisibilitate din 17 septembrie 2002 în Cauza Vasyl Petrovych
Krapyvnytskiy împotriva Ucrainei, a apreciat că un termen de
2 ani și 7 luni de executare a unei hotărâri judecătorești nu este
excesiv în condițiile concrete ale cauzei, respectiv lipsa vădită
de fonduri a unității militare debitoare. Totodată, în Hotărârea
pronunțată în Cauza Burdov împotriva Rusiei, 2002, paragraful 35,
Curtea Europeană a Drepturilor Omului a apreciat că o
autoritate statală nu ar putea să invoce lipsa de lichidități pentru
a justifica refuzul de a executa o condamnare. Or, în cauza de
față, Guvernul român nu numai că nu refuză executarea
hotărârilor judecătorești, ci se obligă la plata eșalonată a
sumelor prevăzute prin acestea. Executarea eșalonată a unor
titluri executorii care au ca obiect drepturi bănești nu este
interzisă în niciun mod de Convenția pentru apărarea drepturilor
omului și a libertăților fundamentale; executarea uno icto

5

constituie doar o altă modalitate de executare, fără ca acest
lucru să însemne că este singura și unica modalitate posibilă de
executare pe care Guvernul o poate aplica.
2. Prin Decizia nr. 206 din 4 martie 2010, publicată în
Monitorul Oficial al României, Partea I, nr. 313 din 13 mai 2010,
Curtea a reținut că despăgubirea recunoscută printr-o decizie
definitivă și executorie constituie un bun în sensul art. 1 din
primul Protocolul adițional la Convenție; neexecutarea plății într-un
termen rezonabil constituie deci o atingere a dreptului
reclamantului la respectarea bunurilor, care nu poate fi justificată
nici de lipsa de lichidități a statului (Ambruosi împotriva Italiei,
2000, paragrafele 28—34, Burdov împotriva Rusiei, 2002,
paragraful 41). Guvernul, prin adoptarea ordonanței de urgență
criticate, nu neagă existența și întinderea despăgubirilor
constatate prin hotărâri judecătorești și nu refuză punerea în
aplicare a acestora. Măsura criticată este mai degrabă una de
garantare a dreptului de proprietate asupra bunului dobândit în
sensul Convenției, fiind deci o aplicare a art. 44 alin. (2) din
Constituție, în condițiile unei crize financiare accentuate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 1 alin. (1) din Ordonanța de urgență a
Guvernului nr. 71/2009 privind plata unor sume prevăzute în titluri executorii având ca obiect acordarea de drepturi salariale
personalului din sectorul bugetar, excepție ridicată din oficiu de către Tribunalul Arad — Secția contencios administrativ și fiscal,
litigii de muncă și asigurări sociale în Dosarul nr. 2.163/108/2010.
Definitivă și general obligatorie.
Pronunțată în ședința publică din data de 2 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Teodora Pop
CURTEA CONSTITUȚIONALĂ

D E C I Z I A Nr. 746
din 2 iunie 2011

referitoare la excepția de neconstituționalitate a dispozițiilor art. 1 și 2
din Ordonanța de urgență a Guvernului nr. 71/2009 privind plata unor sume prevăzute în titluri
executorii având ca obiect acordarea de drepturi salariale personalului din sectorul bugetar
Augustin Zegrean
Aspazia Cojocaru
Petre Lăzăroiu
Mircea Ștefan Minea
Iulia Antoanella Motoc
Puskás Valentin Zoltán
Cristina Teodora Pop

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 1 și 2 din Ordonanța de urgență a Guvernului
nr. 71/2009 privind plata unor sume prevăzute în titluri executorii
având ca obiect acordarea de drepturi salariale personalului din
sectorul bugetar, excepție ridicată de către Sindicatul PRO A.S.
din Timișoara în Dosarul nr. 14.560/325/2010 al Judecătoriei
Timișoara.

La apelul nominal se constată lipsa părților, față de care
procedura de citare a fost legal îndeplinită.
Președintele dispune să se facă apelul și în Dosarul
nr. 4.159D/2010,
având
ca
obiect
excepția
de
neconstituționalitate a dispozițiilor art. 1 și 2 din Ordonanța de
urgență a Guvernului nr. 71/2009, excepție ridicată de Sindicatul
PRO A.S. din Timișoara în Dosarul nr. 14.556/325/2010 al
Judecătoriei Timișoara.
La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere identitatea de obiect al excepțiilor de
neconstituționalitate ridicate în dosarele sus-menționate, din
oficiu, pune în discuție conexarea Dosarului nr. 4.158D/2010 la
Dosarul nr. 4.159D/2010.
Reprezentantul Ministerului Public arată că este de acord cu
măsura conexării dosarelor.

6

MONITORUL OFICIAL AL ROMÂNIEI, PARTEA I, Nr. 593/23.VIII.2011

Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 4.159D/2010 la
Dosarul nr. 4.158D/2010, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției, invocând în acest sens
jurisprudența Curții Constituționale în materie, respectiv Decizia
nr. 823 din 22 iunie 2010.
C U R T E A,

având în vedere actele și lucrările dosarelor, constată
următoarele:
Prin încheierile din 29 septembrie 2010, pronunțate în
dosarele nr. 14.560/325/2010 și nr. 14.556/325/2010,
Judecătoria Timișoara a sesizat Curtea Constituțională cu
excepția de neconstituționalitate a dispozițiilor art. 1 și 2
din Ordonanța de urgență a Guvernului nr. 71/2009 privind
plata unor sume prevăzute în titluri executorii având ca
obiect acordarea de drepturi salariale personalului din
sectorul bugetar, excepție ridicată de către Sindicatul PRO A.S.
din Timișoara în cauze având ca obiect soluționarea
contestațiilor la executare formulate împotriva unor titluri
executorii privind drepturi salariale.
În motivarea excepției de neconstituționalitate autorul
acesteia susține că textele criticate încalcă prevederile
constituționale ale art. 1 alin. (4) referitoare la principiul
separației și echilibrului puterilor în stat, ale art. 15 alin. (2)
privind neretroactivitatea legii, ale art. 16 alin. (1) și (2)
referitoare la egalitatea în drepturi, ale art. 20 —Tratatele
internaționale privind drepturile omului, ale art. 21 alin. (3)
privind dreptul la un proces echitabil și la soluționarea cauzelor
într-un termen rezonabil, ale art. 44 alin. (1) și (2) referitoare la
dreptul de proprietate privată, ale art. 47 alin. (1) privind nivelul
de trai, ale art. 53 — Restrângerea exercițiului unor drepturi sau
al unor libertăți, și ale art. 115 alin. (4) referitoare la delegarea
legislativă. Autorul susține totodată încălcarea prin textele
criticate a dispozițiilor art. 6 din Convenția pentru apărarea
drepturilor omului și a libertăților fundamentale și ale art. 1 din
primul Protocol adițional la Convenție.
Referitor la încălcarea prevederilor art. 1 alin. (4) din
Constituție, autorul excepției de neconstituționalitate arată că
Ordonanța de urgență a Guvernului nr. 71/2009 a fost emisă cu
încălcarea de către Guvern a principiului separației puterilor în
stat, întrucât executarea hotărârilor judecătorești este de
competența exclusivă a instanțelor de judecată învestite cu
soluționarea cauzelor.
Cu privire la încălcarea prevederilor art. 15 alin. (2) din
Constituție, autorul susține că dispozițiile art. 1 și 2 din
Ordonanța de urgență a Guvernului nr. 71/2009 retroactivează
în privința hotărârilor judecătorești devenite executorii înainte de
data adoptării ordonanței și care nu au fost executate total sau
parțial înaintea acestei date.
În ceea ce privește pretinsa încălcare a dispozițiilor
constituționale ale art. 16 alin. (1) și (2), autorul susține că
emiterea ordonanței de urgență ale cărei texte sunt criticate
reprezintă un exces de putere al Guvernului, ce a creat o
discriminare între salariații bugetari și salariații nebugetari.
Referitor la încălcarea prevederilor constituționale ale art. 20,
ale art. 44 alin. (1) și (2) și ale art. 53, autorul arată că drepturile
salariale sunt bunuri necorporale în accepțiunea art. 1 din primul
Protocol adițional la Convenția pentru apărarea drepturilor
omului și a libertăților fundamentale și că normele juridice
criticate restrâng un drept fundamental, respectiv dreptul de
proprietate, a cărui existență și substanță sunt afectate,
restrângere ce nu este necesară, nu este proporțională cu
situația care a determinat-o și se aplică în mod discriminatoriu,
contravenind în acest fel și dispozițiilor art. 1 din primul Protocol
anterior arătat.
Cu privire la încălcarea dispozițiilor art. 21 alin. (3) din
Constituție și ale art. 6 din Convenția pentru apărarea drepturilor
omului și a libertăților fundamentale, autorul arată că textele

legale criticate împiedică punerea în executare a hotărârilor
judecătorești, fază a procesului civil ce urmează a fi realizată
într-un termen nerezonabil.
În ceea ce privește încălcarea prevederilor art. 47 alin. (1)
din Constituție, autorul apreciază că adoptarea ordonanței de
urgență în cauză nu reprezintă o măsură de dezvoltare
economică sau de protecție socială și nu asigură cetățenilor un
nivel de trai decent.
Referitor la pretinsa încălcare a prevederilor art. 115 alin. (4)
din Constituție, autorul arată că adoptarea Ordonanței de
urgență a Guvernului nr. 71/2009 nu a fost determinată de
necesitatea unei situații extraordinare a cărei reglementare nu
putea fi amânată.
Judecătoria
Timișoara
apreciază
excepția
de
neconstituționalitate ca fiind parțial întemeiată, arătând că
adoptarea Ordonanței de urgență a Guvernului nr. 71/2009 a
fost făcută cu încălcarea prevederilor constituționale ale art. 115
alin. (4), deoarece nu a existat o situație extraordinară care să
justifice adoptarea acesteia, că restrângerea exercițiului
dreptului de proprietate, respectiv a dreptului la remunerația
muncii prestate, nu se justifică în raport cu prevederile art. 53 din
Constituție și că textele ordonanței încalcă prevederile art. 20 și
art. 44 alin. (1) și (2) din Constituție în privința garantării
creanțelor și a garantării și ocrotirii în mod egal a proprietății
private.
Instanța susține, de asemenea, că prevederile legale criticate
încalcă dreptul la un proces echitabil și la soluționarea cauzelor
într-un termen rezonabil, prevăzut la art. 21 alin. (3) din
Constituție, întrucât creează statului un avantaj nejustificat și
prelungește termenul executării de către acesta a obligațiilor
bugetare.
Totodată, se arată că dispozițiile art. 1 și 2 din Ordonanța de
urgență a Guvernului nr. 71/2009 încalcă principiul
neretroactivității legii, întrucât dispozițiile ordonanței se aplică
unor hotărâri judecătorești devenite executorii înainte de data
adoptării acesteia.
De asemenea, se susține că prevederile legale invocate au
fost adoptate cu încălcarea principiului separației puterilor în
stat, prevăzut la art. 1 alin. (4) din Constituție, printr-o imixiune
a puterii executive în sfera atribuțiilor puterii legislative și a
principiului supremației legilor, statuat la art. 16 alin. (1) și (2)
din Constituție.
Se mai apreciază că adoptarea Ordonanței de urgență a
Guvernului nr. 71/2009 a avut ca efect diminuarea nivelului de
trai al salariaților bugetari în privința cărora plata remunerației
muncii prestate a fost amânată pentru o perioadă nerezonabilă
de timp, fiind încălcate în acest fel prevederile art. 47 alin. (1) din
Constituție.
În privința încălcării prin normele juridice invocate a
prevederilor art. 6 din Convenția pentru apărarea drepturilor
omului și a libertăților fundamentale și ale art. 1 din primul
Protocol adițional la Convenție, instanța apreciază excepțiile ca
inadmisibile, motivând că acestea nu sunt prevederi
constituționale.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

MONITORUL OFICIAL AL ROMÂNIEI, PARTEA I, Nr. 593/23.VIII.2011
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 și 2 din Ordonanța de urgență a Guvernului
nr. 71/2009 privind plata unor sume prevăzute în titluri executorii
având ca obiect acordarea de drepturi salariale personalului din
sectorul bugetar, publicată în Monitorul Oficial al României,
Partea I, nr. 416 din 18 iunie 2009.
Textele art. 1 și 2 din Ordonanța de urgență a Guvernului
nr. 71/2009, cu modificările și completările ulterioare, au
următorul conținut:
— Art. 1: ă(1) Plata sumelor prevăzute prin hotărâri
judecătorești având ca obiect acordarea unor drepturi de natură
salarială stabilite în favoarea personalului din sectorul bugetar,
devenite executorii până la data de 31 decembrie 2009, se va
realiza după o procedură de executare care începe astfel:
a) în anul 2012 se plătește 34% din valoarea titlului
executoriu;
b) în anul 2013 se plătește 33% din valoarea titlului
executoriu;
c) în anul 2014 se plătește 33% din valoarea titlului
executoriu.
(2) În cursul termenului prevăzut la alin. (1) orice procedură
de executare silită se suspendă de drept.
(3) Sumele prevăzute la alin. (1) plătite în temeiul prezentei
ordonanțe de urgență se actualizează cu indicele prețurilor de
consum comunicat de Institutul Național de Statistică.
(4) În înțelesul prezentei ordonanțe de urgență, prin sectorul
bugetar se înțelege autoritățile și instituțiile publice a căror
finanțare se asigură astfel:
a) integral din bugetul de stat, bugetele locale, bugetul
asigurărilor sociale de stat, bugetele fondurilor speciale, după
caz;
b) din venituri proprii și subvenții acordate de la bugetul de
stat, bugetele locale, bugetul asigurărilor sociale de stat,
bugetele fondurilor speciale, după caz;
c) integral din venituri proprii.”;
— Art. 2: ăPrin ordin al ordonatorilor principali de credite va
fi stabilită procedura de efectuare a plății titlurilor executorii, cu
respectarea termenelor prevăzute la art. 1.”
În opinia autorului excepției, textele criticate încalcă
prevederile constituționale ale art. 1 alin. (4) referitoare la
principiul separației și echilibrului puterilor în stat, ale art. 15
alin. (2) privind neretroactivitatea legii, ale art. 16 alin. (1) și (2)
referitoare la egalitatea în drepturi, ale art. 20 — Tratatele
internaționale privind drepturile omului, ale art. 21 alin. (3)
privind dreptul la un proces echitabil și la soluționarea cauzelor
într-un termen rezonabil, ale art. 44 alin. (1) și (2) referitoare la
dreptul de proprietate privată, ale art. 47 alin. (1) privind nivelul
de trai, ale art. 53 — Restrângerea exercițiului unor drepturi sau
al unor libertăți, și ale art. 115 alin. (4) referitoare la delegarea
legislativă. Autorul susține totodată încălcarea prin textele
criticate a dispozițiilor art. 6 din Convenția pentru apărarea
drepturilor omului și a libertăților fundamentale și ale art. 1 din
primul Protocol adițional la Convenție.
Examinând excepția de neconstituționalitate, Curtea
constată următoarele:
I. Susținerea potrivit căreia Ordonanța de urgență a
Guvernului nr. 71/2009 încalcă prevederile art. 115 alin. (4) din
Constituție este neîntemeiată. Curtea, prin Decizia nr. 1.414 din
4 noiembrie 2009, publicată în Monitorul Oficial al României,
Partea I, nr. 796 din 23 noiembrie 2009, a reținut că situația de
criză financiară mondială ar putea afecta, în lipsa unor măsuri
adecvate, stabilitatea economică a țării și, implicit, securitatea
națională. Aceasta este premisa de la care Curtea a analizat prin
Decizia nr. 188 din 2 martie 2010, publicată în Monitorul Oficial
al României, Partea I, nr. 237 din 14 aprilie 2010, relevanța
motivelor invocate de Guvern în adoptarea ordonanței de
urgență criticate.
Primul motiv pentru justificarea situației extraordinare este
cel ce vizează dificultățile întâmpinate cu privire la executarea

7

hotărârilor judecătorești având ca obiect drepturi de natură
salarială stabilite în favoarea personalului din sectorul bugetar.
Un atare motiv privit ut singuli nu justifica existența unei situații
extraordinare, de aceea Curtea a procedat la analizarea și a
următoarelor două motive invocate de Guvern, respectiv
influența negativă pe care executarea titlurilor executorii le-ar
avea asupra bugetului de stat și creșterea deficitului bugetar.
Aceste ultime două motive sunt susținute de faptul că valoarea
titlurilor executorii având ca obiect drepturi de natură salarială
stabilite în favoarea personalului din sectorul bugetar este foarte
mare din moment ce nu este vorba despre titluri executorii
singulare sau care afectează un anume domeniu de activitate,
ci despre o chestiune sistemică, la nivel statal. Nici aceste
motive privite ut singuli nu justificau existența unei situații
extraordinare, însă, privind toate cele trei motive în mod cumulat
și plecând de la premisa constatată de către Curte prin Decizia
nr. 1.414 din 4 noiembrie 2009, Curtea Constituțională a ajuns
la concluzia că în cauza de față există un grad mare de abatere
de la obișnuit, și anume de la condițiile concrete în care
executarea titlurilor executorii se face cu respectarea Codului
de procedură civilă, respectiv a Ordonanței Guvernului
nr. 22/2002 privind executarea obligațiilor de plată ale instituțiilor
publice, stabilite prin titluri executorii, publicată în Monitorul
Oficial al României, Partea I, nr. 81 din 1 februarie 2002, după
caz, astfel încât a considerat că există o situație extraordinară în
sensul art. 115 alin. (4) din Constituție. Prin urmare, Curtea a
constatat că există o stare de fapt obiectivă, cuantificabilă și
independentă de voința Guvernului care pune în pericol un
interes public, respectiv stabilitatea economică a statului român.
De asemenea, Curtea a arătat că ordonanța de urgență a
fost adoptată în vederea atenuării efectelor unei stări de criză
economică generalizată. O atare finalitate economică implica,
în mod necesar și neechivoc, o reglementare juridică primară,
rapidă, unitară și energică. În consecință, adoptarea măsurii
criticate reclama, în mod indubitabil, urgență; or, reglementarea
urgentă a situației rezultate în condițiile de criză economică nu
putea fi făcută în mod rapid și rezonabil nici prin asumarea
răspunderii Guvernului în fața Camerei Deputaților și a Senatului
asupra unui proiect de lege și nici prin adoptarea unui proiect
de lege cu procedura de urgență. În aceste condiții, pentru
conservarea stabilității economice a statului, singurul instrument
rămas la îndemâna Guvernului a fost adoptarea unei ordonanțe
de urgență.
Pentru aceste motive, Curtea a constatat că reglementarea
criticată îndeplinește exigențele urgenței prevăzute în art. 115
alin. (4) din Constituție.
În consecință, Curtea a stabilit că în anumite situații extreme,
precum în cea de față, implicațiile financiare legate de punerea
în executare a hotărârilor judecătorești se pot constitui într-o
situație extraordinară în sensul art. 115 alin. (4) din Constituție,
în măsura în care asemenea măsuri sunt motivate, în mod
fundamentat, de apărarea stabilității economice a statului
român. O atare situație extraordinară, în mod evident, are un
caracter temporar, regula în această materie fiind executarea
hotărârilor judecătorești în conformitate cu dreptul comun în
materie, respectiv Codul de procedură civilă sau Ordonanța
Guvernului nr. 22/2002, după caz, chiar dacă debitor este statul.
Altfel, Guvernul nu poate uza de reglementarea, în viitor, în mod
nelimitat, a unor proceduri derogatorii de la dreptul comun atunci
când statul este debitor; este sarcina statului să găsească soluții
pentru executarea conformă a hotărârilor judecătorești, potrivit
dreptului comun. În caz contrar, nu ar mai exista o situație
extraordinară în sensul art. 115 alin. (4) din Constituție, ci, mai
degrabă, s-ar pune în evidență elemente de oportunitate
legislativă.
Întrucât nu au intervenit elemente noi, de natură să
determine schimbarea jurisprudenței Curții Constituționale, atât
soluția, cât și considerentele deciziei menționate își păstrează
valabilitatea și în cauza de față.

8

MONITORUL OFICIAL AL ROMÂNIEI, PARTEA I, Nr. 593/23.VIII.2011

II. Cu privire la criticile de neconstituționalitate intrinsecă,
Curtea constată că și acestea sunt neîntemeiate pentru motivele
reținute în Decizia nr. 188 din 2 martie 2010, publicată în
Monitorul Oficial al României, Partea I, nr. 237 din 14 aprilie
2010, ce vor fi expuse mai jos:
1. Pretinsa încălcare a prevederilor constituționale ale art. 1
alin. (4) privind principiul separației și echilibrului puterilor în stat
nu poate fi reținută, întrucât Guvernul nu refuză aplicarea
hotărârilor judecătorești, ci, din contră, le recunoaște și își ia
angajamentul ferm de a le executa întocmai potrivit criteriilor
rezonabile și obiective stabilite în actul normativ contestat. Prin
urmare, Curtea constată că ordonanța de urgență nu este o
măsură prin care se interzice nici măcar temporar executarea
unei hotărâri judecătorești și, în consecință, nu reprezintă o
imixtiune a puterii legislative în procesul de realizare a justiției.
2. Critica ce privește încălcarea art. 15 alin. (2) privind
neretroactivitatea este neîntemeiată, întrucât textul criticat se
aplică pentru viitor, neexistând în acest sens nicio urmă de
îndoială.
3. Referitor la pretinsa încălcare a dispozițiilor art. 16 din
Constituție, nu se poate reține existența niciunei discriminări
între debitori, în sensul că statul ca debitor și-ar aroga mai multe
drepturi decât debitorii persoane de drept privat în ceea ce
privește executarea hotărârilor judecătorești.
În acest sens, Curtea Europeană a Drepturilor Omului a
statuat că o deosebire de tratament juridic este discriminatorie
atunci când nu este justificată în mod obiectiv și rezonabil,
aceasta însemnând că nu urmărește un scop legitim sau nu
păstrează un raport rezonabil de proporționalitate între
mijloacele folosite și obiectivul avut în vedere (în acest sens, a
se vedea hotărârile pronunțate în cauzele ăAspecte privind
regimul lingvistic în școlile belgiene” împotriva Belgiei, 1968,
paragraful 10, Marckx împotriva Belgiei, 1979, paragraful 33,
Rasmussen împotriva Danemarcei, 1984, paragrafele 35, 38,
40, Abdulaziz, Cabales și Balkandali împotriva Regatului Unit,
1985, paragraful 72, Gaygusuz împotriva Austriei, 1996,
paragraful 42, Larkos împotriva Cipru 1999, paragraful 29,
Bocancea și alții împotriva Moldovei, 2004, paragraful 24).
Totodată, în conformitate cu jurisprudența Curții Europene a
Drepturilor Omului, statele beneficiază de o anumită marjă de
apreciere în a decide dacă și în ce măsură diferențele dintre
diversele situații similare justifică un tratament juridic diferit, iar
scopul acestei marje variază în funcție de anumite circumstanțe,
de domeniu și de context (în acest sens, a se vedea hotărârile
pronunțate în cauzele ăAspecte privind regimul lingvistic în
școlile belgiene” împotriva Belgiei, 1968, paragraful 10,
Gaygusuz împotriva Austriei, 1996, paragraful 42, Bocancea și
alții împotriva Moldovei, 2004, paragraful 24). Or, în cauza de
față, astfel cum s-a arătat și mai sus, măsura contestată
urmărește un scop legitim — asigurarea stabilității economice a
țării — și păstrează un raport rezonabil de proporționalitate între
mijloacele folosite și obiectivul avut în vedere — executarea
eșalonată a hotărârilor judecătorești în cauză. Astfel, situația
particulară ivită și motivată prin existența unei situații
extraordinare este una care reclamă o diferență evidentă de
tratament juridic.
4. Cu privire la invocarea de către autorul excepției a
prevederilor constituționale ale art. 21 alin. (1)—(3) privind
accesul liber la justiție și dreptul la un proces echitabil, Curtea
reține că, potrivit jurisprudenței sale — Decizia nr. 458 din
31 martie 2009, publicată în Monitorul Oficial al României,
Partea I, nr. 256 din 17 aprilie 2009 —, ăprocesul civil parcurge
două faze: judecata și executarea silită, aceasta din urmă
intervenind în cazul hotărârilor susceptibile de a fi puse în
executare cu ajutorul forței de constrângere a statului sau a altor
titluri executorii, în măsura în care debitorul nu își execută de
bunăvoie obligația”. Însă, așa cum s-a arătat și mai sus, actul

normativ criticat este o măsură de natură să întărească
finalitatea procesului judiciar, în sensul că reprezintă un prim
pas important al debitorului de a-și executa creanța. Faptul că
acesta își execută creanța într-o perioadă de 3 ani nu reprezintă
o durată excesivă a executării unei hotărâri judecătorești,
datorită caracterului sistemic al problemelor apărute în legătură
cu executarea titlurilor executorii ale personalului bugetar. De
altfel, chiar și Curtea Europeană a Drepturilor Omului,
soluționând Cererea nr. 60.858/00 și pronunțând Decizia de
admisibilitate din 17 septembrie 2002 în Cauza Vasyl Petrovych
Krapyvnytskiy împotriva Ucrainei, a apreciat că un termen de
2 ani și 7 luni de executare a unei hotărâri judecătorești nu este
excesiv în condițiile concrete ale cauzei, respectiv lipsa vădită
de fonduri a unității militare debitoare. Totodată, în Cauza
Burdov împotriva Rusiei, 2002, paragraful 35, Curtea Europeană
a Drepturilor Omului a apreciat că o autoritate statală nu ar
putea să invoce lipsa de lichidități pentru a justifica refuzul de a
executa o condamnare. Or, în cauza de față, Guvernul român nu
numai că nu refuză executarea hotărârilor judecătorești, ci se
obligă la plata eșalonată a sumelor prevăzute prin acestea.
Executarea eșalonată a unor titluri executorii care au ca obiect
drepturi bănești nu este interzis în niciun mod de Convenția
pentru apărarea drepturilor omului și a libertăților fundamentale;
executarea uno icto constituie doar o altă modalitate de
executare, fără ca acest lucru să însemne că este singura și
unica posibilă modalitate de executare pe care Guvernul o poate
aplica.
Pentru aceste motive nu poate fi reținută nici critica vizând
pretinsa încălcare a dispozițiilor art. 6 din Convenția pentru
apărarea drepturilor omului și a libertăților fundamentale.
5. Cu privire la pretinsa încălcare a dispozițiilor art. 44 din
Constituție referitoare la dreptul de proprietate, Curtea
Europeană a Drepturilor Omului a statuat că despăgubirea
recunoscută printr-o decizie definitivă și executorie constituie un
bun în sensul art. 1 din Protocolul nr. 1 adițional la Convenția
pentru apărarea drepturilor omului și a libertăților fundamentale;
neexecutarea plății într-un termen rezonabil constituie deci o
atingere a dreptului reclamantului la respectarea bunurilor, ca și
faptul că lipsa de lichidități nu poate justifica un asemenea
comportament (Ambruosi împotriva Italiei, 2000, paragrafele
28—34, Burdov împotriva Rusiei, 2002, paragraful 41).
Guvernul, prin adoptarea ordonanței de urgență criticate, nu
neagă existența și întinderea despăgubirilor constatate prin
hotărâri judecătorești și nu refuză punerea în aplicare a
acestora. Măsura criticată este mai degrabă una de garantare a
dreptului de proprietate asupra bunului dobândit în sensul
Convenției, fiind deci o aplicare a art. 44 alin. (2) din Constituție,
în condițiile unei crize financiare accentuate.
Prin urmare, nu se poate reține nici încălcarea dispozițiilor
art. 1 din Protocolul nr. 1 adițional la Convenția pentru apărarea
drepturilor omului și a libertăților fundamentale.
6. Pentru argumentele expuse anterior, Curtea constată că
nu poate fi reținută nici încălcarea dispozițiilor constituționale ale
art. 20, 47 și 53.
Întrucât nu au intervenit elemente noi, de natură să
determine schimbarea jurisprudenței Curții Constituționale, atât
soluția, cât și considerentele deciziei menționate își păstrează
valabilitatea și în cauza de față.

MONITORUL OFICIAL AL ROMÂNIEI, PARTEA I, Nr. 593/23.VIII.2011

9

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 1 și 2 din Ordonanța de urgență a Guvernului
nr. 71/2009 privind plata unor sume prevăzute în titluri executorii având ca obiect acordarea de drepturi salariale personalului din
sectorul bugetar, excepție ridicată de Sindicatul PRO A.S. din Timișoara în dosarele nr. 14.560/325/2010 și nr. 14.556/325/2010
ale Judecătoriei Timișoara.
Definitivă și general obligatorie.
Pronunțată în ședința publică din data de 2 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Teodora Pop

CURTEA CONSTITUȚIONALĂ

D E C I Z I A Nr. 747
din 2 iunie 2011

referitoare la excepția de neconstituționalitate a dispozițiilor art. 4 alin. (1) teza a doua și art. 5
alin. (1) lit. a) teza întâi din Legea nr. 221/2009 privind condamnările cu caracter politic și măsurile
administrative asimilate acestora, pronunțate în perioada 6 martie 1945—22 decembrie 1989,
precum și ale art. I pct. 1 și art. II din Ordonanța de urgență a Guvernului nr. 62/2010
pentru modificarea și completarea Legii nr. 221/2009 privind condamnările cu caracter politic
și măsurile administrative asimilate acestora, pronunțate în perioada 6 martie 1945—22 decembrie 1989,
și pentru suspendarea aplicării unor dispoziții din titlul VII al Legii nr. 247/2005
privind reforma în domeniile proprietății și justiției, precum și unele măsuri adiacente
Augustin Zegrean
Aspazia Cojocaru
Petre Lăzăroiu
Mircea Ștefan Minea
Iulia Antoanella Motoc
Puskás Valentin Zoltán
Ionița Cochințu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 4 alin. (1) și art. 5 din Legea nr. 221/2009
privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, excepție ridicată de statul
român, prin Ministerul Finanțelor Publice — Direcția Generală a
Finanțelor Publice Vâlcea, precum și a dispozițiilor Ordonanței
de urgență a Guvernului nr. 62/2010 pentru modificarea și
completarea Legii nr. 221/2009 privind condamnările cu caracter
politic și măsurile administrative asimilate acestora, pronunțate
în perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al Legii
nr. 247/2005 privind reforma în domeniile proprietății și justiției,
precum și unele măsuri adiacente, excepție ridicată de Victoria
Doina Ștefănescu în Dosarul nr. 1.565/90/2010 al Tribunalului
Vâlcea — Secția civilă, care formează obiectul Dosarului Curții
Constituționale nr. 4.169D/2010.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în dosarele
nr. 4.246D/2010—4.249D/2010 având ca obiect excepția de

neconstituționalitate a prevederilor art. 5 din Legea nr. 221/2009
privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, modificată prin Ordonanța
de urgență a Guvernului nr. 62/2010 pentru modificarea și
completarea Legii nr. 221/2009 privind condamnările cu caracter
politic și măsurile administrative asimilate acestora, pronunțate
în perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al Legii
nr. 247/2005 privind reforma în domeniile proprietății și justiției,
precum și unele măsuri adiacente, respectiv a Ordonanței de
urgență a Guvernului nr. 62/2010, excepție ridicată de statul
român, prin Ministerul Finanțelor Publice — Direcția Generală a
Finanțelor Publice Vâlcea, și de Victoria Doina Ștefănescu,
Leandru Leontin Ștefănescu, Sulfina Ștefănescu, Elena
Vețeleanu, Marilena Florina Vețeleanu, Elena Șerban, Cristina
Moraru și Eugenia Tănase în dosarele nr. 1.564/90/2010,
nr. 1.649/90/2010, nr. 2.177/90/2010 și nr. 2.769/90/2010 ale
Tribunalului Vâlcea — Secția civilă.
La apelul nominal, în Dosarul nr. 4.248D/2010, se prezintă
personal partea Eugenia Tănase, constatându-se lipsa celorlalte
părți, față de care procedura de citare a fost legal îndeplinită.
Curtea, din oficiu, pune în discuție problema conexării
dosarelor.
Reprezentantul Ministerului Public și partea prezentă arată
că sunt de acord cu conexarea cauzelor.
Curtea, având în vedere obiectul excepției de
neconstituționalitate, în temeiul art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 4.246D/2010—
4.249D/2010 la Dosarul nr. 4.169D/2010, care este primul
înregistrat.

10

MONITORUL OFICIAL AL ROMÂNIEI, PARTEA I, Nr. 593/23.VIII.2011

Cauza fiind în stare de judecată, președintele acordă
cuvântul părții prezente, care solicită repunerea sa în drepturi și
recuperarea acestora.
Reprezentantul Ministerului Public pune concluzii de
respingere a excepției de neconstituționalitate a dispozițiilor
art. 5 din Legea nr. 221/2009, ca devenită inadmisibilă, iar în
ceea ce privește excepția de neconstituționalitate a prevederilor
art. 4 din Legea nr. 221/2009, ca neîntemeiată, cu referire la
jurisprudența Curții Constituționale.
C U R T E A,

având în vedere actele și lucrările dosarelor, constată
următoarele:
Prin Încheierea din 30 septembrie 2010, pronunțată în
Dosarul nr. 1.565/90/2010, Tribunalul Vâlcea — Secția civilă
a sesizat Curtea Constituțională cu excepția de
neconstituționalitate a prevederilor art. 4 alin. (1) și art. 5
din Legea nr. 221/2009 privind condamnările cu caracter
politic și măsurile administrative asimilate acestora,
pronunțate în perioada 6 martie 1945—22 decembrie 1989,
precum și ale Ordonanței de urgență a Guvernului
nr. 62/2010 pentru modificarea și completarea Legii
nr. 221/2009 privind condamnările cu caracter politic și
măsurile administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al Legii
nr. 247/2005 privind reforma în domeniile proprietății și
justiției, precum și unele măsuri adiacente.
Excepția de neconstituționalitate a dispozițiilor art. 4 alin. (1)
și art. 5 din Legea nr. 221/2009 privind condamnările cu caracter
politic și măsurile administrative asimilate acestora, pronunțate
în perioada 6 martie 1945—22 decembrie 1989, a fost invocată
de statul român, prin Ministerul Finanțelor Publice — Direcția
Generală a Finanțelor Publice Vâlcea, iar cea a dispozițiilor
Ordonanței de urgență a Guvernului nr. 62/2010 pentru
modificarea și completarea Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în
domeniile proprietății și justiției, precum și unele măsuri
adiacente a fost ridicată de Victoria Doina Ștefănescu cu ocazia
soluționării unei acțiuni prin care se solicită, în baza Legii
nr. 221/2009, plata unor despăgubiri pentru daunele morale
suferite ca urmare a unor condamnări cu caracter politic și
măsuri administrative asimilate acestora, pronunțate în perioada
6 martie 1945—22 decembrie 1989.
Prin încheierile din 4 octombrie 2010, pronunțate în dosarele
nr. 1.564/90/2010, nr. 1.649/90/2010, nr. 2.177/90/2010 și
nr. 2.769/90/2010, Tribunalul Vâlcea — Secția civilă a sesizat
Curtea Constituțională cu excepția de neconstituționalitate
a prevederilor art. 5 din Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, modificată prin Ordonanța de urgență a
Guvernului nr. 62/2010 pentru modificarea și completarea
Legii nr. 221/2009 privind condamnările cu caracter politic
și măsurile administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al Legii
nr. 247/2005 privind reforma în domeniile proprietății și
justiției, precum și unele măsuri adiacente, și a prevederilor
acestei ordonanțe.
Excepția de neconstituționalitate a dispozițiilor art. 5 din
Legea nr. 221/2009 privind condamnările cu caracter politic și
măsurile administrative asimilate acestora, pronunțate în
perioada 6 martie 1945—22 decembrie 1989 a fost invocată de
statul român, prin Ministerul Finanțelor Publice — Direcția
Generală a Finanțelor Publice Vâlcea, iar cea a dispozițiilor
Ordonanței de urgență a Guvernului nr. 62/2010 pentru
modificarea și completarea Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—

22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în
domeniile proprietății și justiției, precum și unele măsuri
adiacente a fost ridicată de Victoria Doina Ștefănescu, Leandru
Leontin Ștefănescu, Sulfina Ștefănescu, Elena Vețeleanu,
Marilena Florina Vețeleanu, Elena Șerban, Cristina Moraru și
Eugenia Tănase cu ocazia soluționării unor acțiuni prin care se
solicită, în baza Legii nr. 221/2009, plata unor despăgubiri pentru
daunele morale suferite ca urmare a unor condamnări cu
caracter politic și măsuri administrative asimilate acestora,
pronunțate în perioada 6 martie 1945—22 decembrie 1989.
În motivarea excepției de neconstituționalitate a
dispozițiilor art. 4 alin. (1) și art. 5 alin. (1) lit. a) din Legea
nr. 221/2009, autorul acesteia susține că prevederile de lege
criticate contravin dispozițiilor constituționale ale art. 1 alin. (5)
care prevăd că ăÎn România respectarea Constituției, a
supremației sale și a legilor este obligatorie”, art. 138 alin. (5)
potrivit cărora ăNicio cheltuială bugetară nu poate fi aprobată
fără stabilirea sursei de finanțare”, art. 74 alin. (3) potrivit cărora
Guvernul își exercită inițiativa legislativă prin transmiterea
proiectului de lege către Camera competentă să îl adopte, ca
primă Cameră sesizată, art. 51 alin. (1) privind dreptul de
petiționare și art. 52 alin. (3) referitor la răspunderea
patrimonială a statului pentru prejudiciile cauzate prin erorile
judiciare.
În ceea ce privește încălcarea dispozițiilor art. 138 alin. (5)
din Constituție, se arată că acestea consacră un principiu
fundamental pentru asigurarea disciplinei financiare în cheltuirea
banului public, în sensul că prin lege nu se pot stabili cheltuieli
publice fără asigurarea sursei de finanțare. Invocă în acest sens
deciziile Curții Constituționale nr. 36 din 2 aprilie 1996 și nr. 666
din 16 iulie 2007, precum și prevederile art. 15 din Legea
nr. 500/2002 privind finanțele publice. Totodată, arată că ăprin
comparație se poate lesne observa că prevederile art. 18 și
următoarele ale Legii nr. 247/2005 (..) prevăd sursele de
finanțare în mod expres respectând dispozițiile art. 138 ale Legii
fundamentale”.
Referitor la încălcarea art. 74 alin. (3) din Constituție, se arată
că Guvernul își exercită inițiativa legislativă prin transmiterea
proiectului de lege Parlamentului, conform art. 29—31 din Legea
nr. 24/2000 privind normele de tehnică legislativă pentru
elaborarea actelor normative, iar potrivit art. 1 alin. (5) din
Constituție, în România respectarea Constituției, a supremației
sale și a legilor este obligatorie. Prin modul deficitar de redactare
a acestor dispoziții legale, acestea fiind foarte sumare,
cuprinzând doar câteva mențiuni generice cu privire la noțiunea
de condamnare cu caracter politic, categoriile de persoane
îndreptățite, fără însă a indica modalitatea și sursele de
finanțare, nu corespund exigențelor de tehnică legislativă. Or,
referitor la aceste cerințe, Curtea Europeană a Drepturilor
Omului a statuat în mod constant că o normă este previzibilă
numai atunci când este redactată cu suficientă precizie (Cauza
Rotaru împotriva României).
Dispozițiile art. 4 alin. (1) din Legea nr. 221/2009 încalcă
art. 51 alin. (1) și art. 52 alin. (3) din Constituție, deoarece
legiuitorul a extins în mod abuziv și nelegal exercitarea dreptului
de a introduce acțiune privind condamnările cu caracter politic și
măsurile administrative asimilate acestora, ădând mandat
oricărei persoane fizice sau juridice interesate, din oficiu,
parchetului de pe lângă tribunalul în circumscripția căruia
domiciliază persoana interesată”.
În motivarea excepției de neconstituționalitate a dispozițiilor
Ordonanței de urgență a Guvernului nr. 62/2010, autorii acestei
excepții consideră că dispozițiile criticate contravin dispozițiilor
art. 15 alin. (2) referitoare la neretroactivitatea legii, cu excepția
legii penale sau contravenționale mai favorabile, art. 16 alin. (1)
privind egalitatea cetățenilor în fața legii și a autorităților publice,
fără privilegii și fără discriminări, ăart. 75” prin care se stabilesc
categoriile de legi, art. 108 referitoare la actele Guvernului și
art. 124 alin. (1) și (3) privind înfăptuirea justiției.
În esență, se arată că prevederile ăart. 75” din Constituției
stabilesc o ierarhie a actelor normative și o limită determinată a
conținutului reglementărilor, interzicând modificări sau

MONITORUL OFICIAL AL ROMÂNIEI, PARTEA I, Nr. 593/23.VIII.2011
completări ale dispozițiilor unei legi printr-un act normativ de
rang inferior. Or, Ordonanța de urgență a Guvernului nr. 62/2010
modifică ădouă legi importante reparatorii care reglementează
categorii de drepturi stabilite pentru cetățenii României, prin
Legea nr. 221/2009 și Legea nr. 247/2005, (...) lipsindu-le practic
de efecte juridice”.
În ceea ce privește art. I pct. 1, care impune judecătorului o
limită până la care are dreptul să stabilească întinderea
daunelor morale prevăzute de Legea nr. 221/2009, acesta este
neconstituțional, deoarece judecătorul este ăîmpiedicat să
analizeze potrivit probelor și propriei conștiințe”, iar referitor la
art. II, se susține că acesta încalcă atât art. 15 alin. (2), cât și
art. 16 alin. (1) din Constituție, deoarece se aplică proceselor și
cererilor pentru a căror soluționare nu a fost pronunțată o
hotărâre judecătorească definitivă, până la data intrării în
vigoare a ordonanței respective, și creează o discriminare.
Tribunalul Vâlcea — Secția civilă opinează că excepția de
neconstituționalitate este întemeiată, în ceea ce privește
prevederile art. II prin care se face aplicarea dispozițiilor art. I
pct. 1 din Ordonanța de urgență a Guvernului nr. 62/2010, fiind
neîntemeiată față de celelalte dispoziții criticate.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum rezultă
din încheierile de sesizare, în Dosarul nr. 4.169D/2010, îl
constituie prevederile art. 4 alin. (1) și art. 5 din Legea
nr. 221/2009 și ale Ordonanței de urgență a Guvernului
nr. 62/2010, iar în dosarele nr. 4.246D/2010, nr. 4.247D/2010 și
nr. 4.249D/2010, cele ale art. 5 din Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, modificată prin Ordonanța de urgență a
Guvernului nr. 62/2010, iar în Dosarul nr. 4.248D/2010,
Ordonanța de urgență a Guvernului nr. 62/2010 care modifică
Legea nr. 221/2009, publicată în Monitorul Oficial al României,
Partea I, nr. 396 din 11 iunie 2009.
Din analiza considerentelor încheierilor de sesizare, precum
și din motivările autorilor excepției de neconstituționalitate reiese
că obiect al excepției de neconstituționalitate îl constituie
prevederile art. 4 alin. (1) teza a doua, art. 5 alin. (1) lit. a) teza
întâi din Legea nr. 221/2009, precum și dispozițiile art. I pct. 1 și
art. II din Ordonanța de urgență a Guvernului nr. 62/2010 pentru
modificarea și completarea Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în
domeniile proprietății și justiției, precum și unele măsuri
adiacente, publicată în Monitorul Oficial al României, Partea I,
nr. 446 din 1 iulie 2010.
Prevederile art. 4 alin. (1) teza a doua au următorul cuprins:
ăCererea poate fi introdusă și după decesul persoanei, de orice
persoană fizică sau juridică interesată ori, din oficiu, de parchetul
de pe lângă tribunalul în circumscripția căruia domiciliază
persoana interesată.”

11

Prevederile art. 5 alin. (1) lit. a) aveau următorul cuprins:
— Art. 5 alin. (1) lit. a): ă(1) Orice persoană care a suferit
condamnări cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic, precum și, după decesul
acestei persoane, soțul sau descendenții acesteia până la
gradul al II-lea inclusiv pot solicita instanței de judecată, în
termen de 3 ani de la data intrării în vigoare a prezentei legi,
obligarea statului la:
a) acordarea unor despăgubiri pentru prejudiciul moral suferit
prin condamnare. La stabilirea cuantumului despăgubirilor se va
ține seama și de măsurile reparatorii deja acordate persoanelor
în cauză în temeiul Decretului-lege nr. 118/1990 privind
acordarea unor drepturi persoanelor persecutate din motive
politice de dictatura instaurată cu începere de la 6 martie 1945,
precum și celor deportate în străinătate ori constituite în
prizonieri, republicat, cu modificările și completările ulterioare,
și al Ordonanței de urgență a Guvernului nr. 214/1999, aprobată
cu modificări și completări prin Legea nr. 568/2001, cu
modificările și completările ulterioare;”.
Dispozițiile art. 5 alin. (1) lit. a) din Legea nr. 221/2009 au
fost modificate prin art. I pct. 1 din Ordonanța de urgență a
Guvernului nr. 62/2010, dispozițiile modificatoare având
următoarea redactare:
ăArt. I. — Legea nr. 221/2009 privind condamnările cu
caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
publicată în Monitorul Oficial al României, Partea I, nr. 396 din
11 iunie 2009, se modifică și se completează după cum
urmează:
1. La articolul 5 alineatul (1), litera a) se modifică și va avea
următorul cuprins:
«a) acordarea unor despăgubiri pentru prejudiciul moral
suferit prin condamnare în cuantum de până la:
1. 10.000 de euro pentru persoana care a suferit
condamnarea cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic;
2. 5.000 de euro pentru soțul/soția și descendenții de gradul I;
3. 2.500 de euro pentru descendenții de gradul al II-lea;»”.
De asemenea, partea introductivă a alin. (1) al art. 5 a fost
modificată și completată prin art. XIII pct. 2 din Legea
nr. 202/2010 privind unele măsuri pentru accelerarea soluționării
proceselor, publicată în Monitorul Oficial al României, Partea I,
nr. 714 din 26 octombrie 2010, având următorul cuprins:
— Art. 5 alin. (1): ă(1) Orice persoană care a suferit
condamnări cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic, precum și, după decesul
acestei persoane, soțul sau descendenții acesteia până la
gradul al II-lea inclusiv pot solicita instanței prevăzute la art. 4
alin. (4), în termen de 3 ani de la data intrării în vigoare a
prezentei legi, obligarea statului la:”.
Curtea constată că art. I pct. 1 din Ordonanța de urgență a
Guvernului nr. 62/2010 modifică și completează dispozițiile de
lege criticate prin introducerea a trei puncte ce stabilesc
plafoane maxime ale cuantumului despăgubirilor, iar fraza a
doua a art. 5 alin. (1) lit. a) din lege a fost preluată și completată
prin art. I pct. 2 din Ordonanța de urgență a Guvernului
nr. 62/2010 referitor la introducerea unui nou alineat al art. 5, și
anume alin. (11).
Potrivit art. 62 din Legea nr. 24/2000 privind normele de
tehnică legislativă pentru elaborarea actelor normative,
republicată în Monitorul Oficial al României, Partea I, nr. 260 din
21 aprilie 2010, dispozițiile de modificare și de completare se
încorporează, de la data intrării lor în vigoare, în actul de bază,
identificându-se cu acesta.
Curtea observă că dispozițiile art. 5 alin. (1) lit. a) din Legea
nr. 221/2009, astfel cum au fost modificate și completate prin
art. I pct. 1 din Ordonanța de urgență a Guvernului nr. 62/2010,
cuprind două soluții legislative distincte, și anume: pe de-o parte,
teza întâi privind acordarea unor despăgubiri (soluție legislativă

12

MONITORUL OFICIAL AL ROMÂNIEI, PARTEA I, Nr. 593/23.VIII.2011

preluată și de dispozițiile modificatoare), iar pe de altă parte,
teza a doua, adică pct. 1—3 ale lit. a), referitoare la plafonarea
cuantumului acestor despăgubiri (soluție legislativă introdusă
prin dispozițiile modificatoare).
Examinând excepția de neconstituționalitate, Curtea
constată următoarele:
1. Ulterior sesizării sale, prin Decizia nr. 1.354 din
20 octombrie 2010, publicată în Monitorul Oficial al României,
Partea I, nr. 761 din 15 noiembrie 2010, Curtea Constituțională
a admis excepția de neconstituționalitate ridicată direct de
Avocatul Poporului și a constatat că dispozițiile art. I pct. 1 și
art. II din Ordonanța de urgență a Guvernului nr. 62/2010 — prin
care se plafonează despăgubirile prevăzute de art. 5 alin. (1)
lit. a) din Legea nr. 221/2009 — sunt neconstituționale.
Totodată, prin deciziile nr. 1.358 din 21 octombrie 2010 și
nr. 1.360 din 21 octombrie 2010, publicate în Monitorul Oficial
al României, Partea I, nr. 761 din 15 noiembrie 2010, Curtea
Constituțională a admis excepția de neconstituționalitate și a
constatat că dispozițiile art. 5 alin. (1) lit. a) teza întâi din Legea
nr. 221/2009 sunt neconstituționale.
Or, potrivit art. 29 alin. (3) din Legea nr. 47/1992, ăNu pot face
obiectul
excepției
prevederile
constatate
ca
fiind
neconstituționale printr-o decizie anterioară a Curții
Constituționale”.
Prin urmare, reținând că acest caz de inadmisibilitate a
excepției de neconstituționalitate a intervenit între momentul
sesizării Curții Constituționale și momentul pronunțării instanței
de
contencios
constituțional
asupra
excepției
de
neconstituționalitate, aceasta urmează să fie respinsă ca
devenită inadmisibilă.
II. În ceea ce privește susținerea autorului excepției, potrivit
căreia dispozițiile art. 4 alin. (1) aduc atingere art. 51 alin. (1)
din Constituție privind dreptul de petiționare, Curtea reține că,
pe de o parte, Constituția reglementează dreptul de petiționare,
care este un drept cetățenesc, de care beneficiază cetățenii, în
mod individual sau grupurile de cetățeni, indiferent că sunt
constituite ad-hoc sau organizate în forme prevăzute de lege,
iar, pe de altă parte, accesul liber la justiție, prevăzut de art. 21
din Constituție, în sensul că orice persoană se poate adresa
justiției pentru apărarea drepturilor, a libertăților și a intereselor

sale legitime, nicio lege neputând îngrădi exercitarea acestui
drept.
Așadar, Curtea observă că dispozițiile constituționale ale
art. 51 alin. (1) se referă la dreptul la petiționare, care este diferit
de dreptul de a introduce acțiuni la instanțele judecătorești, iar
sesizarea instanțelor judecătorești pentru valorificarea unui
drept sau pentru realizarea unui interes, care se poate obține
numai pe calea justiției, nu reprezintă un aspect al dreptului de
petiționare, sens în care, de altfel, s-a pronunțat și Curtea, spre
exemplu, prin deciziile nr. 175 din 15 aprilie 2004, publicată în
Monitorul Oficial al României, Partea I, nr. 440 din 17 mai 2004,
și nr. 453 din 20 septembrie 2005, publicată în Monitorul Oficial
al României, Partea I, nr. 943 din 21 octombrie 2005.
Dreptul de petiționare se referă la cererile, reclamațiile,
sesizările și propunerile în legătură cu rezolvarea unor probleme
personale sau de grup ce nu presupun calea justiției și la care
autoritățile publice au obligația de a răspunde în termenele și în
condițiile stabilite potrivit legii, în timp ce cererile de chemare în
judecată se soluționează după reguli specifice activității de
judecată. În consecință, textul legal criticat nu este contrar
reglementărilor constituționale cu privire la dreptul de
petiționare, din moment ce conținutul său normativ nu are nicio
relevanță asupra acestora. Astfel că, în ceea ce privește critica
referitoare la pretinsa încălcare a art. 51 alin. (3) din Constituție,
excepția urmează a fi respinsă ca neîntemeiată.
III. În ceea ce privește critica privind încălcarea dispozițiilor
constituționale ale art. 52 alin. (3) referitor la răspunderea
patrimonială a statului pentru prejudiciile cauzate prin erorile
judiciare, autorul excepției nu motivează pretinsa încălcare a
acestora, simpla enumerare a textelor constituționale nu
satisface exigențele art. 10 alin. (2) din Legea 47/1992 privind
organizarea și funcționarea Curții Constituționale, potrivit cărora
ăSesizările trebuie făcute în formă scrisă și motivate”. În acest
sens este și jurisprudența constantă a Curții, cu titlu
exemplificativ reținându-se Decizia nr. 147 din 8 februarie 2011,
publicată în Monitorul Oficial al României, Partea I, nr. 320 din
10 mai 2011, Decizia nr. 627 din 29 mai 2008, publicată în
Monitorul Oficial al României, Partea I, nr. 555 din 23 iulie 2008,
Decizia nr. 465 din 17 mai 2007, publicată în Monitorul Oficial al
României, Partea I, nr. 367 din 30 mai 2007.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi în ceea ce privește dispozițiile art. 5 alin. (1) lit. a)
teza întâi din Legea nr. 221/2009,
CURTEA CONSTITUȚIONALĂ

În numele legii
D E C I D E:

I. Respinge, ca devenită inadmisibilă, excepția de neconstituționalitate a dispozițiilor art. 5 alin. (1) lit. a) teza întâi din
Legea nr. 221/2009 privind condamnările cu caracter politic și măsurile administrative asimilate acestora, pronunțate în perioada
6 martie 1945—22 decembrie 1989, excepție ridicată de statul român, prin Ministerul Finanțelor Publice — Direcția Generală a
Finanțelor Publice Vâlcea, în dosarele nr. 1.565/90/2010, nr. 1.564/90/2010, nr. 1.649/90/2010, nr. 2.177/90/2010 și
nr. 2.769/90/2010 ale Tribunalului Vâlcea — Secția civilă, precum și a dispozițiilor art. I pct. 1 și art. II din Ordonanța de urgență a
Guvernului nr. 62/2010 pentru modificarea și completarea Legii nr. 221/2009 privind condamnările cu caracter politic și măsurile
administrative asimilate acestora, pronunțate în perioada 6 martie 1945—22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în domeniile proprietății și justiției, precum și unele măsuri adiacente,
excepție ridicată de Victoria Doina Ștefănescu, Leandru Leontin Ștefănescu, Sulfina Ștefănescu, Elena Vețeleanu, Marilena Florina
Vețeleanu, Elena Șerban, Cristina Moraru și Eugenia Tănase în aceleași dosare ale aceleiași instanțe.
II. Respinge, ca neîntemeiată, excepția de neconstituționalitate a dispozițiilor art. 4 alin. (1) teza a doua din Legea
nr. 221/2009 privind condamnările cu caracter politic și măsurile administrative asimilate acestora, pronunțate în perioada 6 martie
1945 — 22 decembrie 1989, excepție ridicată de statul român, prin Ministerul Finanțelor Publice — Direcția Generală a Finanțelor
Publice Vâlcea, în dosarele nr. 1.565/90/2010, nr. 1.564/90/2010, nr. 1.649/90/2010, nr. 2.177/90/2010 și nr. 2.769/90/2010 ale
Tribunalului Vâlcea —Secția civilă.
Definitivă și general obligatorie.
Pronunțată în ședința publică din data de 2 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

MONITORUL OFICIAL AL ROMÂNIEI, PARTEA I, Nr. 593/23.VIII.2011

13

CURTEA CONSTITUȚIONALĂ

D E C I Z I A Nr. 748
din 2 iunie 2011

referitoare la excepția de neconstituționalitate a dispozițiilor art. 5 alin. (1) lit. a) teza întâi din Legea
nr. 221/2009 privind condamnările cu caracter politic și măsurile administrative asimilate acestora,
pronunțate în perioada 6 martie 1945—22 decembrie 1989, precum și ale art. I pct. 1 și art. II
din Ordonanța de urgență a Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile administrative asimilate acestora,
pronunțate în perioada 6 martie 1945—22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în domeniile proprietății și justiției,
precum și unele măsuri adiacente
Augustin Zegrean
Aspazia Cojocaru
Petre Lăzăroiu
Mircea Ștefan Minea
Iulia Antoanella Motoc
Puskás Valentin Zoltán
Ionița Cochințu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate a
dispozițiilor art. 5 alin. (1) lit. a) din Legea nr. 221/2009 privind
condamnările cu caracter politic și măsurile administrative asimilate
acestora, pronunțate în perioada 6 martie 1945—22 decembrie
1989, excepție ridicată de statul român, prin Ministerul Finanțelor
Publice — Direcția Generală a Finanțelor Publice Arad, precum și
a excepției de neconstituționalitate a dispozițiilor art. I din
Ordonanța de urgență a Guvernului nr. 62/2010 pentru modificarea
și completarea Legii nr. 221/2009 privind condamnările cu caracter
politic și măsurile administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al Legii
nr. 247/2005 privind reforma în domeniile proprietății și justiției,
precum și unele măsuri adiacente, excepție ridicată de Gheorghe D.
Mercea în Dosarul nr. 2.247/108/2010 al Tribunalului Arad — Secția
civilă, care formează obiectul Dosarului Curții Constituționale
nr. 4.290D/2010.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în Dosarul nr. 4.325D/2010
având ca obiect excepția de neconstituționalitate a dispozițiilor art. 5
alin. (1) lit. a) din Legea nr. 221/2009 și a dispozițiilor Ordonanței de
urgență a Guvernului nr. 62/2010, excepție ridicată de Constantin
Velisarato în Dosarul nr. 16.952/3/2010 al Tribunalului București —
Secția a V-a civilă.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în dosarele nr. 4.344D/2010
și nr. 4.345D/2010 având ca obiect excepția de neconstituționalitate
a dispozițiilor art. I și II din Ordonanța de urgență a Guvernului nr.
62/2010, excepție ridicată de Maria Gancea și Lorincz Angelica
Diana, precum și a dispozițiilor art. 5 alin. (1) lit. a) din Legea
nr. 221/2009 privind condamnările cu caracter politic și măsurile
administrative asimilate acestora, pronunțate în perioada 6 martie
1945—22 decembrie 1989, excepție ridicată de statul român, prin
Ministerul Finanțelor Publice — Direcția Generală a Finanțelor
Publice Arad în dosarele nr. 1.263/108/2010 și nr. 1.883/108/2010
ale Tribunalului Arad — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, pune în discuție problema conexării dosarelor.
Reprezentantul Ministerului Public arată că este de acord cu
conexarea cauzelor.

Curtea, având în vedere obiectul excepției de
neconstituționalitate, în temeiul art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 4.325D/2010,
nr. 4.344D/2010 și nr. 4.345D/2010 la Dosarul nr. 4.290D/2010,
care este primul înregistrat.
Cauza fiind în stare de judecată, președintele acordă cuvântul
reprezentantului Ministerului Public, care pune concluzii de
respingere a excepției de neconstituționalitate ca devenită
inadmisibilă, cu referire la jurisprudența Curții Constituționale,
respectiv deciziile nr. 1.354 din 20 octombrie 2010 și nr. 1.358 din
21 octombrie 2010.
C U R T E A,

având în vedere actele și lucrările dosarelor, constată următoarele:
Prin Încheierea din 12 octombrie 2010, pronunțată în Dosarul
nr. 2.247/108/2010, Tribunalul Arad — Secția civilă a sesizat
Curtea Constituțională cu excepția de neconstituționalitate a
prevederilor art. 5 alin. (1) lit. a) din Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, precum și a dispozițiilor art. I din
Ordonanța de urgență a Guvernului nr. 62/2010 pentru
modificarea și completarea Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în
domeniile proprietății și justiției, precum și unele măsuri
adiacente.
Excepția de neconstituționalitate a prevederilor art. 5 alin. (1)
lit. a) din Legea nr. 221/2009 a fost ridicată de statul român, prin
Ministerul Finanțelor Publice — Direcția Generală a Finanțelor
Publice Arad, iar excepția de neconstituționalitate a dispozițiilor art. I
din Ordonanța de urgență a Guvernului nr. 62/2010 a fost ridicată
de Gheorghe D. Mercea în cadrul soluționării unor acțiuni prin care
se solicită plata unor despăgubiri pentru daunele morale suferite ca
urmare a unor condamnări cu caracter politic și măsuri
administrative asimilate acestora, pronunțate în perioada 6 martie
1945—22 decembrie 1989.
Prin Încheierea din 5 octombrie 2010, pronunțată în Dosarul
nr. 16.952/3/2010, Tribunalul București — Secția a V-a civilă a
sesizat
Curtea
Constituțională
cu
excepția
de
neconstituționalitate a prevederilor art. 5 alin. (1) lit. a) din
Legea nr. 221/2009 privind condamnările cu caracter politic și
măsurile administrative asimilate acestora, pronunțate în
perioada 6 martie 1945—22 decembrie 1989 și ale Ordonanței
de urgență a Guvernului nr. 62/2010 pentru modificarea și
completarea Legii nr. 221/2009 privind condamnările cu
caracter politic și măsurile administrative asimilate acestora,
pronunțate în perioada 6 martie 1945—22 decembrie 1989, și
pentru suspendarea aplicării unor dispoziții din titlul VII al Legii
nr. 247/2005 privind reforma în domeniile proprietății și justiției,
precum și unele măsuri adiacente, excepție invocată de
Constantin Velisarato cu ocazia soluționării unei acțiuni prin care

14

MONITORUL OFICIAL AL ROMÂNIEI, PARTEA I, Nr. 593/23.VIII.2011

se solicită plata unor despăgubiri pentru daunele morale suferite ca
urmare a unor condamnări cu caracter politic și măsuri
administrative asimilate acestora, pronunțate în perioada 6 martie
1945—22 decembrie 1989.
Prin încheierile din 21 octombrie 2010, pronunțate în dosarele
nr. 1.263/108/2010 și nr. 1.883/108/2010, Tribunalul Arad —
Secția civilă a sesizat Curtea Constituțională cu excepția de
neconstituționalitate a prevederilor art. I pct. 1 din Ordonanța
de urgență a Guvernului nr. 62/2010, precum și ale art. 5 alin. (1)
lit. a) din Legea nr. 221/2009 privind condamnările cu caracter
politic și măsurile administrative asimilate acestora,
pronunțate în perioada 6 martie 1945—22 decembrie 1989.
Excepția de neconstituționalitate a prevederilor art. I și II din
Ordonanța de urgență a Guvernului nr. 62/2010 a fost ridicată de
Maria Gancea și Lorincz Angelica Diana, iar excepția de
neconstituționalitate a prevederilor art. 5 alin. (1) lit. a) din Legea
nr. 221/2009 a fost ridicată de statul român, prin Ministerul
Finanțelor Publice — Direcția Generală a Finanțelor Publice Arad.
În motivarea excepției de neconstituționalitate autorii
acesteia susțin următoarele:
I. Referitor la excepția de neconstituționalitate a art. 5 alin. (1)
lit. a) din Legea nr. 221/2009, prevederile de lege criticate contravin
dispozițiilor constituționale ale art. 138 alin. (5) potrivit cărora ăNicio
cheltuială bugetară nu poate fi aprobată fără stabilirea sursei de
finanțare”, ale art. 111 alin. (1) privind informarea Parlamentului de
către Guvern și celelalte organe ale administrației publice, ale
art. 148 alin. (2) privind integrarea în Uniunea Europeană și ale
art. 16 alin. (1) și (2) privind egalitatea în drepturi.
1. În ceea ce privește încălcarea dispozițiilor art. 138 alin. (5) și
ale art. 111 alin. (1), autorul excepției de neconstituționalitate
susține că impactul financiar asupra bugetului general consolidat,
atât pe termen scurt, cât și pe termen lung, ăeste deosebit de
important, defavorabil, cu majorări ale cheltuielilor bugetare de stat,
cu atât mai mult cu cât nu se cunoaște cuantumul despăgubirilor ce
pot fi acordate persoanelor îndreptățite”. Invocă în acest sens
Decizia Curții Constituționale nr. 36/1996, precum și prevederile
art. 15 din Legea nr. 500/2002 privind finanțele publice. Totodată,
arată că proiectul legii în discuție a fost transmis Parlamentului spre
adoptare de către Guvern, iar înregistrarea proiectului de lege la
Senat, ca primă Cameră sesizată, a avut loc la data de
21 noiembrie 2007. Expunerea de motive nu a fost însoțită de fișa
financiară a actului normativ, care să aibă în vedere dispozițiile
art. 15 din Legea nr. 500/2002, singura analiză financiară fiind cea
prevăzută la secțiunea a 4-a — Impactul financiar asupra bugetului
general consolidat, atât pe termen scurt, pentru anul curent, cât și
pe termen lung, cerința constituțională nefiind respectată, iar legea
fiind adoptată la 2 ani de la data analizei ce cuprindea modificările
cheltuielilor bugetare în anii 2008, 2009, 2010 și 2011.
Dincolo de faptul că analiza financiară din expunerea de motive
devenise caducă prin trecerea a 2 ani până la adoptare, această
analiză nu satisface, în opinia autorului excepției de
neconstituționalitate, exigențele constituționale și legale, întrucât
are un caracter formal, fără acoperire reală, estimând că numărul
de cereri nu va fi mai mare de 10.000, iar valoarea despăgubirilor
ce ar putea fi acordate de către instanțele de judecată pentru
prejudiciul material suferit nu va depăși 33.000 lei de persoană. Or,
pe de o parte, după 6 luni de aplicare a legii, pe rolul instanțelor
există peste 600 de cauze cu un asemenea obiect, putându-se
estima că numărul va ajunge la 3.600 la sfârșitul perioadei de 3 ani,
la nivelul unui singur județ, iar, pe de altă parte, instanțele
judecătorești — în lipsa unor criterii legale de cuantificare a
despăgubirilor — au obligat statul la plata de despăgubiri de zeci de
ori mai mari, în valoare de 600.000 euro.
2. Referitor la încălcarea dispozițiilor art. 148 alin. (2) din
Constituție, autorul excepției de neconstituționalitate arată că
art. 104 din Tratatul de la Maastricht, instituind Uniunea Europeană
(tratat care a devenit parte a dreptului intern ăprin Legea
nr. 154/2005”), reglementează o anumită disciplină bugetară,
impunând statelor membre o obligație generală, aceea de a evita
deficitele publice excesive. Raportul dintre datoria publică și
produsul intern brut (PIB) nu trebuie să depășească ăvalorile de
referință” stabilite prin Protocol (anexă la Tratat), respectiv 3%

pentru raportul dintre deficitul public prevăzut sau real și PIB. Or,
având în vedere că prin Legea bugetului de stat pe anul 2010
nr. 11/2010 deficitul bugetar s-a stabilit la 35.024,1 milioane lei și
că estimarea minimală este de peste 150.000 de cereri de chemare
în judecată (3.600 x 42 județe) în cei 3 ani de aplicare și
presupunând că fiecare beneficiar va primi în medie 30.000 euro,
efortul bugetar va fi de 1,5 miliarde euro anual, respectiv 6 miliarde
lei (aproximativ 1% din PIB). Acoperirea acestor sume nu se va
putea face nici prin alocare de sume suplimentare de la Fondul de
rezervă bugetară la dispoziția Guvernului, nici prin rectificări
bugetare.
3. Privitor la încălcarea dispozițiilor art. 16 alin. (1) și (2) din
Constituție, autorul excepției de neconstituționalitate arată că prin
prevederile art. 5 alin. (1) lit. a) din Legea nr. 221/2009 nu se
realizează un tratament juridic unitar pentru persoanele care au
suferit condamnări cu caracter politic sau măsuri administrative
asimilate acestora, întrucât se produce o inechitate socială a
reparației acordate cu titlu de prejudiciu moral în cadrul aceleiași
categorii de beneficiari, în egală măsură având impact moral
incontestabil ăprivarea de libertate în locuri de detenție sau pentru
efectuarea de cercetări; internarea în spitale de psihiatrie; stabilirea
de domiciliu obligatoriu; strămutarea într-o altă localitate;
deportarea în străinătate, după 23 august 1944, pentru motive
politice; exmatricularea din școli, licee și facultăți; încetarea
contractului de muncă sau retrogradarea, dispuse din motive
politice”. Există o categorie de persoane care au fost persecutate de
regimul politic și nu au beneficiat până la apariția Legii nr. 221/2009
de o minimă reparație morală, însă prin dispozițiile legale contestate
se creează situația unei discriminări între cei condamnați politic și
cei supuși unor măsuri administrative cu caracter politic, de vreme
ce legiuitorul nu face distincția între situația în care s-a aflat o
persoană supusă unui regim de detenție și situația în care s-a aflat
o persoană asupra căreia s-a luat o măsură administrativă.
Totodată, se creează discriminări între persoanele care au obținut
o minimă reparație înainte de intrarea în vigoare a Legii
nr. 221/2009 și cele care obțin aceste despăgubiri după acest
moment.
Răspunderea statului trebuie să se facă în acord cu principiul
proporționalității, iar posibilitatea compensării prejudiciului moral cu
o sumă de bani stabilită cu titlu de daune morale are drept scop nu
atât a repune victima într-o situație similară cu cea avută anterior,
cât a-i procura satisfacția de ordin moral, susceptibilă mai mult de
o recunoaștere a însăși măsurii luate asupra sa, ca fiind abuzivă,
principiu urmărit de legiuitorul român atât prin Decretul-lege
nr. 118/1990 și Ordonanța de urgență a Guvernului nr. 214/1999,
cât și prin Legea nr. 221/2009.
În final arată că, referitor la daunele morale în general, sub
aspectul cuantumului, statuând în echitate, astfel cum prevede
art. 41 din Convenția pentru apărarea drepturilor omului și a
libertăților fundamentale, Curtea Europeană a Drepturilor Omului a
adoptat o poziție moderată prin acordarea unor sume rezonabile, cu
titlu de reparație morală, invocând, cu titlu de exemplu, ăCauza
Țarălungă, Cauza Temeșan sau Cauza Oancea”.
II. În ceea ce privește excepția de neconstituționalitate a
prevederilor Ordonanței de urgență a Guvernului nr. 62/20010, se
susține, în esență, că prin art. I pct. 1 se plafonează daunele morale
care pot fi acordate celor care au suferit condamnări cu caracter
politic în perioada 6 martie 1945—22 decembrie 1989, stabilite prin
Legea nr. 221/2009, fără a fi stabilit vreun criteriu în acest sens. Se
mai susține că este neconstituțională modificarea adusă art. 5 din
Legea nr. 221/2009, prin care s-a stabilit un plafon maxim, deoarece
se afectează astfel independența justiției, atât timp cât sunt impuse
instanțelor de judecată limite pentru acordarea unor despăgubiri
morale pentru prejudiciul moral suferit.
De asemenea, prin art. II din aceeași ordonanță se instituie o
discriminare între aceleași subiecte de drept, constând în aceea că
persoane care au fost deportate pe aceeași perioadă de timp, în
aceleași condiții grele, unele putând fi chiar membri ai acelorași
familii, pot beneficia de despăgubiri morale în cuantum diferit, dar
nu stabilit de judecător, ci printr-un act normativ emis de puterea
executivă, având ca unic criteriu momentul în care s-au adresat
instanțelor judecătorești și după stadiul soluționării cauzelor lor, deși

MONITORUL OFICIAL AL ROMÂNIEI, PARTEA I, Nr. 593/23.VIII.2011
cererile au fost depuse în termenul legal prevăzut de actul normativ.
Acestea sunt contrare și principiului neretroactivității, deoarece se
aplică și situațiilor în care există, la data intrării în vigoare a
Ordonanței de urgență a Guvernului nr. 62/2010, o hotărâre
pronunțată în primă instanță.
Tribunalul Arad — Secția civilă opinează că excepția de
neconstituționalitate este neîntemeiată.
Tribunalului București — Secția a V-a civilă nu se pronunță
asupra temeiniciei excepției de neconstituționalitate invocate.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor două
Camere ale Parlamentului, Guvernului, precum și Avocatului
Poporului, pentru a-și exprima punctele de vedere asupra excepției
de neconstituționalitate.
Președinții celor două Camere ale Parlamentului, Guvernul
și Avocatul Poporului nu au comunicat punctele lor de vedere cu
privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este competentă,
potrivit dispozițiilor art. 146 lit. d) din Constituție, precum și ale art. 1
alin. (2), ale art. 2, 3, 10 și 29 din Legea nr. 47/1992, să soluționeze
excepția de neconstituționalitate.
Obiectul excepției de neconstituționalitate, astfel cum rezultă din
încheierile de sesizare, îl constituie, în Dosarul nr. 4.290D/2010,
prevederile art. 5 alin. (1) lit. a) din Legea nr. 221/2009 privind
condamnările cu caracter politic și măsurile administrative asimilate
acestora, pronunțate în perioada 6 martie 1945—22 decembrie
1989, publicată în Monitorul Oficial al României, Partea I, nr. 396
din 11 iunie 2009, și cele ale art. I din Ordonanța de urgență a
Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile
administrative asimilate acestora, pronunțate în perioada 6 martie
1945—22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în
domeniile proprietății și justiției, precum și unele măsuri adiacente,
publicată în Monitorul Oficial al României, Partea I, nr. 446 din
1 iulie 2010, în Dosarul nr. 4.325D/2010 îl constituie prevederile
art. 5 alin. (1) lit. a) din Legea nr. 221/2009 și ale Ordonanței de
urgență a Guvernului nr. 62/2010, iar în dosarele nr. 4.344D/2005 și
nr. 4.345D/2010 îl constituie prevederile art. I și II din Ordonanța de
urgență a Guvernului nr. 62/2010 și ale art. 5 alin. (1) lit. a) din
Legea nr. 221/2009.
De asemenea, din examinarea motivelor de neconstituționalitate
invocate Curtea observă că, de fapt, în ceea ce privește critica de
neconstituționalitate a Ordonanței de urgență a Guvernului
nr. 62/2010, autorii vizează numai art. I pct. 1 și art. II din acest act
normativ.
Așadar, obiectul excepției de neconstituționalitate îl constituie
prevederile art. 5 alin. (1) lit. a) teza întâi din Legea nr. 221/2009
privind condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, precum și cele ale art. I pct. 1 și art. II din
Ordonanța de urgență a Guvernului nr. 62/2010 pentru modificarea
și completarea Legii nr. 221/2009 privind condamnările cu caracter
politic și măsurile administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al Legii
nr. 247/2005 privind reforma în domeniile proprietății și justiției,
precum și unele măsuri adiacente.
Dispozițiile art. 5 alin. (1) lit. a) din Legea nr. 221/2009 au fost
modificate prin art. I pct. 1 din Ordonanța de urgență a Guvernului
nr. 62/2010 pentru modificarea și completarea Legii nr. 221/2009
privind condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, și pentru suspendarea aplicării unor dispoziții
din titlul VII al Legii nr. 247/2005 privind reforma în domeniile
proprietății și justiției, precum și unele măsuri adiacente, publicată

15

în Monitorul Oficial al României, Partea I, nr. 446 din 1 iulie 2010,
dispozițiile modificatoare având următoarea redactare:
ăArt. I. — Legea nr. 221/2009 privind condamnările cu caracter
politic și măsurile administrative asimilate acestora, pronunțate în
perioada 6 martie 1945—22 decembrie 1989, publicată în Monitorul
Oficial al României, Partea I, nr. 396 din 11 iunie 2009, se modifică
și se completează după cum urmează:
1. La articolul 5 alineatul (1), litera a) se modifică și va avea
următorul cuprins:
«a) acordarea unor despăgubiri pentru prejudiciul moral suferit
prin condamnare în cuantum de până la:
1. 10.000 de euro pentru persoana care a suferit condamnarea
cu caracter politic în perioada 6 martie 1945—22 decembrie 1989
sau care a făcut obiectul unor măsuri administrative cu caracter
politic;
2. 5.000 de euro pentru soțul/soția și descendenții de gradul I;
3. 2.500 de euro pentru descendenții de gradul al II-lea; [...]»”.
Curtea constată că art. I pct. 1 din Ordonanța de urgență a
Guvernului nr. 62/2010 modifică și completează dispozițiile de lege
criticate prin introducerea a 3 puncte ce stabilesc plafoane maxime
ale cuantumului despăgubirilor, iar fraza a doua a art. 5 alin. (1) lit. a)
din lege a fost preluată și completată prin art. I pct. 2 din Ordonanța
de urgență a Guvernului nr. 62/2010 referitor la introducerea unui
nou alineat al art. 5, și anume alin. (11).
Potrivit art. 62 din Legea nr. 24/2000 privind normele de tehnică
legislativă pentru elaborarea actelor normative, republicată în
Monitorul Oficial al României, Partea I, nr. 260 din 21 aprilie 2010,
dispozițiile de modificare și de completare se încorporează, de la
data intrării lor în vigoare, în actul de bază, identificându-se cu
acesta.
Curtea observă că dispozițiile art. 5 alin. (1) lit. a) din Legea
nr. 221/2009, astfel cum au fost modificate și completate prin art. I
pct. 1 din Ordonanța de urgență a Guvernului nr. 62/2010, cuprind
două soluții legislative distincte, și anume: pe de o parte, teza întâi
privind acordarea unor despăgubiri (soluție legislativă preluată și
de dispozițiile modificatoare), iar, pe de altă parte, teza a doua,
adică pct. 1—3 ale lit. a), referitoare la plafonarea cuantumului
acestor despăgubiri (soluție legislativă introdusă prin dispozițiile
modificatoare).
Întrucât în cauza de față autorul excepției de
neconstituționalitate, statul român, prin Ministerul Finanțelor
Publice, critică soluția legislativă de acordare a despăgubirilor
[soluție cuprinsă și de dispozițiile art. 5 alin. (1) lit. a) din Legea
nr. 221/2009, în forma anterioară modificării], Curtea constată că
obiect al excepției de neconstituționalitate ridicate de către acesta
îl constituie, așadar, numai dispozițiile art. 5 alin. (1) lit. a) teza întâi
din Legea nr. 221/2009, modificate prin art. XIII din Legea
nr. 202/2010 privind unele măsuri pentru accelerarea soluționării
proceselor, publicată în Monitorul Oficial al României, Partea I,
nr. 714 din 26 octombrie 2010, dispoziții care au următorul cuprins:
ă(1) Orice persoană care a suferit condamnări cu caracter politic
în perioada 6 martie 1945—22 decembrie 1989 sau care a făcut
obiectul unor măsuri administrative cu caracter politic, precum și,
după decesul acestei persoane, soțul sau descendenții acesteia
până la gradul al II-lea inclusiv pot solicita instanței prevăzute la
art. 4 alin. (4), în termen de 3 ani de la data intrării în vigoare a
prezentei legi, obligarea statului la:
a) acordarea unor despăgubiri pentru prejudiciul moral suferit
prin condamnare în cuantum de până la:
[...]”.
Art. II din Ordonanța de urgență a Guvernului nr. 62/2010 are
următorul cuprins: ăDispozițiile Legii nr. 221/2009 privind
condamnările cu caracter politic și măsurile administrative asimilate
acestora, pronunțate în perioada 6 martie 1945—22 decembrie
1989, astfel cum au fost modificate și completate prin prezenta
ordonanță de urgență, se aplică proceselor și cererilor pentru a
căror soluționare nu a fost pronunțată o hotărâre judecătorească
definitivă până la data intrării în vigoare a prezentei ordonanțe de
urgență.”
Statul român, prin Ministerul Finanțelor Publice — Direcția
Generală a Finanțelor Publice Arad, în calitate de autor al excepției
de neconstituționalitate, consideră că textul de lege criticat încalcă

16

MONITORUL OFICIAL AL ROMÂNIEI, PARTEA I, Nr. 593/23.VIII.2011

prevederile constituționale ale art. 16 alin. (1) și (2) privind
egalitatea în drepturi, ale art. 111 alin. (1) privind informarea
Parlamentului de către Guvern și celelalte organe ale administrației
publice, ale art. 138 alin. (5) potrivit cărora ăNicio cheltuială bugetară
nu poate fi aprobată fără stabilirea sursei de finanțare” și ale
art. 148 alin. (2) privind integrarea în Uniunea Europeană, iar autorii
excepției de neconstituționalitate a prevederilor art. I pct. 1 și art. II
din Ordonanța de urgență a Guvernului nr. 62/2010 apreciază că
acestea aduc atingere dispozițiilor constituționale ale art. 1 alin. (5)
care consacră obligativitatea respectării Constituției și a legilor,
art. 15 alin. (2) privind neretroactivitatea, cu excepția legii penale
sau contravenționale mai favorabile, art. 16 alin. (1) potrivit căruia
cetățenii sunt egali în fața legii și a autorităților publice, art. 21
alin. (3) privind dreptul la un proces echitabil și la soluționarea
cauzelor într-un termen rezonabil, art. 44 alin. (6) care prevede că
despăgubirile se stabilesc de comun acord cu proprietarul sau, în
caz de divergență, prin justiție, art. 52 alin. (1) și (3) privind dreptul
persoanei vătămate de o autoritate publică, art. 108 alin. (3)
referitoare la emiterea ordonanțelor în temeiul unei legi de abilitare,
art. 115 alin. (1), (4) și (6) referitor la delegarea legislativă, art. 124
alin. (2) și (3) privind înfăptuirea justiției și art. 148 alin. (2) referitor
la integrarea în Uniunea Europeană, precum și unor acte interne și
internaționale.

Examinând excepția de neconstituționalitate, Curtea constată
că, ulterior sesizării sale, prin Decizia nr. 1.354 din 20 octombrie
2010, publicată în Monitorul Oficial al României, Partea I, nr. 761 din
15 noiembrie 2010, Curtea Constituțională a admis excepția de
neconstituționalitate ridicată direct de Avocatul Poporului și a
constatat că dispozițiile art. I pct. 1 și art. II din Ordonanța de
urgență a Guvernului nr. 62/2010 — prin care se plafonează
despăgubirile prevăzute de art. 5 alin. (1) lit. a) din Legea
nr. 221/2009 — sunt neconstituționale.
Totodată, prin deciziile nr. 1.358 din 21 octombrie 2010 și
nr. 1.360 din 21 octombrie 2010, publicate în Monitorul Oficial al
României, Partea I, nr. 761 din 15 noiembrie 2010, Curtea
Constituțională a admis excepția de neconstituționalitate și a
constatat că dispozițiile art. 5 alin. (1) lit. a) teza întâi din Legea
nr. 221/2009 sunt neconstituționale.
Or, potrivit art. 29 alin. (3) din Legea nr. 47/1992, ăNu pot face
obiectul excepției prevederile constatate ca fiind neconstituționale
printr-o decizie anterioară a Curții Constituționale”.
Prin urmare, reținând că acest caz de inadmisibilitate a excepției
de neconstituționalitate a intervenit între momentul sesizării Curții
Constituționale și momentul pronunțării instanței de contencios
constituțional asupra excepției de neconstituționalitate, aceasta
urmează să fie respinsă ca devenită inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi în ceea ce privește dispozițiile art. 5 alin. (1) lit. a) teza întâi din
Legea nr. 221/2009,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 5 alin. (1) lit. a) teza întâi din Legea
nr. 221/2009 privind condamnările cu caracter politic și măsurile administrative asimilate acestora, pronunțate în perioada 6 martie 1945—
22 decembrie 1989, excepție ridicată de statul român, prin Ministerul Finanțelor Publice — Direcția Generală a Finanțelor Publice Arad,
în dosarele nr. 2.247/108/2010, nr. 1.263/108/2010 și nr. 1.883/108/2010 ale Tribunalului Arad — Secția civilă, și a dispozițiilor art. I pct. 1
și art. II din Ordonanța de urgență a Guvernului nr. 62/2010 pentru modificarea și completarea Legii nr. 221/2009 privind condamnările
cu caracter politic și măsurile administrative asimilate acestora, pronunțate în perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al Legii nr. 247/2005 privind reforma în domeniile proprietății și justiției, precum și unele
măsuri adiacente, excepție ridicată de Gheorghe D. Mercea, Maria Gancea și, respectiv, Lorincz Angelica Diana în aceleași dosare ale
aceleiași instanțe, precum și de Constantin Velisarato în Dosarul nr. 16.952/3/2010 al Tribunalului București — Secția a V-a civilă.
Definitivă și general obligatorie.
Pronunțată în ședința publică din data de 2 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 593/23.VIII.2011 conține 16 pagini.

Prețul: 3,20 lei

&JUYDGY|525542]
ISSN 1453—4495

