PARTEA I

Anul 179 (XXIII) — Nr. 291

LEGI, DECRETE, HOTĂRÂRI ȘI ALTE ACTE

Miercuri, 27 aprilie 2011

SUMAR
Nr.

Pagina
DECRETE

445.

— Decret privind conferirea Ordinului Național
Pentru Merit în grad de Cavaler ................................

1

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
234/1.876/1.215. — Ordin al ministrului transporturilor și
infrastructurii, al ministrului finanțelor publice și al
ministrului muncii, familiei și protecției sociale pentru
aprobarea bugetului de venituri și cheltuieli pe anul
2011 al Societății Comerciale ăGrup Exploatare și
Întreținere Palat C.F.R.” — S.A., filiala Companiei
Naționale de Căi Ferate ăC.F.R.” — S.A. ..................

2–6

Nr.

Pagina

235/1.883/1.220. — Ordin al ministrului transporturilor și
infrastructurii, al ministrului finanțelor publice și al
ministrului muncii, familiei și protecției sociale pentru
aprobarea bugetului de venituri și cheltuieli pe anul
2011 al Societății Comerciale de Exploatare a Vagoanelor
de Dormit, Cușetă, Restaurant și Bar ăC.F.R. GEVARO” —
S.A., filiala Societății Naționale de Transport Feroviar
de Călători ăC.F.R. Călători” — S.A. ..........................

7–11

A/279. — Ordin al ministrului afacerilor externe privind
publicarea Rezoluției Consiliului de Securitate al
Organizației Națiunilor Unite nr. 1970 (2011) privind
situația din Africa ........................................................

12–16

DECRETE
PREȘEDINTELE ROMÂNIEI

DECRET
privind conferirea Ordinului Național Pentru Merit
în grad de Cavaler
În temeiul prevederilor art. 94 lit. a) și ale art. 100 din Constituția României,
republicată, precum și ale art. 4 alin. (1), ale art. 6 lit. A și ale art. 75 din Legea
nr. 29/2000 privind sistemul național de decorații al României, cu modificările și
completările ulterioare,
în semn de apreciere deosebită pentru întreaga activitate artistică prin care
s-a remarcat ca unul dintre cei mai talentați pictori și graficieni ai generației sale,
Președintele României d e c r e t e a z ă:
Articol unic. — Se conferă post-mortem Ordinul Național Pentru Merit în grad
de Cavaler artistului plastic Octavian Ion Penda.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 21 aprilie 2011.
Nr. 445.

2

MONITORUL OFICIAL AL ROMÂNIEI, PARTEA I, Nr. 291/27.IV.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR
ȘI INFRASTRUCTURII
Nr. 234 din 4 aprilie 2011

MINISTERUL FINANȚELOR PUBLICE
Nr. 1.876 din 12 aprilie 2011

MINISTERUL MUNCII, FAMILIEI
ȘI PROTECȚIEI SOCIALE
Nr. 1.215 din 30 martie 2011

ORDIN
pentru aprobarea bugetului de venituri și cheltuieli pe anul 2011 al Societății Comerciale
ăGrup Exploatare și Întreținere Palat C.F.R.” — S.A., filiala Companiei Naționale de Căi Ferate
ăC.F.R.” — S.A.
În conformitate cu prevederile Legii nr. 329/2009 privind reorganizarea unor autorități și instituții publice, raționalizarea
cheltuielilor publice, susținerea mediului de afaceri și respectarea acordurilor-cadru cu Comisia Europeană și Fondul Monetar
Internațional, cu modificările și completările ulterioare, și ale Ordonanței de urgență a Guvernului nr. 79/2008 privind măsuri
economico-financiare la nivelul unor operatori economici, aprobată cu modificări și completări prin Legea nr. 203/2009,
în temeiul art. 15 alin. (2) din Ordonanța de urgență a Guvernului nr. 37/2008 privind reglementarea unor măsuri financiare
în domeniul bugetar, aprobată cu modificări prin Legea nr. 275/2008, cu modificările și completările ulterioare, al art. 5 alin. (4) din
Hotărârea Guvernului nr. 76/2009 privind organizarea și funcționarea Ministerului Transporturilor și Infrastructurii, cu modificările
și completările ulterioare, al art. 10 alin. (4) din Hotărârea Guvernului nr. 34/2009 privind organizarea și funcționarea Ministerului
Finanțelor Publice, cu modificările și completările ulterioare, și al art. 12 din Hotărârea Guvernului nr. 11/2009 privind organizarea
și funcționarea Ministerului Muncii, Familiei și Protecției Sociale, cu modificările și completările ulterioare,
ministrul transporturilor și infrastructurii, ministrul finanțelor publice și ministrul muncii, familiei și protecției
sociale emit următorul ordin:
Art. 1. — Se aprobă bugetul de venituri și cheltuieli pe anul
2011 al Societății Comerciale ăGrup Exploatare și Întreținere
Palat C.F.R.” — S.A., filiala Companiei Naționale de Căi Ferate
ăC.F.R.” — S.A., prevăzut în anexa care face parte integrantă
din prezentul ordin.
Art. 2. — (1) Nivelul cheltuielilor totale aferente veniturilor
totale prevăzute în bugetul de venituri și cheltuieli reprezintă
limite maxime și nu poate fi depășit decât în cazuri justificate, cu
aprobarea Guvernului, la propunerea Ministerului Transporturilor
și Infrastructurii, cu avizul Ministerului Muncii, Familiei și
Protecției Sociale și Ministerului Finanțelor Publice.
Ministrul transporturilor și infrastructurii,
Anca Daniela Boagiu

(2) În cazul în care în execuție se înregistrează nerealizări
ale veniturilor totale aprobate, operatorul economic poate
efectua cheltuieli proporțional cu gradul de realizare a veniturilor
totale, cu încadrarea în indicatorii de eficiență aprobați.
Art. 3. — Prezentul ordin se publică în Monitorul Oficial al
României, Partea I.
Art. 4. — Societatea Comercială ăGrup Exploatare și
Întreținere Palat C.F.R.” — S.A. va duce la îndeplinire
prevederile prezentului ordin.

Ministrul finanțelor publice,
Gheorghe Ialomițianu

Ministrul muncii, familiei
și protecției sociale,
Ioan Nelu Botiș

MONITORUL OFICIAL AL ROMÂNIEI, PARTEA I, Nr. 291/27.IV.2011

3
ANEXĂ*)

MINISTERUL TRANSPORTURILOR ȘI INFRASTRUCTURII
Societatea Comercială ăGrup Exploatare și Întreținere Palat C.F.R.” — S.A.
Bd. Dinicu Golescu nr. 38, sectorul 1, București
Cod unic de înregistrare RO 14893410
B U G E T U L D E V E N I T U R I Ș I C H E LT U I E L I

pe anul 2011

*) Anexa este reprodusă în facsimil.

4

MONITORUL OFICIAL AL ROMÂNIEI, PARTEA I, Nr. 291/27.IV.2011

MONITORUL OFICIAL AL ROMÂNIEI, PARTEA I, Nr. 291/27.IV.2011

5

6

MONITORUL OFICIAL AL ROMÂNIEI, PARTEA I, Nr. 291/27.IV.2011

MONITORUL OFICIAL AL ROMÂNIEI, PARTEA I, Nr. 291/27.IV.2011
MINISTERUL TRANSPORTURILOR
ȘI INFRASTRUCTURII
Nr. 235 din 4 aprilie 2011

MINISTERUL FINANȚELOR PUBLICE
Nr. 1.883 din 12 aprilie 2011

7

MINISTERUL MUNCII, FAMILIEI
ȘI PROTECȚIEI SOCIALE
Nr. 1.220 din 30 martie 2011

ORDIN
pentru aprobarea bugetului de venituri și cheltuieli pe anul 2011 al Societății Comerciale
de Exploatare a Vagoanelor de Dormit, Cușetă, Restaurant și Bar ăC.F.R. GEVARO” — S.A.,
filiala Societății Naționale de Transport Feroviar de Călători ăC.F.R. Călători” — S.A.
În conformitate cu prevederile Legii nr. 329/2009 privind reorganizarea unor autorități și instituții publice, raționalizarea
cheltuielilor publice, susținerea mediului de afaceri și respectarea acordurilor-cadru cu Comisia Europeană și Fondul Monetar
Internațional, cu modificările și completările ulterioare, și ale Ordonanței de urgență a Guvernului nr. 79/2008 privind măsuri
economico-financiare la nivelul unor operatori economici, aprobată cu modificări și completări prin Legea nr. 203/2009,
în temeiul art. 15 alin. (2) din Ordonanța de urgență a Guvernului nr. 37/2008 privind reglementarea unor măsuri financiare
în domeniul bugetar, aprobată cu modificări prin Legea nr. 275/2008, cu modificările și completările ulterioare, al art. 5 alin. (4) din
Hotărârea Guvernului nr. 76/2009 privind organizarea și funcționarea Ministerului Transporturilor și Infrastructurii, cu modificările
și completările ulterioare, al art. 10 alin. (4) din Hotărârea Guvernului nr. 34/2009 privind organizarea și funcționarea Ministerului
Finanțelor Publice, cu modificările și completările ulterioare, și al art. 12 din Hotărârea Guvernului nr. 11/2009 privind organizarea
și funcționarea Ministerului Muncii, Familiei și Protecției Sociale, cu modificările și completările ulterioare,
ministrul transporturilor și infrastructurii, ministrul finanțelor publice și ministrul muncii, familiei și protecției
sociale emit următorul ordin:
Art. 1. — Se aprobă bugetul de venituri și cheltuieli pe anul
2011 al Societății Comerciale de Exploatare a Vagoanelor de
Dormit, Cușetă, Restaurant și Bar ăC.F.R. GEVARO” — S.A.,
filiala Societății Naționale de Transport Feroviar de Călători
ăC.F.R. Călători” — S.A., prevăzut în anexa care face parte
integrantă din prezentul ordin.
Art. 2. — (1) Nivelul cheltuielilor totale aferente veniturilor
totale prevăzute în bugetul de venituri și cheltuieli reprezintă
limite maxime și nu poate fi depășit decât în cazuri justificate, cu
aprobarea Guvernului, la propunerea Ministerului Transporturilor
Ministrul transporturilor și infrastructurii,
Anca Daniela Boagiu

și Infrastructurii, cu avizul Ministerului Muncii, Familiei și
Protecției Sociale și Ministerului Finanțelor Publice.
(2) În cazul în care în execuție se înregistrează nerealizări
ale veniturilor totale aprobate, operatorul economic poate
efectua cheltuieli proporțional cu gradul de realizare a veniturilor
totale, cu încadrarea în indicatorii de eficiență aprobați.
Art. 3. — Prezentul ordin se publică în Monitorul Oficial al
României, Partea I.
Art. 4. — Societatea Comercială de Exploatare a Vagoanelor
de Dormit, Cușetă, Restaurant și Bar ăC.F.R. GEVARO” — S.A.
va duce la îndeplinire prevederile prezentului ordin.

p. Ministrul finanțelor publice,
Gheorghe Gherghina,
secretar de stat

Ministrul muncii, familiei
și protecției sociale,
Ioan Nelu Botiș

8

MONITORUL OFICIAL AL ROMÂNIEI, PARTEA I, Nr. 291/27.IV.2011
ANEXĂ*)

MINISTERUL TRANSPORTURILOR ȘI INFRASTRUCTURII
Societatea Comercială de Exploatare a Vagoanelor de Dormit, Cușetă, Restaurant și Bar ăC.F.R. GEVARO” — S.A.
Piața Gării de Nord nr. 1—3, sectorul 1, București
Cod unic de înregistrare: RO11813858
B U G E T U L D E V E N I T U R I Ș I C H E LT U I E L I

pe anul 2011

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 291/27.IV.2011

9

10

MONITORUL OFICIAL AL ROMÂNIEI, PARTEA I, Nr. 291/27.IV.2011

MONITORUL OFICIAL AL ROMÂNIEI, PARTEA I, Nr. 291/27.IV.2011

11

12

MONITORUL OFICIAL AL ROMÂNIEI, PARTEA I, Nr. 291/27.IV.2011

MINISTERUL AFACERILOR EXTERNE

ORDIN
privind publicarea Rezoluției Consiliului de Securitate al Organizației Națiunilor Unite
nr. 1970 (2011) privind situația din Africa
În baza art. 5 alin. (2) din Ordonanța de urgență a Guvernului nr. 202/2008 privind punerea în aplicare a sancțiunilor
internaționale, aprobată cu modificări prin Legea nr. 217/2009, cu modificările și completările ulterioare,
în temeiul art. 4 alin. (5) din Hotărârea Guvernului nr. 100/2004 privind organizarea și funcționarea Ministerului Afacerilor
Externe, cu modificările și completările ulterioare,
ministrul afacerilor externe emite prezentul ordin.
Articol unic. — Se dispune publicarea în Monitorul Oficial al
României, Partea I, a Rezoluției Consiliului de Securitate al

Organizației Națiunilor Unite nr. 1970 (2011) privind situația din Africa,
prevăzută în anexa care face parte integrantă din prezentul ordin.

Ministrul afacerilor externe,
Teodor Baconschi
București, 16 martie 2011.
Nr. A/279.
ANEXĂ

R E Z O L U Ț I A Nr. 1.970 (2011),

adoptată de Consiliul de Securitate în cea de-a 6.491-a ședință a sa, la 26 februarie 2011
Consiliul de Securitate,
exprimând îngrijorarea profundă față de situația din Marea Jamahirie Arabă Libiană Populară Socialistă și condamnând
violența și folosirea forței împotriva populației civile,
denunțând încălcarea flagrantă și sistematică a drepturilor omului, inclusiv reprimarea demonstranților pașnici, exprimând
profundul regret față de decesul persoanelor civile și respingând în mod categoric incitarea la ostilități și violență împotriva populației
civile din partea nivelului cel mai înalt al guvernului libian,
salutând condamnarea de către Liga Statelor Arabe, Uniunea Africană și secretarul general al Organizației Conferinței
Islamice a gravelor încălcări ale drepturilor omului și ale dreptului internațional umanitar care sunt comise în Marea Jamahirie
Arabă Libiană Populară Socialistă,
luând notă de scrisoarea trimisă președintelui Consiliului de Securitate de către reprezentantul permanent al Marii Jamahirii
Arabe Libiene Populare Socialiste în data de 26 februarie 2011,
salutând Rezoluția Consiliului pentru Drepturile Omului A/HRC/S-15/2 din 25 februarie 2011, inclusiv decizia de a se trimite
de urgență o comisie internațională independentă de anchetă pentru a investiga toate raportările de încălcări ale dreptului
internațional al drepturilor omului în Marea Jamahirie Arabă Libiană Populară Socialistă, pentru a stabili faptele și circumstanțele
acestor violențe și ale crimelor comise și, acolo unde este posibil, pentru a-i identifica pe cei răspunzători,
având în vedere faptul că atacurile sistematice și larg răspândite care au loc în prezent în Marea Jamahirie Arabă Libiană
Populară Socialistă împotriva populației civile pot constitui crime împotriva umanității,
exprimând îngrijorarea față de suferința refugiaților forțați să fugă din calea violenței din Marea Jamahirie Arabă Libiană
Populară Socialistă,
exprimând, de asemenea, îngrijorarea cu privire la lipsa de resurse medicale pentru tratarea celor răniți,
reamintind responsabilitatea autorităților libiene de a-și proteja populația,
subliniind necesitatea respectării libertăților de întrunire pașnică și de exprimare, inclusiv libertatea presei,
accentuând necesitatea de a trage la răspundere pe cei care se fac răspunzători de atacuri, inclusiv forțele aflate sub
controlul lor, împotriva civililor,
reamintind art. 16 din Statutul de la Roma în baza căruia nu se poate începe sau efectua nicio cercetare sau urmărire
penală de către Curtea Penală Internațională timp de 12 luni de la data unei cereri în acest sens din partea Consiliului de Securitate,
exprimându-și îngrijorarea cu privire la securitatea cetățenilor străini și a drepturilor lor în Marea Jamahirie Arabă Libiană
Populară Socialistă,
reafirmând atașamentul său puternic față de suveranitatea, independența, integritatea teritorială și unitatea națională a
Marii Jamahirii Arabe Libiene Populare Socialiste,
ținând cont de atribuția sa primară de menținere a păcii și a securității internaționale conform Cartei Națiunilor Unite,
acționând în conformitate cu cap. VII din Carta Națiunilor Unite și luând măsuri conform art. 41 din aceasta,
1. cere să se pună imediat capăt violenței și să se adopte măsuri pentru satisfacerea cererilor legitime ale populației;
2. îndeamnă autoritățile libiene:
(a) să acționeze cu cea mai mare reținere, să respecte drepturile omului și dreptul internațional umanitar și să permită
accesul imediat pentru observatorii internaționali pentru drepturile omului;

MONITORUL OFICIAL AL ROMÂNIEI, PARTEA I, Nr. 291/27.IV.2011

13

(b) să asigure securitatea tuturor cetățenilor străini, precum și a bunurilor lor și să faciliteze plecarea celor care doresc să
părăsească țara;
(c) să asigure intrarea în țară în condiții de siguranță a proviziilor umanitare și medicale, precum și a agențiilor și lucrătorilor
din domeniul umanitar; și
(d) să ridice imediat restricțiile aplicate tuturor formelor de mass-media;
3. solicită ca toate statele membre să coopereze, în măsura posibilului, la evacuarea acelor cetățeni străini care doresc
să părăsească țara.
Sesizarea CPI
4. hotărăște să îl sesizeze pe Procurorul Curții Penale Internaționale cu privire la situația din Marea Jamahirie Arabă
Libiană Populară Socialistă începând cu 15 februarie 2011;
5. hotărăște ca autoritățile libiene să coopereze pe deplin cu Curtea și cu Procurorul și să le acorde asistența necesară
în conformitate cu prezenta rezoluție și, recunoscând în același timp că statele care nu sunt parte la Statutul de la Roma nu au
nicio obligație în baza statutului, îndeamnă toate statele și organizațiile regionale interesate, precum și alte organizații internaționale
să coopereze pe deplin cu Curtea și cu Procurorul;
6. hotărăște că cetățenii, oficialii sau personalul actual sau fost dintr-un stat din afara Marii Jamahirii Arabe Libiene Populare
Socialiste care nu este parte la Statutul de la Roma al Curții Penale Internaționale să fie supuși jurisdicției exclusive a statului
respectiv pentru toate presupusele acte sau omisiuni care rezultă din ori sunt legate de operațiuni în Marea Jamahirie Arabă
Libiană Populară Socialistă stabilite sau autorizate de către Consiliu, cu excepția cazului în care statul renunță în mod expres la
o astfel de jurisdicție exclusivă;
7. invită Procurorul să raporteze în fața Consiliului de Securitate în termen de două luni de la adoptarea prezentei rezoluții
și în continuare la fiecare 6 luni cu privire la acțiunile întreprinse conform prezentei rezoluții;
8. recunoaște faptul că nicio cheltuială efectuată în legătură cu sesizarea, inclusiv cheltuielile legate de anchete sau acțiuni
de urmărire penală legate de această sesizare, nu va fi suportată de către Națiunile Unite și că aceste costuri vor fi suportate de
către părțile la Statutul de la Roma și de către acele state care doresc să contribuie în mod voluntar;
Embargo asupra armelor
9. hotărăște ca toate statele membre să adopte imediat măsurile necesare pentru a împiedica furnizarea, vânzarea sau
transferul direct ori indirect către Marea Jamahirie Arabă Libiană Populară Socialistă, din sau prin teritoriile lor ori de către cetățenii
lor sau folosind vase ori aeronave aflate sub pavilionul lor, de armament și materiale aferente de orice tip, inclusiv arme și muniții,
vehicule și echipamente militare, echipamente paramilitare și piese de schimb pentru cele menționate mai sus, precum și asistență
tehnică, instruire, asistență financiară sau de alt tip, având legătură cu activitățile militare ori furnizarea, întreținerea sau folosirea
oricărui tip de armament și materiale aferente, inclusiv furnizarea de personal mercenar înarmat indiferent dacă provine ori nu din
teritoriile lor, și hotărăște în continuare că această măsură nu se aplică în cazul:
(a) furnizării de echipamente militare neletale destinate exclusiv pentru utilizare umanitară sau în scopuri de protejare,
precum și de asistență sau instruire tehnică aferentă, după cum se aprobă în prealabil de către Comitetul înființat în conformitate
cu paragraful 24 de mai jos;
(b) îmbrăcăminte de protecție, inclusiv veste antiglonț și căști militare, exportate cu titlu temporar în Marea Jamahirie
Arabă Libiană Populară Socialistă de către personal al Națiunilor Unite, reprezentanți ai mass-mediei și personal umanitar, din
domeniul lucrărilor de dezvoltare și personal asociat, exclusiv pentru utilizare personală de către aceștia; sau
(c) orice altă vânzare sau furnizare de armament și materiale aferente ori furnizare de asistență sau personal, după cum
se aprobă în prealabil de către Comitet;
10. hotărăște ca Marea Jamahirie Arabă Libiană Populară Socialistă să înceteze exporturile tuturor armelor și materialelor
aferente și ca toate statele membre să interzică achiziționarea de astfel de produse din Marea Jamahirie Arabă Libiană Populară
Socialistă de către cetățenii lor sau utilizarea vaselor ori a aeronavelor aflate sub pavilionul lor, indiferent dacă își au sau nu originea
în teritoriul Marii Jamahirii Arabe Libiene Populare Socialiste;
11. cheamă toate statele, în special statele care se învecinează cu Marea Jamahirie Arabă Libiană Populară Socialistă,
să inspecteze, în conformitate cu autoritățile și legislația lor națională și în acord cu dreptul internațional, în special dreptul maritim
și acordurile internaționale relevante din domeniul aviației civile, toate încărcăturile spre și dinspre Marea Jamahirie Arabă Libiană
Populară Socialistă din teritoriul lor, inclusiv porturi maritime și aeroporturi, dacă statul respectiv are informații care dau naștere la
indicii temeinice pentru a crede că respectiva încărcătură conține articole ale căror furnizare, vânzare, transfer sau export sunt
interzise conform paragrafelor 9 sau 10 din prezenta rezoluție în scopul asigurării aplicării stricte a acelor prevederi;
12. hotărăște să autorizeze toate statele membre, iar acestea să aplice măsura ca la descoperirea de articole interzise
conform paragrafelor 9 sau 10 din prezenta rezoluție să confiște și să elimine (ca de exemplu, prin distrugere, punerea în stare de
nefuncționare, depozitare sau transfer într-un stat, altul decât statul de origine ori de destinație în scopul debarasării) de articole
ale căror furnizare, vânzare, transfer sau export sunt interzise conform paragrafelor 9 sau 10 din prezenta rezoluție, și decide în
continuare ca toate statele membre să coopereze in acest efort;
13. cere oricărui stat membru, când acesta efectuează o inspecție conform paragrafului 11 de mai sus, să prezinte fără
întârziere un raport inițial, în scris, Comitetului, care să conțină, în special, o descriere a temeiurilor pentru efectuarea inspecțiilor,
rezultatele acestor inspecții și dacă sau nu s-a obținut cooperarea în acest sens și, dacă s-au găsit articole interzise la transfer,
cere în continuare statelor membre să prezinte Comitetului, la o dată ulterioară, un raport, în scris, care să conțină detalii relevante
cu privire la inspecție, confiscare și dispoziție, precum și detalii relevante referitoare la transfer, inclusiv o descriere a articolelor,
originea lor și destinația inițială, dacă aceste informații nu sunt cuprinse în raportul inițial;
14. încurajează statele membre să adopte măsuri pentru a-și descuraja în mod ferm cetățenii să călătorească în Marea
Jamahirie Arabă Libiană Populară Socialistă pentru a participa la activități în favoarea autorităților libiene care ar contribui în mod
rezonabil la încălcarea drepturilor omului;
Restricții de călătorie
15. hotărăște ca toate statele membre să adopte măsurile necesare pentru a împiedica intrarea pe teritoriile lor sau
tranzitarea acestor teritorii de către persoanele menționate în anexa nr. I la prezenta rezoluție sau desemnate de către Comitetul

14

MONITORUL OFICIAL AL ROMÂNIEI, PARTEA I, Nr. 291/27.IV.2011

înființat în conformitate cu paragraful 24 de mai jos, cu condiția ca nicio prevedere din acest paragraf să nu oblige un stat să refuze
intrarea pe teritoriul său a propriilor cetățeni;
16. hotărăște ca măsurile impuse în baza paragrafului 15 de mai sus să nu se aplice în următoarele cazuri:
(a) dacă Comitetul stabilește, pentru fiecare caz individual, că o astfel de călătorie este justificată de necesități umanitare,
inclusiv obligații religioase;
(b) dacă intrarea sau tranzitarea sunt necesare pentru derularea unui proces judiciar;
(c) dacă Comitetul stabilește, pe bază de caz individual, că o exceptare ar contribui la realizarea obiectivelor de pace și
reconciliere națională din Marea Jamahirie Arabă Libiană Populară Socialistă și de stabilitate în regiune; sau
(d) dacă un stat stabilește, de la caz la caz, că o astfel de intrare sau tranzitare este necesară pentru a contribui la pacea
și stabilitatea în Marea Jamahirie Arabă Libiană Populară Socialistă și statul anunță astfel Comitetul în termen de 48 de ore cu
privire la această decizie;
Înghețarea fondurilor și resurselor economice
17. decide că toate statele membre trebuie să înghețe fără întârziere toate fondurile și resursele economice localizate pe
teritoriile acestora, care sunt în proprietatea sau controlate, direct ori indirect, de către persoanele fizice sau juridice enumerate la
anexa nr. II la prezenta rezoluție sau desemnate de către Comitetul instituit conform paragrafului 24 de mai jos ori de către
persoanele fizice sau juridice care acționează în numele ori la indicația acestora sau de către persoanele juridice aflate în
proprietatea ori controlate de acestea și decide în continuare că toate statele membre trebuie să se asigure că orice fonduri, bunuri
financiare sau resurse economice sunt împiedicate de la a fi valorificate de cetățenii proprii ori de orice persoane fizice sau juridice
localizate pe teritoriul acestora, pentru ori în beneficiul persoanelor fizice sau juridice enumerate la anexa nr. II la prezenta rezoluție
ori al persoanelor desemnate de Comitet;
18. își exprimă intenția de a se asigura că fondurile indisponibilizate conform paragrafului 17 trebuie să fie puse ulterior
la dispoziția și în beneficiul poporului Marii Jamahirii Arabe Libiene Populare Socialiste;
19. decide că măsurile impuse prin paragraful 17 nu se aplică fondurilor și resurselor economice care au fost stabilite de
statele membre relevante:
(a) ca fiind necesare pentru cheltuielile de bază, inclusiv pentru plata produselor alimentare, a chiriei sau a ipotecii, a
medicamentelor și a tratamentului medical, a impozitelor, a primelor de asigurare și a cheltuielilor cu utilitățile publice ori exclusiv
pentru plata onorariilor profesionale rezonabile și rambursarea cheltuielilor suportate asociate furnizării de servicii juridice, în
conformitate cu legislațiile naționale, sau a spezelor și a taxelor pentru servicii, în conformitate cu legislațiile naționale, în scopul
gestiunii curente ori al gestiunii fondurilor sau resurselor economice indisponibilizate, după notificarea Comitetului de către statul
relevant cu privire la intenția de a autoriza, dacă este cazul, accesul la aceste fonduri, alte bunuri financiare ori resurse economice
și în absența unei decizii negative a Comitetului, în termen de 5 zile lucrătoare de la această notificare;
(b) ca fiind necesare pentru cheltuielile extraordinare, cu condiția ca o astfel de hotărâre să fi fost notificată Comitetului
de către statul ori statele membre relevante și să fi fost aprobată de Comitet; sau
(c) ca fiind obiectul unui privilegiu ori al unei hotărâri judiciare, administrative sau de arbitraj, caz în care fondurile și resurse
economice să poată fi folosite pentru satisfacerea respectivului privilegiu ori hotărâre, cu condiția ca privilegiul sau hotărârea să fi
fost contractat(ă), respectiv emis(ă) înainte de data prezentei rezoluții, să nu fie în beneficiul vreuneia dintre persoanele fizice ori
juridice desemnate conform paragrafului 17 de mai sus și să fi fost notificate Comitetului de către statul sau statele membre
relevante;
20. decide că statele membre pot permite capitalizarea, în conturile indisponibilizate conform prevederilor paragrafului 17
de mai sus, a dobânzilor sau a altor câștiguri datorate pentru conturile respective ori a plăților de încasat conform contractelor,
acordurilor sau obligațiilor care au luat naștere înainte de data la care aceste conturi au devenit obiectul prevederilor prezentei
rezoluții, cu condiția ca oricare dintre aceste dobânzi, alte câștiguri și plăți să rămână obiectul prezentelor prevederi și să fie
indisponibilizate;
21. decide că măsurile prevăzute la paragraful 17 de mai sus nu trebuie să împiedice o anumită persoană fizică sau
juridică să facă o plată datorată conform unui contract încheiat înainte de interdicția impusă acestei persoane fizice ori juridice, cu
condiția ca statele relevante să fi stabilit că plata nu este în beneficiul direct sau indirect al unei persoane fizice ori juridice
desemnate conform paragrafului 17 de mai sus și, ulterior notificării Comitetului de către statele relevante cu privire la intenția de
a face sau de a beneficia de aceste plăți ori de a autoriza, dacă este cazul, disponibilizarea fondurilor, a altor bunuri financiare sau
a resurselor economice în acest scop, cu 10 zile lucrătoare înaintea unei astfel de autorizări;
Criteriile desemnării
22. decide că măsurile prevăzute la paragrafele 15 și 17 trebuie să se aplice persoanelor fizice și juridice desemnate de
Comitet, în conformitate cu paragraful 24 lit. (b), respectiv lit. (c), și anume celor:
(a) implicate în sau complice la dispunerea, controlarea ori instigarea în orice alt fel la comiterea unor abuzuri grave la
adresa drepturilor omului, îndreptate împotriva persoanelor din Marea Jamahirie Arabă Libiană Populară Socialistă, inclusiv prin
implicarea sau complicitatea la planificarea, comandarea, dispunerea ori desfășurarea de atentate, cu încălcarea dreptului
internațional, inclusiv bombardamente aeriene asupra populațiilor și instalațiilor civile; sau
(b) care acționează pentru sau în numele ori la indicația persoanelor fizice sau juridice identificate la lit. (a).
23. încurajează călduros statele membre să înainteze Comitetului numele persoanelor care îndeplinesc criteriile prevăzute
la paragraful 22 de mai sus;
Noul Comitet de sancțiuni
24. decide să instituie, în conformitate cu prevederea 28 a regulamentului său provizoriu de procedură, un Comitet de
sancțiuni al Consiliului de Securitate alcătuit din toți membrii Consiliului (denumit în cele ce urmează: Comitetul), care să
îndeplinească următoarele sarcini:
(a) să monitorizeze punerea în practică a măsurilor impuse conform paragrafelor 9, 10, 15 și 17;
(b) să desemneze acele persoane care intră sub incidența măsurilor impuse prin paragraful 15 și să analizeze solicitările
de scutiri în conformitate cu paragraful 16 de mai sus;

MONITORUL OFICIAL AL ROMÂNIEI, PARTEA I, Nr. 291/27.IV.2011

15

(c) să desemneze acele persoane care intră sub incidența măsurilor impuse prin paragraful 17 de mai sus și să analizeze
solicitările de scutiri în conformitate cu paragrafele 19 și 20 de mai sus;
(d) să instituie liniile directoare care pot fi necesare pentru facilitarea punerii în aplicare a măsurilor impuse mai sus;
(e) să raporteze Consiliului de Securitate activitatea depusă pentru primul raport în interval de 30 de zile și, ulterior, să
raporteze la intervalele pe care le consideră necesare Comitetul;
(f) să încurajeze dialogul dintre Comitet și statele membre interesate, în special cu cele din regiune, inclusiv prin invitarea
reprezentanților acestor state pentru discuții la Comitet cu privire la aplicarea acestor măsuri;
(g) să caute să strângă de la toate statele orice informații pe care le consideră utile cu privire la acțiunile efectuate de
acestea pentru aplicarea eficace a măsurilor impuse mai sus;
(h) să examineze și să ia măsurile ce se impun cu privire la informațiile referitoare la presupuse încălcări sau la
nerespectarea măsurilor prevăzute în prezenta rezoluție;
25. solicită tuturor statelor membre să raporteze Comitetului, în interval de 120 de zile de la adoptarea prezentei rezoluții,
cu privire la măsurile pe care le-au întreprins în scopul aplicării eficiente a paragrafelor 9, 10, 15 și 17 de mai sus;
26. solicită tuturor statelor membre care conlucrează și acționează în cooperare cu Secretarul General să faciliteze și să
susțină întoarcerea în Marea Jamahirie Arabă Libiană Populară Socialistă a agențiilor umanitare și furnizarea de asistență
umanitară și conexă și le solicită statelor interesate să informeze periodic Consiliul de Securitate cu privire la desfășurarea acțiunilor
întreprinse conform prezentului alineat și își exprimă disponibilitatea de a avea în vedere luarea măsurilor suplimentare ce se
impun, dacă este cazul, pentru a realiza acest lucru;
Angajamentul în sensul reexaminării
27. afirmă că va continua să examineze îndeaproape acțiunile autorităților libiene și că va fi pregătit să reexamineze
caracterul adecvat al măsurilor prevăzute în prezenta rezoluție, inclusiv consolidarea, modificarea, suspendarea sau ridicarea
măsurilor, după caz, în orice moment, în lumina respectării de către autoritățile libiene a prevederilor relevante ale prezentei
rezoluții;
28. hotărăște să rămână sesizat în mod permanent în această chestiune.
ANEXA Nr. I
la rezoluție

Interdicție de călătorie
1. Al-Baghdadi, Dr Abdulqader Mohammed
Numărul pașaportului: B010574, data nașterii: 1.07.1950.
Șeful Biroului de Legătură al Comitetelor Revoluționare.
Comitetele Revoluționare au fost implicate în violențele
împotriva demonstranților.
2. Dibri, Abdulqader Yusef
Data nașterii: 1946. Locul nașterii: Houn, Libia.
Șeful gărzii personale a lui Muammar Gadhafi. A răspuns de
paza regimului. Antecedente în ordonarea de acte de violență
împotriva dizidenților.
3. Dorda, Abu Zayd Umar
Director, Organizația de Securitate Externă. Fidel al
regimului. Șeful serviciului de informații externe.
4. Jabir, General Major Abu Bakr Yunis
Data nașterii: 1952. Locul nașterii: Jalo, Libia.
Ministrul apărării. Responsabilitatea generală pentru acțiunile
forțelor armate.
5. Matuq, Matuq Mohammed
Data nașterii: 1956. Locul nașterii: Khoms.
Ministrul pentru utilități. Membru important al regimului.
Implicare în Comitetele Revoluționare. Antecedente de implicare
în suprimarea dizidenței și acte de violență.
6. Qadhaf Al-dam, Sayyid Mohammed
Data nașterii: 1948. Locul nașterii: Sirte, Libia.
Vărul lui Muammar Gadhafi. În anii 1980, Sayyid a fost
implicat în campania de asasinare a dizidenților și se pare că
s-a făcut răspunzător de mai multe asasinate în Europa. Se
pare, de asemenea, că ar fi fost implicat în procurarea de arme.
7. Gadhafi, Aisha Muammar
Data nașterii: 1978. Locul nașterii: Tripoli, Libia.
Fiica lui Muammar Gadhafi. Apropiere strânsă de regim.
8. Gadhafi, Hannibal Muammar
Numărul pașaportului: B/002210. Data nașterii: 20.09.1975.
Locul nașterii: Tripoli, Libia. Fiul lui Muammar Gadhafi. Apropiere
strânsă de regim.
9. Gadhafi, Khamis Muammar
Data nașterii: 1978. Locul nașterii: Tripoli, Libia.

Fiul lui Muammar Gadhafi. Apropiere strânsă de regim.
Comanda unităților militare implicate în reprimarea
demonstrațiilor.
10. Gadhafi, Mohammed Muammar
Data nașterii: 1970. Locul nașterii: Tripoli, Libia.
Fiul lui Muammar Gadhafi. Apropiere strânsă de regim.
11. Gadhafi, Muammar Mohammed Abu Minyar
Data nașterii: 1942. Locul nașterii: Sirte, Libia. Lider al
Revoluției, Comandantul Suprem al Forțelor Armate. S-a făcut
răspunzător de ordonarea reprimării demonstrațiilor, abuzuri ale
drepturilor omului.
12. Gadhafi, Mutassim
Data nașterii: 1976. Locul nașterii: Tripoli, Libia.
Consilier de Securitate Națională. Fiul lui Muammar Gadhafi.
Apropiere strânsă de regim.
13. Gadhafi, Saadi
Numărul pașaportului: 014797. Data nașterii: 25.05.1973.
Locul nașterii: Tripoli, Libia. Comandant al Forțelor Speciale. Fiul
lui Muammar Gadhafi. Apropiere strânsă de regim. Comanda
unităților militare implicate în reprimarea demonstrațiilor.
14. Gadhafi, Saif al-Arab
Data nașterii: 1982. Locul nașterii: Tripoli, Libia.
Fiul lui Muammar Gadhafi. Apropiere strânsă de regim.
15. Gadhafi, Saif al-Islam
Numărul pașaportului: B014995. Data nașterii: 25.06.1972.
Locul nașterii: Tripoli, Libia.
Director, Fundația Gadhafi. Fiul lui Muammar Gadhafi.
Apropiere strânsă de regim. Declarații publice instigatoare de
încurajare a violenței împotriva demonstranților.
16. Al-Senussi, Colonel Abdullah
Data nașterii: 1949. Locul nașterii: Sudan.
Director Informații Militare. Implicarea Direcției de Informații
Militare în suprimarea demonstrațiilor. Printre antecedente se
include suspiciunea de a fi fost implicat în masacrul de la
penitenciarul Abu Selim. Condamnat în contumacie pentru
atentatul asupra zborului UTA. Cumnatul lui Muammar Gadhafi.

16

MONITORUL OFICIAL AL ROMÂNIEI, PARTEA I, Nr. 291/27.IV.2011
ANEXA Nr. II
la rezoluție

Blocarea bunurilor și resurselor economice
1. Gadhafi, Aisha Muammar
Data nașterii: 1978. Locul nașterii: Tripoli, Libia.
Fiica lui Muammar Gadhafi. Apropiere strânsă de regim.
2. Gadhafi, Hannibal Muammar
Numărul pașaportului: B/002210. Data nașterii: 20.09.1975.
Locul nașterii: Tripoli, Libia.
Fiul lui Muammar Gadhafi. Apropiere strânsă de regim.
3. Gadhafi, Khamis Muammar
Data nașterii: 1978. Locul nașterii: Tripoli, Libia.
Fiul lui Muammar Gadhafi. Apropiere strânsă de regim.
Comanda unităților militare implicate în reprimarea
demonstrațiilor.
4. Gadhafi, Muammar Mohammed Abu Minyar
Data nașterii: 1942. Locul nașterii: Sirte, Libia.

Cristina-Gabriela F. Popescu

Lider al Revoluției, Comandantul Suprem al Forțelor Armate.
S-a făcut răspunzător de ordonarea reprimării
demonstrațiilor, abuzuri ale drepturilor omului.
5. Gadhafi, Mutassim
Data nașterii: 1976. Locul nașterii: Tripoli, Libia.
Consilier pe Securitate Națională. Fiul lui Muammar Gadhafi.
Apropiere strânsă de regim.
6. Gadhafi, Saif al-Islam
Numărul pașaportului: B014995. Data nașterii: 25.06.1972.
Locul nașterii: Tripoli, Libia.
Director, Fundația Gadhafi. Fiul lui Muammar Gadhafi.
Apropiere strânsă de regim. Declarații publice instigatoare de
încurajare a violenței împotriva demonstranților.

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 291/27.IV.2011 conține 16 pagini.

Prețul: 3,20 lei

&JUYDGY|522527]
ISSN 1453—4495

