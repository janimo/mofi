PARTEA I

Anul 179 (XXIII) — Nr. 129

Luni, 21 februarie 2011

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 1.626 din 16 decembrie 2010 referitoare la
excepția de neconstituționalitate a dispozițiilor art. 29
din Legea fondului funciar nr. 18/1991 ......................

2–3

Decizia nr. 1.628 din 16 decembrie 2010 referitoare la
excepția de neconstituționalitate a dispozițiilor art. 320
alin. 3 din Codul de procedură civilă ..........................

3–4

Decizia nr. 1.629 din 16 decembrie 2010 referitoare la
excepția de neconstituționalitate a dispozițiilor art. 31
alin. 2 din Codul de procedură civilă ..........................

5–6

HOTĂRÂRI ALE GUVERNULUI ROMÂNIEI
112.

— Hotărâre privind aprobarea organizării Forumului
economic Consiliul de Cooperare al Golfului —
România: Oportunități de afaceri în Europa Centrală
și de Sud-Est, București, 8—10 martie 2011..............

6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
4. — Ordin al președintelui Autorității Naționale de
Reglementare în Domeniul Energiei pentru aprobarea
Procedurii privind desemnarea unui titular de licență
pentru preluarea desfășurării serviciului de distribuție
a energiei electrice ....................................................
156.

— Ordin al ministrului economiei, comerțului și
mediului de afaceri pentru aprobarea Schemei de
ajutor de stat privind sprijinirea investițiilor în
extinderea și modernizarea rețelelor de transport al
energiei electrice și gazelor naturale..........................

7–10

11–16

2

MONITORUL OFICIAL AL ROMÂNIEI, PARTEA I, Nr. 129/21.II.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.626
din 16 decembrie 2010

referitoare la excepția de neconstituționalitate a dispozițiilor art. 29
din Legea fondului funciar nr. 18/1991
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Mihaela Senia Costinescu — magistrat-asistent-șef
Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 29 din Legea fondului funciar nr. 18/1991,
excepție ridicată de Dan Constantin Popescu în Dosarul
nr. 2.047/231/2010 al Judecătoriei Focșani.
La apelul nominal lipsesc părțile, față de care procedura de
citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând în acest sens jurisprudența instanței de contencios
constituțional.
C U R T E A,

având în vedere actele și lucrările dosarului, reține următoarele:
Prin Încheierea din 2 martie 2010, pronunțată în Dosarul
nr. 2.047/231/2010, Judecătoria Focșani a sesizat Curtea
Constituțională pentru soluționarea excepției de
neconstituționalitate a prevederilor art. 29 din Legea
fondului funciar nr. 18/1991, excepție ridicată de Dan
Constantin Popescu.
În motivarea excepției de neconstituționalitate autorul
susține că dispozițiile art. 29 din Legea fondului funciar
nr. 18/1991 contravin art. 44 din Constituție, art. 1 din primul
Protocol adițional la Convenția pentru apărarea drepturilor
omului și a libertăților fundamentale și art. 17 din Declarația
Universală a Drepturilor Omului, deoarece permit restabilirea
situației anterioare chiar și în ipoteza în care debitorul executat,
spre deosebire de titularul dreptului de proprietate asupra
bunului, nu poate justifica niciun titlu de proprietate asupra
imobilului din care a fost evacuat. De asemenea, în opinia
autorului excepției, dispozițiile legale criticate contravin și art. 21
alin. (3) și art. 24 din Constituție și art. 6 paragraful 1 din
Convenția pentru apărarea drepturilor omului și a libertăților
fundamentale, întrucât nesocotesc dreptul la apărare și la un
proces echitabil.
Judecătoria Focșani apreciază că prevederile art. 29 din
Legea fondului funciar nr. 18/1991 sunt constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele
de vedere cu privire la excepția de neconstituționalitate.
Avocatul
Poporului
apreciază
că
excepția
de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.

Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
prevederile art. 29 din Legea fondului funciar nr. 18/1991,
republicată în Monitorul Oficial al României, Partea I, nr. 1 din
5 ianuarie 1998, textul de lege având următorul cuprins:
ă(1) Construcțiile agrozootehnice, atelierele de industrie mică,
mașinile, utilajele și alte asemenea mijloace fixe, ce au aparținut
cooperativei agricole de producție desființate, precum și
terenurile de sub acestea, ca și cele necesare utilizării lor
normale, plantațiile de vii și pomi și animalele devin proprietatea
membrilor asociațiilor de tip privat, cu personalitate juridică, dacă
se vor înființa.
(2) Drepturile foștilor cooperatori asupra bunurilor prevăzute
la alin. (1) se vor stabili în cotă valorică, proporțional cu
suprafața de teren adusă sau preluată în orice mod în
cooperativa agricolă de producție și cu volumul muncii prestate.
Membrii asociați vor constitui aceste drepturi ca aport în natură
la noua asociație.
(3) Foștilor cooperatori care nu devin membri ai acestei
asociații li se vor stabili drepturi de creanță proporțional cu cota
valorică ce li se cuvine din patrimoniul cooperativei agricole de
producție, dacă nu au fost acoperite în altă modalitate. Plata
creanțelor se va face de către asociație, în natură sau în bani,
potrivit hotărârii comisiei de lichidare.
(4) În cazul în care nu s-au constituit asemenea asociații,
bunurile și animalele prevăzute la alin. (1) se vor vinde prin
licitație publică persoanelor fizice sau juridice, urmând ca din
prețul realizat să se achite datoriile de orice fel ale fostei
cooperative agricole de producție. Fac excepție bovinele și
ovinele, precum și plantațiile de vii și pomi, care vor fi atribuite
foștilor cooperatori.
(5) În termen de 9 luni de la desființarea cooperativei agricole
de producție, se vor stabili drepturile bănești ce revin fiecărui
fost membru cooperator de către comisia de lichidare constituită
potrivit art. 27 alin. (6).
(6) Foștii membri cooperatori vor primi cota cuvenită din
valorificarea prin licitație a bunurilor comune, proporțional cu
suprafața de teren adusă în cooperativa agricolă de producție,
în echivalent arabil, și volumul valoric de muncă efectuat.
(7) Bunurile prevăzute la alin. (1), care nu se vând în termen
de un an de la data desființării cooperativei agricole de
producție, trec în proprietatea privată a comunelor, orașelor și a
municipiilor unde acestea sunt situate, fără nicio despăgubire, și
în administrarea primăriilor.

MONITORUL OFICIAL AL ROMÂNIEI, PARTEA I, Nr. 129/21.II.2011
(8) Demolarea construcțiilor agrozootehnice, a atelierelor de
întreținere, a instalațiilor și a anexelor gospodărești și de
industrie mică, care fac obiectul alin. (1), este interzisă. Prin
excepție, dacă sunt degradate sau din orice alt motiv nu pot fi
utilizate, ele pot fi desființate cu autorizația prefecturii, iar
materialele vor fi valorificate de primării, urmând ca sumele
rezultate să intre în activul operațiunilor de lichidare.
(9) Construcțiile afectate unei utilizări sociale sau culturale
trec fără plată, în regim de drept public, în proprietatea
comunelor, orașelor sau a municipiilor și în administrarea
primăriilor.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 alin. (3) referitoare la dreptul la un proces
echitabil, art. 24 privind dreptul la apărare și art. 44 care
consacră dreptul de proprietate, precum și prevederilor art. 6
paragraful 1 din Convenția pentru apărarea drepturilor omului și
a libertăților fundamentale, art. 1 din primul Protocol adițional la
convenție și art. 17 din Declarația Universală a Drepturilor
Omului.
Examinând excepția de neconstituționalitate, Curtea
constată că dispozițiile art. 29 din Legea fondului funciar

3

nr. 18/1991 nu contravin prevederilor constituționale, ele
instituind reguli relative la dreptul de proprietate al membrilor
asociațiilor de tip privat și foștilor membri cooperatori, fără a
îngrădi în vreun fel liberul acces la justiție. Nici dreptul de
proprietate nu este încălcat prin textul legal criticat, întrucât
legiuitorul este îndrituit să stabilească cadrul juridic pentru
exercitarea atributelor dreptului de proprietate, inclusiv în ceea
ce privește modalitățile de restituire, astfel încât acestea să nu
vină în coliziune cu interesele generale sau cu cele particulare
legitime ale altor subiecte de drept. De altfel, Curtea s-a mai
pronunțat asupra constituționalității textului de lege criticat,
statuând (de exemplu, prin Decizia nr. 20 din 27 ianuarie 2004,
publicată în Monitorul Oficial al României, Partea I, nr. 366 din
27 aprilie 2004, sau prin Decizia nr. 46 din 14 martie 2000,
publicată în Monitorul Oficial al României, Partea I, nr. 213 din
16 mai 2000) că acesta este constituțional.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile evocate își
păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 29 din Legea fondului funciar nr. 18/1991,
excepție ridicată de Dan Constantin Popescu în Dosarul nr. 2.047/231/2010 al Judecătoriei Focșani.
Definitivă și general obligatorie.
Pronunțată în ședința publică din data de 16 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

CURTEA CONSTITUȚIONALĂ

D E C I Z I A Nr. 1.628
din 16 decembrie 2010

referitoare la excepția de neconstituționalitate a dispozițiilor art. 320 alin. 3
din Codul de procedură civilă
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Mihaela Senia Costinescu — magistrat-asistent-șef
Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 320 alin. 3 din Codul de procedură civilă,
excepție ridicată de Daniela Nechita, Gheorghe Nechita,

Manuela Zarui Nechita și Marian Nechita în Dosarul
nr. 997/2/2008 al Curții de Apel București — Secția a IV-a civilă.
La apelul nominal lipsesc părțile, față de care procedura de
citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând în acest sens jurisprudența instanței de contencios
constituțional.
C U R T E A,

având în vedere actele și lucrările dosarului, reține următoarele:
Prin Încheierea din 24 noiembrie 2008, pronunțată în Dosarul
nr. 997/2/2008, Curtea de Apel București — Secția a IV-a
civilă a sesizat Curtea Constituțională pentru soluționarea

4

MONITORUL OFICIAL AL ROMÂNIEI, PARTEA I, Nr. 129/21.II.2011

excepției de neconstituționalitate a prevederilor art. 320
alin. 3 din Codul de procedură civilă, excepție ridicată de
Daniela Nechita, Gheorghe Nechita, Manuela Zarui Nechita și
Marian Nechita într-o cauză având ca obiect o contestație în
anulare.
În motivarea excepției de neconstituționalitate, autorii
susțin că dispozițiile art. 320 alin. 3 din Codul de procedură civilă
sunt neconstituționale, întrucât regula potrivit căreia hotărârea
dată în contestația în anulare și hotărârea atacată să fie supuse
acelorași căi de atac reprezintă o împiedicare a accesului liber
în justiție, fiind încălcate dispozițiile constituționale de referință.
Autorii arată că prin textul de lege criticat li se îngrădește și
dreptul la un proces echitabil, la un tribunal independent și la un
recurs efectiv, fiind încălcate prevederile constituționale ale
art. 129, ăcele patru grade de jurisdicție din sistemul judiciar
românesc actual — trei în cadrul național și al patrulea în
sistemul Uniunii Europene” confirmând neconstituționalitatea
art. 320 alin. 3 din Codul de procedură civilă.
Curtea de Apel București — Secția a IV-a civilă consideră
că excepția de neconstituționalitate este neîntemeiată, întrucât,
potrivit art. 126 alin. (2) din Constituție, competența instanțelor
judecătorești și procedura de judecată se stabilesc prin lege,
nefiind obligatoriu accesul la totalitatea gradelor de jurisdicție,
ci numai dreptul persoanei la un recurs efectiv în fața unei
instanțe naționale, deci posibilitatea de a accede la un grad de
jurisdicție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
prevederile art. 320 alin. 3 din Codul de procedură civilă, text de
lege care are următorul cuprins: ăHotărârea dată în contestație
este supusă acelorași căi de atac ca și hotărârea atacată.”

În opinia autorului excepției de neconstituționalitate,
prevederile legale criticate contravin dispozițiilor cuprinse în
art. 11 alin. (2), art. 16 alin. (1), art. 20 alin. (1) și (2) și art. 129
din Constituție, precum și celor ale art. 6 din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată că asupra constituționalității dispozițiilor criticate s-a
mai pronunțat, de exemplu prin Decizia nr. 118 din 3 februarie
2009, publicată în Monitorul Oficial al României, Partea I, nr. 158
din 13 martie 2009. Cu acel prilej, Curtea a reținut că ăîn cadrul
contestației în anulare nu se examinează temeinicia susținerilor
părților cu privire la drepturile lor subiective deduse judecății,
calea extraordinară de atac neavând caracter devolutiv, ci doar
se verifică dacă judecata a avut loc cu respectarea normelor
procedurale privind competența și a celor referitoare la citarea
părților — în cazul contestației în anulare obișnuite —, precum
și dacă judecata recursului este rezultatul unei greșeli materiale
sau dacă instanța de recurs a omis din greșeală să cerceteze
vreunul dintre motivele de casare — în cazul contestației în
anulare speciale. Din dispozițiile art. 317 alin. 1 din Codul de
procedură civilă rezultă că, pentru admisibilitatea contestației în
anulare, una dintre condițiile care se cer a fi îndeplinite este
aceea ca hotărârea atacată, pronunțată în primă instanță, apel,
recurs, revizuire, contestație în anulare, să fie irevocabilă.
Judecarea contestației în anulare se face după regulile de la
instanța a cărei hotărâre se atacă, iar în caz de admitere,
hotărârea se va anula și se va proceda la rejudecarea cauzei,
după caz, de către instanța care a admis contestația în anulare
ori de către instanța sau organul cu activitate jurisdicțională
competente. Așa fiind, soluția legislativă reglementată de
prevederile art. 320 alin. 3 din Codul de procedură civilă, potrivit
căreia hotărârea dată în contestație este supusă acelorași căi de
atac ca și hotărârea atacată, vine să confirme judecarea acestei
căi extraordinare de atac după regulile procedurale aplicabile
instanței a cărei hotărâre se atacă, inclusiv sub aspectul
exercitării căilor de atac.
De altfel, așa cum a statuat Curtea Constituțională în
jurisprudența sa constantă, potrivit dispozițiilor art. 126 alin. (2)
și art. 129 din Constituție, stabilirea regulilor de desfășurare a
procesului în fața instanțelor judecătorești este de competența
exclusivă a legiuitorului. Sub acest aspect, principiul liberului
acces la justiție presupune posibilitatea neîngrădită a celor
interesați de a le utiliza, în formele și în modalitățile instituite de
lege.”
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în aceste decizii își
păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 320 alin. 3 din Codul de procedură civilă,
excepție ridicată de Daniela Nechita, Gheorghe Nechita, Manuela Zarui Nechita și Marian Nechita în Dosarul nr. 997/2/2008 al Curții
de Apel București — Secția a IV-a civilă.
Definitivă și general obligatorie.
Pronunțată în ședința publică din data de 16 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 129/21.II.2011

5

CURTEA CONSTITUȚIONALĂ

D E C I Z I A Nr. 1.629
din 16 decembrie 2010

referitoare la excepția de neconstituționalitate a dispozițiilor art. 31 alin. 2
din Codul de procedură civilă
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Mihaela Senia Costinescu — magistrat-asistent-șef
Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 31 alin. 2 din Codul de procedură civilă,
excepție ridicată de Societatea Comercială ăAll Media 2002” —
S.R.L. din București în Dosarul nr. 45.773/299/2009 al
Judecătoriei Sectorului 1 București.
La apelul nominal lipsesc părțile, față de care procedura de
citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
critica vizând modificarea textului de lege supus controlului.
C U R T E A,

având în vedere actele și lucrările dosarului, reține următoarele:
Prin Încheierea din 15 martie 2010, pronunțată în Dosarul
nr. 45.773/299/2009, Judecătoria Sectorului 1 București a
sesizat Curtea Constituțională pentru soluționarea
excepției de neconstituționalitate a prevederilor art. 31
alin. 2 din Codul de procedură civilă, excepție ridicată de
Societatea Comercială ăAll Media 2002” — S.R.L. din București
într-o cauză având ca obiect încuviințarea executării
silite/recuzarea executorului judecătoresc.
În motivarea excepției de neconstituționalitate autorul
susține că dispozițiile art. 31 alin. 2 din Codul de procedură
civilă, care nu admit interogatoriul ca mijloc de dovadă a
motivelor de recuzare, sunt de natură să aducă atingere
prevederilor constituționale și internaționale invocate.
Judecătoria Sectorului 1 București apreciază că excepția
de neconstituționalitate este neîntemeiată, întrucât, pe de o
parte, judecarea cererii de recuzare nu vizează fondul cauzei și
nu presupune în mod necesar dezbateri contradictorii, iar, pe de
altă parte, în cadrul procedurii de executare silită, ambele părți
beneficiază de garanții procesuale, printre care și contestația la
executare.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
prevederile art. 31 alin. 2 din Codul de procedură civilă, care au
următorul conținut: ăNu se admite interogatoriul sau jurământul
ca mijloc de dovadă a motivelor de recuzare.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 care consacră accesul liber la justiție, art. 52
referitoare la dreptul persoanei vătămate de o autoritate publică
la recunoașterea dreptului pretins sau a interesului legitim,
art. 53 privind restrângerea exercițiului unor drepturi sau al unor
libertăți, precum și prevederilor art. 6 paragraful 1 din Convenția
pentru apărarea drepturilor omului și a libertăților fundamentale.
Examinând excepția de neconstituționalitate, Curtea
constată că asupra constituționalității dispozițiilor criticate s-a
mai pronunțat, de exemplu prin Decizia nr. 244 din
17 septembrie 2002, publicată în Monitorul Oficial al României,
Partea I, nr. 753 din 15 octombrie 2002. Cu acel prilej Curtea a
reținut că, prin reglementarea dispozițiilor art. 31 din Codul de
procedură civilă, ălegiuitorul a avut în vedere instituirea unei
proceduri simple și operative de soluționare a acestei cereri.
Încheierea prin care s-a respins recuzarea se poate ataca odată
cu fondul, instanța superioară urmând a reface toate actele și
dovezile administrate la prima instanță, atunci când constată că
cererea de recuzare a fost pe nedrept respinsă”.
Curtea nu poate reține susținerea referitoare la
neconstituționalitatea prevederilor alin. 2 al art. 31 din Codul de
procedură civilă prin raportare la art. 21 din Constituție care
consacră accesul liber la justiție. În jurisprudența sa, instanța
constituțională a statuat că reglementarea procedurii de
judecată, care include și sistemul probator, este de competența
exclusivă a legiuitorului. Este, de altfel, o soluție care rezultă din
dispozițiile art. 126 alin. (2) din Constituție, potrivit cărora:
ăCompetența instanțelor judecătorești și procedura de judecată
sunt prevăzute numai prin lege”.
În ceea ce privește critica raportată la prevederile art. 6 din
Convenția pentru apărarea drepturilor omului și a libertăților
fundamentale, referitoare la dreptul la un proces echitabil,
Curtea observă că nici aceasta nu poate fi reținută, întrucât
prevederile convenționale se referă exclusiv la soluționarea în
fond a cauzei, nefiind aplicabile unei proceduri derivate, cu
caracter derogatoriu, astfel cum este recuzarea. De altfel, nici
critica întemeiată pe dispozițiile art. 52 și 53 din Constituție nu
poate fi primită, deoarece acestea nu au incidență în cauză.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile anterioare
își păstrează valabilitatea și în cauza de față.

6

MONITORUL OFICIAL AL ROMÂNIEI, PARTEA I, Nr. 129/21.II.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 31 alin. 2 din Codul de procedură civilă,
excepție ridicată de Societatea Comercială ăAll Media 2002” — S.R.L. din București în Dosarul nr. 45.773/299/2009 al Judecătoriei
Sectorului 1 București.
Definitivă și general obligatorie.
Pronunțată în ședința publică din data de 16 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea organizării Forumului economic Consiliul de Cooperare al Golfului — România:
Oportunități de afaceri în Europa Centrală și de Sud-Est, București, 8—10 martie 2011
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă organizarea Forumului economic
Consiliul de Cooperare al Golfului — România: Oportunități de
afaceri în Europa Centrală și de Sud-Est la București, în
perioada 8—10 martie 2011, de către Ministerul Afacerilor
Externe, în colaborare cu Ministerul Economiei, Comerțului și
Mediului de Afaceri, Secretariatul General al Consiliului de
Cooperare a Golfului, cu participarea Federației Camerelor de
Comerț ale Consiliului de Cooperare a Golfului și Forum Invest
București.

Art. 2. — (1) Cheltuielile aferente pregătirii, închirierii a
6 (șase) autoturisme de reprezentare cu șofer pentru 4 (patru) zile
fiecare și realizării manifestărilor, în cuantum de 308 mii lei, se
asigură din bugetul aprobat Ministerului Afacerilor Externe pe
anul 2011.
(2) În completarea finanțării cheltuielilor aferente manifestării
menționate la art. 1 se pot atrage fonduri provenite din donații și
sponsorizări, precum și din alte surse, în condițiile legii.

PRIM-MINISTRU

EMIL BOC
Contrasemnează:
Ministrul afacerilor externe,
Teodor Baconschi
Ministrul economiei, comerțului și mediului de afaceri,
Ion Ariton
Ministrul finanțelor publice,
Gheorghe Ialomițianu
București, 9 februarie 2011.
Nr. 112.

MONITORUL OFICIAL AL ROMÂNIEI, PARTEA I, Nr. 129/21.II.2011

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
pentru aprobarea Procedurii privind desemnarea unui titular de licență pentru preluarea
desfășurării serviciului de distribuție a energiei electrice
Având în vedere prevederile art. 11 alin. (1) și alin. (2) lit. a) din Legea energiei electrice nr. 13/2007, cu modificările și
completările ulterioare, și ale art. 34 alin. (2) din Regulamentul pentru acordarea licențelor și autorizațiilor în sectorul energiei
electrice, aprobată prin Hotărârea Guvernului nr. 540/2004, cu modificările și completările ulterioare,
în temeiul dispozițiilor art. 7 alin. (4) din Hotărârea Guvernului nr. 1.428/2009 privind organizarea și funcționarea Autorității
Naționale de Reglementare în Domeniul Energiei, cu completările ulterioare,
președintele Autorității Naționale de Reglementare în Domeniul Energiei emite următorul ordin:
Art. 1. — Se aprobă Procedura privind desemnarea unui
titular de licență pentru preluarea desfășurării serviciului de
distribuție a energiei electrice, prevăzută în anexa care face
parte integrantă din prezentul ordin.
Art. 2. — Titularii de licență de distribuție a energiei electrice,
precum și ceilalți prestatori ai serviciului de distribuție a energiei
electrice vor duce la îndeplinire prevederile prezentului ordin.
Art. 3. — Departamentele de specialitate din cadrul Autorității
Naționale de Reglementare în Domeniul Energiei vor urmări
respectarea prevederilor prezentului ordin.

Art. 4. — (1) Prezentul ordin se publică în Monitorul Oficial al
României, Partea I.
(2) La data intrării în vigoare a prezentului ordin se abrogă
Ordinul președintelui Autorității Naționale de Reglementare în
Domeniul Energiei nr. 19/2006 pentru aprobarea Procedurii
privind desemnarea unui titular de licență pentru preluarea
desfășurării serviciului de distribuție a energiei electrice,
publicat în Monitorul Oficial al României, Partea I, nr. 756 din
5 septembrie 2006.

Președintele Autorității Naționale de Reglementare în Domeniul Energiei,
Iulius Dan Plaveti
București, 10 februarie 2011.
Nr. 4.
ANEXĂ

PROCEDURĂ

privind desemnarea unui titular de licență pentru preluarea desfășurării serviciului
de distribuție a energiei electrice
CAPITOLUL I
Scop
Art. 1. — (1) Scopul prezentei proceduri îl constituie
stabilirea:
a) cadrului de acțiune al Autorității Naționale de
Reglementare în Domeniul Energiei (ANRE) în situația
retragerii/suspendării unei licențe care permite desfășurarea
activității de distribuție, astfel încât să nu fie afectată
continuitatea acesteia;
b) responsabilităților operatorului economic, a cărui licență a
fost sau urmează a fi retrasă, în legătură cu predarea activității
sale de distribuție și a activelor aferente către un titular de licență
desemnat de ANRE;
c) modului în care ANRE desemnează un titular de licență
să preia desfășurarea activității de distribuție și activele aferente
de la titularul de licență aflat în imposibilitatea de a continua să
presteze serviciul de distribuție;
d) responsabilităților titularului de licență care preia
activitatea de distribuție desfășurată în baza unei licențe care a
fost sau urmează a fi retrasă.
(2) Procedura stabilește totodată și etapele necesare pentru
înlocuirea unui prestator al serviciului de distribuție a energiei
electrice care realizează acest serviciu în temeiul art. 41 din

Legea energiei electrice nr. 13/2007, cu modificările și
completările ulterioare, în condițiile stipulate în Metodologia de
stabilire a tarifului pentru distribuția energiei electrice de către
persoane juridice, altele decât operatorii principali de distribuție
a energiei electrice, precum și a condițiilor pentru retransmiterea
energiei, aprobată prin Ordinul președintelui Autorității Naționale
de Reglementare în Domeniul Energiei nr. 3/2007, denumită în
continuare Metodologie.
CAPITOLUL II
Domeniu de aplicare
Art. 2. — (1) Desemnarea unui alt titular de licență devine
necesară atunci când continuitatea activității de distribuție, a
cărei desfășurare este permisă pe baza unei licențe acordate
de ANRE, poate fi afectată, în situațiile în care ANRE ia
hotărârea de retragere/suspendare a acelei licențe:
a) pentru una dintre cauzele precizate în condițiile asociate
licenței respective;
b) în urma intrării titularului licenței în procedura de faliment;
c) din cauza imposibilității concesionarului serviciului public
privind distribuția energiei electrice de a continua prestarea
serviciului:

8

MONITORUL OFICIAL AL ROMÂNIEI, PARTEA I, Nr. 129/21.II.2011

— după data la care concedentul, prin voință unilaterală, a
reziliat contractul de concesiune;
— în urma expirării perioadei în care concesionarul
serviciului a mai avut dreptul să desfășoare serviciul, ulterior
datei la care concedentul, prin voință unilaterală, a reziliat
contractul de concesiune.
(2) Licența, a cărei retragere/suspendare determină utilizarea
prezentei proceduri, poate fi:
a) o licență pentru distribuția energiei electrice, al cărei titular
este unul dintre operatorii concesionari ai serviciului public
privind distribuția energiei electrice;
b) o licență pentru distribuția energiei electrice, în baza căreia
titularul său desfășoară activitatea obiect al licenței în unul sau
mai multe perimetre care sunt incluse în zona/zonele de
activitate specificată(e) în condițiile asociate licenței/licențelor
de distribuție deținute de unul sau de mai mulți dintre operatorii
concesionari ai serviciului public privind distribuția energiei
electrice;
c) o licență pentru producerea de energie electrică, în caz că
a fost înscris în condițiile asociate acesteia dreptul
complementar al titularului licenței de a desfășura activitatea de
distribuție a energiei electrice în unul sau mai multe perimetre
care sunt incluse în zona/zonele de activitate specificate în
condițiile asociate licenței/licențelor de distribuție deținute de
unul sau de mai mulți dintre operatorii concesionari ai serviciului
public privind distribuția energiei electrice.
(3) Desemnarea de către ANRE a unui operator principal de
distribuție înlocuitor este necesară și în cazul în care prestatorul
serviciului de distribuție se află în următoarele situații:
a) la cererea prestatorului serviciului de distribuție, ca urmare
a deschiderii procedurii de insolvență;
b) din oficiu, ca urmare a intrării prestatorului serviciului de
distribuție în procedura de faliment;
c) imposibilitatea asigurării serviciului universal către clienții
casnici din motive neimputabile acestora;
d) nerespectarea obligațiilor stipulate în art. 14 din
Contractul-cadru pentru distribuția energiei electrice de către
persoane juridice, altele decât cele titulare de licență de
distribuție a energiei electrice, prevăzut în anexa nr. 1 la
Metodologie;
e) imposibilitatea asigurării alimentării cu energie electrică a
utilizatorilor racordați la rețeaua electrică deținută de prestator
din motive neimputabile acestora.
CAPITOLUL III
Terminologie
Art. 3. — În înțelesul prezentei proceduri se folosesc
următorii termeni și expresii:
a) ANRE — Autoritatea Națională de Reglementare în
Domeniul Energiei;
b) autoritate contractantă — ministerul de resort, în prezent
Ministerul Economiei, Comerțului și Mediului de Afaceri;
c) titular de licență/prestator al serviciului de distribuție
înlocuit — titularul de licență/prestatorul unei activități de
distribuție a energiei electrice ce urmează a fi preluată de un
operator principal de distribuție desemnat de ANRE conform
prezentei proceduri;
d) operator principal de distribuție a energiei electrice —
persoană juridică titulară a unei licențe de distribuție a energiei
electrice și a unui contract de concesiune a serviciului de
distribuție încheiat cu autoritatea contractantă și care prestează

serviciul de distribuție a energiei electrice până la punctul de
delimitare dintre instalațiile de distribuție proprii și cele ale
prestatorului serviciului de distribuție;
e) prestator al serviciului de distribuție a energiei electrice —
persoană juridică, alta decât operatorul principal de distribuție,
care prestează un serviciu de distribuție a energiei electrice prin
capacități energetice proprii sau aparținând altei persoane fizice
sau juridice, preluate prin contract de concesiune, închiriere,
comodat ori altă formă legală, denumit în continuare prestator;
f) producere de energie electrică — activitatea de exploatare
comercială a capacităților de producere a energiei electrice;
g) serviciu universal — activitatea desfășurată de furnizorii
de energie, în condițiile liberalizării totale a pieței de energie
electrică, prin care se realizează garantarea dreptului
consumatorilor de a fi alimentați cu energie electrică la prețuri
rezonabile și la un nivel de calitate stabilit de autoritatea
competentă.
CAPITOLUL IV
Titulari de licență înlocuitori
Art. 4. — (1) În situația retragerii/suspendării licenței
prevăzute la art. 2 alin. (2) lit. a) titularii de licență potențial
înlocuitori sunt toți ceilalți titulari de licență care sunt operatori
principali de distribuție.
(2) În situațiile de retragere/suspendare a unei licențe
prevăzute la art. 2 alin. (2) lit. b) și c), precum și în situațiile
prevăzute la art. 2 alin. (3), titularul de licență înlocuitor este
titularul de licență concesionar al serviciului în zona în care își
desfășoară activitatea de distribuție operatorul economic care
urmează să fie înlocuit.
CAPITOLUL V
Măsuri preliminare desemnării titularului de licență
înlocuitor
Art. 5.— (1) În cazul licențelor specificate la art. 2 alin. (2)
lit. a), la apariția cauzelor care necesită aplicarea prezentei
proceduri, ANRE informează în scris:
a) titularul de licență ce trebuie înlocuit (concesionar al
serviciului);
b) toți ceilalți titulari de licență (concesionari ai serviciului)
care sunt potențial înlocuitori ai acestuia;
c) autoritatea contractantă,
cu cel puțin 30 de zile lucrătoare înainte de data la care a
prevăzut să recurgă la retragerea/suspendarea licenței și la
desemnarea titularului de licență înlocuitor.
(2) În cazul licențelor specificate la art. 2 alin. (2) lit. b) și c)
la apariția cauzelor care necesită aplicarea prezentei proceduri,
ANRE
informează
în
scris
despre
intenția
de
retragere/suspendare a licenței:
a) titularul licenței ce trebuie înlocuit;
b) titularul/titularii de licență concesionari ai serviciului în
zona/zonele în care se desfășoară și activitatea de distribuție
obiect al licenței, care urmează a prelua activitatea de distribuție
obiect al licenței ce urmează a fi retrasă/suspendată.
Aceste informații se transmit titularilor de licență menționați
(înlocuit, înlocuitor), cu cel puțin 30 de zile lucrătoare înainte de
data la care ANRE urmează să retragă/suspende licența.
(3) Comunicarea adresată de ANRE conform alin. (1) și (2)
va conține, cel puțin, următoarele:
a) numele titularului de licență care trebuie înlocuit;

MONITORUL OFICIAL AL ROMÂNIEI, PARTEA I, Nr. 129/21.II.2011
b) data la care ANRE urmează să emită decizia de
retragere/suspendare a licenței deținute de titularul de licență
care trebuie înlocuit;
c) modul în care orice parte interesată poate solicita operativ
de la ANRE informații cu privire la desfășurarea procesului de
preluare a activității de distribuție la care se face referire.
Art. 6. — (1) În termen de 5 zile lucrătoare de la primirea
comunicării prevăzute la art. 5 alin. (1), fiecare titular de licență
potențial înlocuitor trebuie să comunice ANRE poziția sa,
referitoare la preluarea activității de distribuție desfășurate de
operatorul principal de distribuție ce trebuie înlocuit.
(2) În comunicarea adresată ANRE conform alin. (1), titularul
de licență potențial înlocuitor poate face cunoscut:
a) acceptul cu privire la preluarea distribuției de energie
electrică de la titularul de licență, operator principal de distribuție,
care nu va mai putea desfășura această activitate, și motivația
sa (de exemplu, intenția de extindere a zonei de prestare a
serviciului de distribuție);
b) refuzul desemnării sale ca titular de licență înlocuitor,
pentru care trebuie să furnizeze justificări temeinice.
Art. 7. — În termen de 5 zile lucrătoare de la primirea
comunicării prevăzute la art. 5 alin. (2), operatorul/operatorii
principal(i) de distribuție în zona/zonele în care se desfășoară și
activitatea de distribuție obiect al licenței ce urmează a fi retrasă
va/vor comunica dacă există probleme de natură a împiedica
preluarea serviciului.
CAPITOLUL VI
Condiții generale privind succesiunea în prestarea
serviciului de distribuție
Art. 8. — (1) Desemnarea titularului sau titularilor de licență
înlocuitori care trebuie să preia desfășurarea activității de
distribuție se face pe baza unei/unor decizii emise de ANRE
simultan cu decizia privind retragerea/suspendarea licenței
deținute de titularul de licență ce trebuie înlocuit.
(2) Deciziile menționate la alin. (1) specifică preluarea
temporară în folosință a capacităților energetice de distribuție
de către titularul sau titularii de licență înlocuitori, în baza unor
contracte încheiate cu titularul de licență înlocuit, precum și
termenul-limită de încheiere a transferului capacităților
energetice respective. Acest termen-limită nu poate să
depășească cu mai mult de 30 de zile lucrătoare data intrării în
vigoare a deciziilor specificate la alin. (1).
(3) Data finalizării, prin contracte de închiriere sau de
vânzare-cumpărare, a transferului capacităților energetice de
distribuție de la titularul de licență înlocuit la titularul/titularii de
licență înlocuitor/înlocuitori se stabilește de comun acord între
titularii de licență angrenați în acest transfer. Această dată nu
poate fi mai mare de 2 ani de la data emiterii deciziei menționate
la alin. (1).
(4) În deciziile de desemnare emise de ANRE, menționate la
alin. (1), se va preciza că titularul de licență înlocuitor este
autorizat să dețină capacitățile energetice preluate de la titularul
de licență înlocuit și să presteze cu acestea serviciul public de
distribuție, până la data transferării acelor capacități către:
a) titularul de licență înlocuitor sau o terță parte, ca efect al
desemnării de către autoritatea contractantă în calitate de
cumpărător al acelor capacitățile energetice și al acordării de
către acesta a contractului de concesiune a serviciului public de
distribuție a energiei electrice în zona deservită cu respectivele

9

capacități energetice — în cazul în care titularul de licență
înlocuit este un concesionar al serviciului;
b) o terță parte, care devine deținător cu titlu legal al acelor
capacități
energetice
și
primește
consimțământul
concesionarului serviciului în zona de amplasare a capacităților
energetice pentru a desfășura pe bază de licență serviciul public
de distribuție a energiei electrice — în cazul în care titularul de
licență înlocuit nu este un concesionar al serviciului.
Art. 9. — (1) În toate situațiile de aplicare a prezentei
proceduri, finalizarea transferului capacităților energetice de
distribuție implică și obligația ca titularul de licență înlocuitor să
consimtă și să acționeze în sensul remunerării titularului de
licență înlocuit pentru utilizarea capacităților energetice, de la
preluarea acestora pe bază de contract(e) și până la încheierea
tranzacției pentru deținerea lor.
(2) În situația în care părțile nu pot stabili în mod amiabil
contravaloarea chiriei sau, după caz, a prețului de vânzarecumpărare, părțile vor angaja efectuarea unor expertize de
specialitate, adecvate scopului urmărit. Prețul chiriei/vânzăriicumpărării astfel stabilit urmează a fi avizat de către ANRE în
cadrul procedurii de transfer al capacităților energetice.
Art. 10. — (1) Remunerarea serviciului de distribuție prestat
de titularul de licență înlocuitor, prin utilizarea capacităților
energetice preluate de la titularul de licență înlocuit, se
realizează la tariful/tarifele de distribuție aprobat/aprobate pentru
titularul de licență înlocuit.
(2) Tariful/tarifele de distribuție aprobat/aprobate pentru
titularul de licență înlocuit rămâne/rămân valabil/valabile până
la revizuirea acestora.
CAPITOLUL VII
Condiții privind desemnarea titularului de licență
înlocuitor
Art. 11. — În cazul suspendării/retragerii licenței prevăzute
la art. 2 alin. (2) lit. b) și c) ANRE emite deciziile prevăzute la
art. 8 după ce, împreună cu titularul de licență înlocuitor, a stabilit
măsurile necesare eliminării unor probleme de natură a
împiedica preluarea serviciului, sesizate în răspunsul la
notificarea specificată la art. 7.
Art. 12. — (1) În cazul suspendării/retragerii licenței
prevăzute la art. 2 alin. (2) lit. a), atunci când cel puțin 2 titulari
de licență potențial înlocuitori au notificat acceptul de a prelua
activitatea titularului de licență concesionar, ce trebuie înlocuit,
la stabilirea titularului sau a titularilor de licență înlocuitori, ANRE
va lua în considerare elemente ca:
a) existența resurselor financiare necesare extinderii
volumului activității de distribuție;
b) intenția declarată privind extinderea zonei de prestare a
serviciului de distribuție, prin achiziționarea integrală sau parțială
a capacităților de distribuție a energiei electrice deținute de
titularul de licență înlocuit, precum și prin obținerea concesiunii
serviciului public de distribuție în zona aferentă acestora;
c) volumul capacităților de distribuție de 110 kV și de medie
tensiune care aparțin titularului de licență potențial înlocuitor,
amplasate în zona de activitate a titularului de licență ce trebuie
înlocuit;
d) repartizarea zonelor de activitate, în cazul în care ANRE
decide să desemneze 2 sau mai mulți titulari de licență
înlocuitori, astfel încât să se asigure prestarea serviciului la
ansamblul utilizatorilor rețelei electrice de distribuție deținute de
titularul de licență înlocuit.

10

MONITORUL OFICIAL AL ROMÂNIEI, PARTEA I, Nr. 129/21.II.2011

(2) În cazul suspendării/retragerii licenței prevăzute la art. 2
alin. (2) lit. a), atunci când niciunul dintre concesionarii serviciului
nu a notificat acceptul privind preluarea activității de distribuție
a titularului de licență ce trebuie înlocuit sau toți potențialii
înlocuitori ai acestui titular de licență au notificat refuzul de a
prelua activitatea respectivă, ANRE va desemna titularul/titularii
de licență înlocuitori. Desemnarea titularului/titularilor de licență
înlocuitori se va face dintre concesionarii care desfășoară
serviciul de distribuție în zonele învecinate (cu limită de
demarcație administrativă) zonei de activitate alocate titularului
de licență ce trebuie înlocuit, luând în considerare elemente cum
sunt cele menționate la alin. (1) lit. a), c) și d).
Art. 13. — Deciziile emise de ANRE conform art. 8, ținând
cont de situațiile identificate la art. 12, se vor difuza și autorității
contractante.
CAPITOLUL VIII
Desemnarea unui operator principal de distribuție
pentru preluarea activității de distribuție a energiei
electrice desfășurate de un prestator
Art. 14. — (1) La apariția unei situații prevăzute la art. 2
alin. (3), ANRE comunică în scris intenția de înlocuire a unui
prestator cu cel puțin 30 de zile calendaristice înainte de data la
care urmează să desemneze un operator principal de distribuție.
(2) Comunicarea ANRE conform alin. (1) se transmite către:
a) prestatorul care trebuie înlocuit;
b) operatorul principal din zona în care prestatorul care
trebuie înlocuit desfășoară activitatea de distribuție a energiei
electrice;
c) proprietarul capacităților energetice prin care se realizează
serviciul de distribuție a energiei electrice, dacă acestea nu sunt
în proprietatea prestatorului.
(3) Comunicarea adresată de ANRE conform alin. (2) va
conține, cel puțin, următoarele:
a) numele prestatorului care trebuie înlocuit;
b) data la care ANRE urmează să emită decizia de înlocuire
a prestatorului;
c) date relevante privind serviciul de distribuție realizat de
către prestatorul serviciului de distribuție a energiei electrice
înlocuit;
d) modul în care părțile implicate pot solicita de la ANRE
informații cu privire la desfășurarea procesului de preluare a
activității de distribuție la care se face referire.
(4) ANRE publică pe pagina de internet proprie, cu cel puțin
30 de zile calendaristice înainte de data la care ANRE urmează
să desemneze un operator principal de distribuție, intenția de
desemnare a unui operator principal de distribuție înlocuitor și
motivele care au generat această acțiune.
Art. 15. — (1) În termen de 5 zile lucrătoare de la primirea
comunicării prevăzute la art. 14 alin. (1) operatorul principal de
distribuție înlocuitor trebuie să răspundă solicitării ANRE cu
privire la acceptul preluării activității de distribuție a energiei
electrice, iar prestatorul/proprietarul capacităților energetice prin
care se realizează serviciul de distribuție este obligat să
comunice ANRE punctul de vedere referitor la această acțiune.
(2) Operatorul principal de distribuție înlocuitor nu poate
refuza preluarea activității de distribuție a energiei electrice.
Art. 16. — (1) Desemnarea operatorului principal de
distribuție înlocuitor se face pe baza unei decizii emise de
președintele ANRE.

(2) În decizia prevăzută la alin. (1) se specifică preluarea pe
o perioadă de timp determinată, care nu poate depăși un an, a
capacităților energetice de distribuție de către operatorul
principal de distribuție înlocuitor, în baza unui contract de
folosință încheiat cu prestatorul sau cu proprietarul capacităților
energetice prin care se realizează serviciul de distribuție a
energiei electrice.
Art. 17. — (1) În decizia de desemnare emisă de ANRE
menționată la art. 16 se va preciza că operatorul principal de
distribuție înlocuitor este autorizat să utilizeze capacitățile
energetice preluate și să presteze serviciul public de distribuție,
până la data la care părțile realizează transferul definitiv al
acestor capacități energetice.
(2) Avizarea de către ANRE a transferului definitiv al
capacităților energetice prevăzute la alin. (1) se efectuează
conform Procedurii pentru reglementarea condițiilor pentru
transferul de capacități energetice de distribuție a energiei
electrice, aprobată prin Ordinul președintelui Autorității Naționale
de Reglementare în Domeniul Energiei nr. 27/2007.
Art. 18. — (1) În termen de 10 zile lucrătoare de la data
emiterii deciziei ANRE menționate la art. 16 alin. (1), operatorul
principal de distribuție înlocuitor încheie cu prestatorul înlocuit
sau cu proprietarul capacităților energetice contractul de
folosință prevăzut la art. 16 alin. (2).
(2) În contractul de folosință menționat la alin. (1) se prevede
obligația operatorului principal de distribuție înlocuitor de a
remunera prestatorul/proprietarul capacităților energetice care
fac obiectul transferului pentru utilizarea capacităților energetice,
de la preluarea acestora și până la încheierea transferului
definitiv al acestora, conform art. 17.
(3) Cuantumul remunerației pentru utilizarea capacităților
energetice se stabilește de ANRE în decizia menționată la
art. 16 alin. (1) și este egal cu valoarea lunară a cheltuielilor cu
amortizarea conform prevederilor legale în vigoare.
(4) În situația în care părțile nu sunt de acord în ceea ce
privește cuantumul remunerației pentru utilizarea capacităților
energetice stabilite conform alin. (3), părțile vor angaja
efectuarea unor expertize de specialitate, adecvate scopului
urmărit. Valoarea remunerației astfel stabilite urmează a fi
avizată de către ANRE.
(5) Eventualele costuri suplimentare de operare și
mentenanță justificate aferente capacităților energetice
transferate vor fi recunoscute în costurile necontrolabile ale
operatorului principal de distribuție înlocuitor, luate în calcul la
stabilirea tarifului de distribuție.
Art. 19. — (1) Remunerarea serviciului de distribuție prestat
de operatorul principal de distribuție înlocuitor, pentru utilizarea
capacităților energetice preluate de la prestator, se realizează
la tarifele de distribuție aprobate pentru operatorul principal de
distribuție înlocuitor.
(2) Tariful de distribuție menționat la alin. (1) rămâne valabil
până la revizuirea acestuia de către ANRE.
Art. 20. — Titularul licenței de distribuție înlocuitor solicită
ANRE, după caz, actualizarea anexelor B1 și B2 la Licența de
distribuție, în termen de 30 zile calendaristice de la data
încheierii contractelor de închiriere sau de vânzare-cumpărare
pentru transferul definitiv al capacităților de distribuție.

MONITORUL OFICIAL AL ROMÂNIEI, PARTEA I, Nr. 129/21.II.2011

11

MINISTERUL ECONOMIEI, COMERȚULUI ȘI MEDIULUI DE AFACERI

ORDIN
pentru aprobarea Schemei de ajutor de stat privind sprijinirea investițiilor în extinderea
și modernizarea rețelelor de transport al energiei electrice și gazelor naturale
Având în vedere prevederile Ordonanței de urgență a Guvernului nr. 117/2006 privind procedurile naționale în domeniul
ajutorului de stat, aprobată cu modificări și completări prin Legea nr. 137/2007, și ale Hotărârii Guvernului nr. 651/2006 privind
aprobarea Politicii în domeniul ajutorului de stat pentru perioada 2006—2013,
în baza Deciziei Comisiei Europene nr. C 9.470 final/17 decembrie 2010,
în temeiul prevederilor art. 9 alin. (4) din Hotărârea Guvernului nr. 1.634/2009 privind organizarea și funcționarea
Ministerului Economiei, Comerțului și Mediului de Afaceri, cu modificările și completările ulterioare,
ministrul economiei, comerțului și mediului de afaceri emite următorul ordin:
Art. 1. — Se aprobă Schema de ajutor de stat privind
sprijinirea investițiilor în extinderea și modernizarea rețelelor de
transport al energiei electrice și gazelor naturale, prevăzută în
anexa care face parte integrantă din prezentul ordin.
Art. 2. — Acordarea ajutorului de stat în conformitate cu
schema de ajutor de stat prevăzută la art. 1 se face cu

respectarea prevederilor art. 107 alin. (1) și art. 108 alin. (3) din
Tratatul privind funcționarea Uniunii Europene.
Art. 3. — Prezentul ordin se publică în Monitorul Oficial al
României, Partea I.

Ministrul economiei, comerțului și mediului de afaceri,
Ion Ariton
București, 25 ianuarie 2011.
Nr. 156.

ANEXĂ

S C H E M Ă D E A J U T O R D E S TAT

privind sprijinirea investițiilor în extinderea și modernizarea rețelelor de transport al energiei electrice
și gazelor naturale
I. Introducere
Art. 1. — Prezentul act instituie o schemă de ajutor de stat
privind sprijinirea investițiilor în extinderea și modernizarea
rețelelor de transport al energiei electrice și gazelor naturale.
Art. 2. — (1) Acordarea ajutoarelor de stat pentru investiții în
cadrul acestei scheme se face numai cu respectarea criteriilor
privind ajutorul de stat stipulate în Tratatul privind funcționarea
Uniunii Europene, denumit în continuare Tratat.
(2) Prezenta schemă este elaborată în conformitate cu
următoarele documente:
a) Programul operațional sectorial ăCreșterea competitivității
economice” (denumit în continuare POS CCE)1 — axa
prioritară 4 ăCreșterea eficienței energetice și a securității
furnizării în contextul combaterii schimbărilor climatice” —
domeniul major de intervenție 1 ăEnergie eficientă și durabilă
(îmbunătățirea eficienței energetice și dezvoltarea durabilă a
sistemului energetic din punct de vedere al mediului)”,
operațiunea ăSprijinirea investițiilor în extinderea și
modernizarea rețelelor de transport al energiei electrice, gazelor
naturale și petrolului, precum și ale rețelelor de distribuție a
energiei electrice și gazelor naturale, în scopul reducerii
pierderilor în rețea și realizării în condiții de siguranță și
continuitate a serviciului de transport și distribuție” — partea de
transport al energiei electrice și gazelor naturale;

1 Programul operațional sectorial ăCreșterea
2 Tratatul de aderare a României la Uniunea

b) Tratatul dintre Regatul Belgiei, Republica Cehă, Regatul
Danemarcei, Republica Federală Germania, Republica Estonia,
Republica Elenă, Regatul Spaniei, Republica Franceză, Irlanda,
Republica Italiană, Republica Cipru, Republica Letonia,
Republica Lituania, Marele Ducat al Luxemburgului, Republica
Ungară, Republica Malta, Regatul Țărilor de Jos, Republica
Austria, Republica Polonă, Republica Portugheză, Republica
Slovenia, Republica Slovacă, Republica Finlanda, Regatul
Suediei, Regatul Unit al Marii Britanii și Irlandei de Nord (state
membre ale Uniunii Europene) și Republica Bulgaria și România
privind aderarea Republicii Bulgaria și a României la Uniunea
Europeană, semnat de România la Luxemburg la 25 aprilie
2005, ratificat prin Legea nr. 157/2005, denumit în continuare
Tratatul de aderare a României la Uniunea Europeană2.
(3) De asemenea, prezenta schemă contribuie la
implementarea prevederilor specifice din următoarele
reglementări comunitare și naționale, precum și strategii și
politici naționale:
a) Legea energiei electrice nr. 13/20073, cu modificările și
completările ulterioare;
b) Legea gazelor nr. 351/20044, cu modificările și
completările ulterioare;

competitivității economice”, aprobat prin Decizia Comisiei C(2007) 3.472/2007.
Europeană, publicat în Jurnalul Oficial al Uniunii Europene seria L nr. 157 din 21 iunie 2005 și în Monitorul

Oficial al României, Partea I, nr. 465 din 1 iunie 2005.
3 Legea nr. 13/2007, publicată în Monitorul Oficial al României, Partea I, nr. 51 din 23 ianuarie 2007.
4 Legea nr. 351/2004, publicată în Monitorul Oficial al României, Partea I, nr. 679 din 28 iulie 2004.

12

MONITORUL OFICIAL AL ROMÂNIEI, PARTEA I, Nr. 129/21.II.2011

c) Hotărârea Guvernului nr. 1.069/2007 privind aprobarea
Strategiei energetice a României pentru perioada 2007—20205;
d) Hotărârea Guvernului nr. 163/2004 privind aprobarea
Strategiei naționale în domeniul eficienței energetice6;
e) Hotărârea Guvernului nr. 759/2007 privind regulile de
eligibilitate a cheltuielilor efectuate în cadrul operațiunilor
finanțate prin programele operaționale7, cu modificările și
completările ulterioare.
II. Obiectivul schemei
Art. 3. — (1) Obiectivul principal al prezentei scheme îl
reprezintă sprijinirea realizării de investiții în rețelele de transport
al energiei electrice și gazelor naturale în scopul reducerii
pierderilor de energie, protecției mediului înconjurător, creșterii
securității în furnizare și evitării situațiilor de criză prin reducerea
pierderilor și evitarea căderilor majore de sistem și a
întreruperilor în furnizare, precum și în scopul atingerii
performanțelor economice și standardelor de calitate solicitate
de către consumatorii de energie electrică și gaze naturale.
(2) Realizarea investițiilor prevăzute în prezenta schemă va
contribui și la atingerea țintei asumate de România în cadrul
POS CCE și în Strategia energetică a României pentru perioada
2007—2020,
aprobată
prin
Hotărârea
Guvernului
nr. 1.069/2002, denumită în continuare Strategia energetică a
României, respectiv reducerea intensității energetice primare cu
40% până în 2015 (față de 2001).
III. Necesitatea implementării schemei
Art. 4. — (1) Obiectivele Strategiei energetice a României
sunt în concordanță cu Strategia Lisabona, Carta verde pentru
Strategia europeană pentru energie durabilă, competitivă și
sigură și cu documentul ăNew Energy Policy for Europe” și sunt
orientate spre asigurarea securității furnizării energiei, creșterii
eficienței energetice, protecției mediului, toate având în vedere
necesitatea dezvoltării economice.
(2) Îmbunătățirea eficienței energetice reprezintă o prioritate
a Strategiei energetice a României, care trebuie să
contrabalanseze tendința de creștere atât a consumului de
energie primară, cât și a consumului final de energie în toate
sectoarele economiei.
(3) În acest sens, îmbunătățirea eficienței energetice
contribuie la realizarea a 3 dintre principalele obiective ale
politicii energetice a României și a Uniunii Europene, denumită
în continuare UE: securitatea în furnizarea de energie, creșterea
competitivității și dezvoltarea durabilă.
(4) Pe de altă parte, este necesară securizarea furnizării
energiei pe teritoriul României, întrucât perspectiva unor posibile
crize în alimentarea cu energie ar dăuna grav atractivității
economice a României și a regiunilor sale. Astfel, este important
să se asigure continuitatea furnizării cu energie, pentru a
menține siguranța și securitatea furnizării, așa cum este
prevăzut în Directiva 2005/89/CE a Parlamentului European și
a Consiliului din 18 ianuarie 2006 privind măsurile menite să
garanteze siguranța aprovizionării cu energie electrică și
investițiile în infrastructuri.
Art. 5. — Competitivitatea economică și dezvoltarea durabilă
se bazează în mare măsură pe consumul eficient de resurse
energetice și de energie. România este caracterizată printr-o
intensitate energetică primară și finală extrem de ridicată
comparativ cu media UE 25 (intensitatea energetică primară și
finală sunt de aproximativ 3 ori mai ridicate în România față de
UE), precum și printr-o eficiență energetică redusă pe întreg
lanțul producție — transport — distribuție — consumator final
de energie. Pentru a se îmbunătăți eficiența energetică, în cazul

5

rețelelor de transport trebuie luate o serie de măsuri complete și
specifice privind îmbunătățirea parametrilor de calitate în scopul
modernizării, reabilitării și extinderii rețelelor de transport al
energiei electrice și gazelor naturale, care în prezent au pierderi
importante, iar în unele cazuri și-au depășit durata normată de
viață. Aceste decalaje și deficiențe constituie un handicap
important pentru competitivitatea economiei naționale, mai ales
în perspectiva creșterii treptate a prețurilor la energie și alinierii
acestora la nivelurile europene.
Art. 6. — Obiectivele prevăzute la art. 3 și 4 sunt realizabile
și prin investiții semnificative în modernizarea și extinderea
rețelelor de transport al energiei electrice și gazelor naturale,
care vor contribui la reducerea disparităților dintre regiuni și vor
crea premisele pentru dezvoltarea economică a zonelor în care
vor fi implementate aceste proiecte.
Art. 7. — (1) În conformitate cu axa prioritară 4 a POS CCE
și cu Strategia energetică a României, în Rețeaua electrică de
transport (RET) echipamentele existente au fost realizate la
nivelul tehnologic al anilor 1960—1970 și au durate de
exploatare, de regulă, mai mari decât durata normată de
funcționare. În ceea ce privește gradul de uzură, acesta este de
50% în cazul liniilor electrice aeriene și de 60% în cazul stațiilor
electrice. Astfel, se impune realizarea de investiții având ca
obiect modernizarea instalațiilor și echipamentelor din rețelele
de transport al energiei electrice, în vederea menținerii calității
serviciului de transport și de sistem și a siguranței în
funcționarea Sistemului electroenergetic național (SEN) la
standardele impuse de funcționarea interconectată cu Uniunea
pentru Coordonarea Transportului de Electricitate (UCTE). În
același timp, dinamica crescătoare a consumului justifică
trecerea, în viitor, a unei importante părți de rețea de la
tensiunea de 220 kV la 400 kV, ceea ce presupune, de
asemenea, lucrări de modernizare.
(2) Totodată, având în vedere ținta strategică a României de
valorificare a resurselor regenerabile de energie, coroborată cu
creșterea competitivității economice, este necesară extinderea
rețelelor de transport al energiei electrice pentru a permite
accesul în SEN al capacităților de producere a energiei electrice
din resurse regenerabile de energie, precum și pentru a acoperi
consumul crescut de energie electrică din domeniul economic.
(3) În ceea ce privește Sistemul de transport al gazelor
naturale, 69% din totalul conductelor de transport și-au depășit
durata de viață, iar 29% dintre stațiile de reglare-măsurare
depășesc pragul de 25 de ani, fiind astfel absolut necesară
realizarea de investiții destinate modernizării rețelelor de
transport al gazelor naturale.
(4) Evoluția lungimii rețelei de transport, respectiv a
numărului de stații de reglare-măsurare (SRM) în vederea
furnizării gazelor către utilizatorii din România a fost destul de
lentă, ceea ce implică necesitatea unor investiții suplimentare
pentru extinderea rețelelor.
IV. Domeniul de aplicare
Art. 8. — Prezenta schemă se aplică operatorilor de transport
din sectoarele transportului de energie electrică și gaze naturale
pentru sprijinirea investițiilor în rețeaua de transport, care
îndeplinesc condițiile prevăzute de prezenta schemă și de
Ghidul solicitantului.

Hotărârea Guvernului nr. 1.069/2007, publicată în Monitorul Oficial al României, Partea I, nr. 781 din 19 noiembrie 2007.
Hotărârea Guvernului nr. 163/2004, publicată în Monitorul Oficial al României, Partea I, nr. 160 din 24 februarie 2004.
7 Hotărârea Guvernului nr. 759/2007, publicată în Monitorul Oficial al României, Partea I, nr. 517 din 1 august 2007.
6

MONITORUL OFICIAL AL ROMÂNIEI, PARTEA I, Nr. 129/21.II.2011
V. Definiții
Art. 9. — În sensul prezentei scheme, următorii termeni se
definesc astfel:
a) întreprindere mare — orice întreprindere care nu se
încadrează în definiția IMM-urilor conform Regulamentului (CE)
nr. 800/2008 al Comisiei din 6 august 2008 de declarare a
anumitor categorii de ajutoare compatibile cu piața comună în
aplicarea articolelor din tratat8;
b) costuri eligibile — costurile care pot fi finanțate din ajutorul
de stat acordat în cadrul prezentei scheme și care sunt
prevăzute la cap. XII;
c) intensitatea ajutorului de stat în echivalent subvenție brută —
valoarea actualizată a ajutorului exprimată ca procent din
valoarea actualizată a costurilor eligibile ale investițiilor;
d) rata de actualizare — rata de referință în vigoare la data
acordării ajutorului, calculată conform Comunicării Comisiei
privind revizuirea metodei de stabilire a ratelor de referință și de
scont9;
e) operatori de transport — operatorii de transport și de
sistem al energiei electrice și operatorii de transport al gazelor
naturale;
f) operator de transport și de sistem (energie electrică) —
orice persoană care deține, sub orice titlu, o rețea electrică de
transport și este titulară a unei licențe de transport prin care
răspunde de operarea, asigurarea întreținerii și, dacă este
necesar, dezvoltarea rețelei de transport într-o anumită zonă și,
acolo unde este aplicabilă, interconectarea acesteia cu alte
sisteme electroenergetice, precum și de asigurarea capacității
pe termen lung a sistemului de a acoperi cererile rezonabile
pentru transportul energiei electrice;
g) operator de transport (transportator) (gaze naturale) —
persoana juridică titulară a licenței de transport, în condițiile legii,
având ca obiect de activitate transportul gazelor naturale;
h) administrator al schemei — Ministerul Economiei,
Comerțului și Mediului de Afaceri, prin Direcția generală energie,
în calitate de organism intermediar pentru axa prioritară 4
ăCreșterea eficienței energetice și a securității furnizării, în
contextul combaterii schimbărilor climatice” din POS CCE;
i) furnizor de ajutor de stat — Ministerul Economiei,
Comerțului și Mediului de Afaceri, prin Autoritatea de
management a POS CCE (AM POS CCE).
VI. Beneficiari
Art. 10. — Potențialii beneficiari sunt operatorii de transport,
definiți la art. 9 lit. e)—g).
Art. 11. — Beneficiarii vor depune proiecte individual.
Art. 12. — Criteriile de eligibilitate a beneficiarilor vizează
următoarele:
• potențialul beneficiar este operator de transport, înregistrat
în România, deținător de licență de transport pentru energie
electrică sau pentru gaze naturale emisă de către autoritatea
competentă, conform legislației naționale în vigoare;
• potențialul beneficiar nu se află în dificultate în conformitate
cu Liniile directoare privind ajutorul de stat acordat pentru
salvarea și restructurarea întreprinderilor aflate în dificultate
(Comunicarea Comisiei nr. C 244 din 1 octombrie 2004,
art. 2.1);
• potențialul beneficiar nu are datorii ce depășesc limitele
prevăzute de legislația națională în vigoare privind plata taxelor
și a altor contribuții la bugetul de stat, bugetul asigurărilor sociale
de stat, bugetele speciale și bugetele locale, inclusiv obligațiile
de plată privind reeșalonările;
8

13

• potențialul beneficiar și reprezentantul său legal nu au fost
sau nu sunt condamnați printr-o hotărâre definitivă și irevocabilă
în cadrul unui proces pentru fraudă, corupție, implicare în crimă
organizată sau orice altă activitate ilegală, care poate dăuna
interesului financiar național sau al Comunității Europene;
• potențialul beneficiar nu este declarat într-o situație gravă
de încălcare a prevederilor legislației privind achizițiile publice
și/sau a obligațiilor asumate printr-un contract/acord de finanțare
din fonduri publice, conform legislației în vigoare;
• potențialul beneficiar demonstrează că are capacitatea de
a asigura contribuția proprie la valoarea totală eligibilă a
proiectului și de a finanța cheltuielile neeligibile ale proiectului;
• potențialul beneficiar demonstrează că are capacitate
instituțională de implementare a proiectului;
• potențialul beneficiar dovedește calitatea de proprietar/
concesionar/utilizator al terenului pe care sunt amplasate/se vor
amplasa obiectivele de investiție propuse în proiect pentru cel
puțin încă 15 ani de la data depunerii cererii de finanțare și cu
drept de construcție asupra acestuia;
• potențialul beneficiar dovedește calitatea de
proprietar/concesionar/utilizator al infrastructurii care face
obiectul proiectului pentru cel puțin încă 15 ani de la data
depunerii cererii de finanțare;
• potențialul beneficiar are capacitatea de a asigura operarea
și întreținerea infrastructurii timp de 5 ani după finalizarea
implementării proiectului (resurse umane și financiare);
• în cazul în care solicitantul este/a fost subiectul unui ordin
de recuperare a unui ajutor de stat ca urmare a unei decizii a
Consiliului Concurenței sau a Comisiei Europene, rămasă
definitivă și irevocabilă, acesta nu poate primi ajutor în baza
prezentei scheme până când vechiul ajutor și dobânzile aferente
nu au fost recuperate/rambursate integral;
• potențialul beneficiar justifică necesitatea finanțării
proiectului prin ajutor de stat;
• potențialul beneficiar îndeplinește și alte condiții specificate
în cererea de propuneri de proiecte și Ghidul solicitantului10,
care nu aduc atingere prevederilor în materie de ajutor de stat.
Art. 13. — Numărul estimat de beneficiari este 2.
VII. Condiții de eligibilitate a proiectelor
Art. 14. — (1) În cadrul prezentei scheme pot fi finanțate
exclusiv proiectele care prevăd realizarea de investiții în
extinderea și modernizarea rețelelor de transport al energiei
electrice și gazelor naturale.
(2) Criteriile de eligibilitate a proiectelor vizează următoarele:
• perioada de implementare a proiectului nu trebuie să
depășească data de 31 iulie 2015;
• proiectul este implementat pe teritoriul României;
• activitățile proiectului nu au fost și nu sunt finanțate în
prezent din alte fonduri publice pe același segment de
infrastructură, cu excepția studiilor preliminare (studiul de
prefezabilitate, analiza geo-topografică, studiu de fezabilitate,
proiect tehnic, detalii de execuție etc.);
• scopul și obiectivele proiectului propus sunt în conformitate
cu obiectivele operațiunii prevăzute în axa prioritară 4 a
POS CCE, domeniul major de intervenție 1 b, inclusiv
obiectivele Strategiei energetice a României;
• proiectul îndeplinește și alte condiții specificate în cererea
de propuneri de proiecte și Ghidul solicitantului, care nu aduc
atingere prevederilor în materie de ajutor de stat.

Regulamentul (CE) nr. 800/2008, publicat în Jurnalul Oficial al Uniunii Europene seria L nr. 214 din 9 august 2008.
Comunicarea Comisiei, publicată în Jurnalul Oficial al Uniunii Europene seria C nr. 14 din 19 ianuarie 2008.
10 Ghidul solicitantului va fi aprobat prin ordin al ministrului economiei, comerțului și mediului de afaceri și publicat pe pagina oficială de web a Ministerului
Economiei, Comerțului și Mediului de Afaceri, la adresele http://oie.minind.ro și http://amposcce.minind.ro
9

14

MONITORUL OFICIAL AL ROMÂNIEI, PARTEA I, Nr. 129/21.II.2011

VIII. Durata
Art. 15. — Prezenta schemă intră în vigoare, după aprobarea
acesteia de către Comisia Europeană, la data publicării ei în
Monitorul Oficial al României, Partea I, și se aplică până la data
de 31 decembrie 2013.
IX. Bugetul schemei
Art. 16. — Bugetul total alocat al prezentei scheme este de
57,7 milioane euro (echivalent în lei), din care 88% reprezintă
fonduri europene nerambursabile asigurate prin Fondul
European de Dezvoltare Regională și restul reprezintă fonduri
de cofinanțare publică asigurate de la bugetul de stat, prin
bugetul Ministerului Economiei, Comerțului și Mediului de
Afaceri, și este defalcat estimativ pe ani astfel:
Defalcare orientativă pe ani (milioane euro)
Anul

Total
(fonduri comunitare
și fonduri publice naționale)

2011

38,25

2012

10,30

2013

9,15

Total 2011—2013

57,7

Sumele neutilizate într-un an vor fi reportate pentru anul
viitor.
X. Modalitatea de acordare a ajutorului de stat
Art. 17. — Măsurile de sprijin acordate beneficiarilor
prezentei scheme pentru realizarea de investiții constau în
acordarea de alocări financiare nerambursabile din fonduri
comunitare și naționale.
Art. 18. — Sumele pot fi acordate în mai multe tranșe.
Actualizarea se va face utilizând rata de referință aplicabilă
pentru România la data acordării ajutorului. Data acordării
ajutorului este data semnării contractului de finanțare de către
ambele părți.
XI. Intensitatea maximă a finanțării
Art. 19. — (1) Intensitatea maximă a finanțării este de 85%
din valoarea rezultată în urma calculării deficitului de finanțare,
acolo unde veniturile generate de proiect pot fi estimate cu
acuratețe (proiecte de tip SCADA — System control and data
acquisition — și extindere de linii).
(2) În cazul proiectelor pentru care nu se poate aplica
metodologia deficitului de finanțare, intensitatea maximă a
finanțării acordate nu poate depăși 50% din cheltuielile eligibile
ale proiectului și ajutorul acordat nu poate depăși 50 milioane lei
pe proiect (proiectele de modernizare/retehnologizare de stații).
(3) În funcție de tipologia proiectelor se fac precizări în Ghidul
solicitantului privind metodologia prin care se determină
intensitatea maximă a finanțării acordate și indicatorii de
performanță evaluați.
Art. 20. — Diferența până la valoarea totală a proiectului se
acoperă de către beneficiar, inclusiv costurile neeligibile, fie din
surse proprii, fie din alte surse, sub o formă care să nu facă
obiectul niciunui ajutor public11.
XII. Cheltuieli eligibile
Art. 21. — Prevederile prezentului capitol sunt în
concordanță cu dispozițiile Hotărârii Guvernului nr. 759/2007
privind regulile de eligibilitate a cheltuielilor efectuate în cadrul
operațiunilor finanțate prin programele operaționale și ale
ordinului ministrului privind cheltuielile eligibile12 în domeniu.
11
12

Art. 22. — Sunt considerate cheltuieli eligibile următoarele
categorii de cheltuieli:
1. cheltuieli pentru achiziția de teren aferent investiției
(eligibile în limita a 10% din totalul cheltuielilor eligibile ale
proiectului);
2. cheltuieli pentru amenajarea terenului aferent investiției;
3. cheltuieli pentru amenajarea terenului privind protecția
mediului aferent investiției;
4. cheltuieli pentru asigurarea utilităților necesare obiectivului
investiției;
5. cheltuieli pentru proiectare și asistență tehnică (eligibile în
limita a 10% din totalul cheltuielilor eligibile ale proiectului);
— studii de teren;
— obținere de avize, acorduri și autorizații;
— proiectare și inginerie;
— expertize tehnice pentru lucrări de modernizare sau
consolidare a construcțiilor existente ori pentru continuarea
lucrărilor la construcții începute și neterminate, cu condiția ca
aceste clădiri să facă parte integrantă și inseparabilă din
rezultatul operațiunii;
— organizarea procedurilor de achiziție publică;
— consultanță;
— asistență tehnică;
6. cheltuieli pentru investiția de bază:
— pentru construcții și instalații legate de construcții;
— pentru montajul utilajelor tehnologice;
— pentru achiziția de utilaje, echipamente tehnologice și
funcționale cu montaj;
— pentru achiziția de utilaje fără montaj și echipamente de
transport;
— pentru achiziția de bunuri din categoria mijloacelor fixe;
— pentru achiziția de active fixe necorporale;
7. cheltuieli pentru auditul proiectului atunci când acesta este
solicitat de Organismul intermediar pentru energie (OIE), în
numele și pentru AM POS CCE.
Art. 23. — Activele achiziționate, cu excepția terenurilor și
construcțiilor, trebuie să fie noi.
Art. 24. — (1) Toate costurile aferente investiției vor fi
considerate fără TVA.
(2) Cheltuielile privind achiziția de active corporale sau
necorporale prin leasing, precum și contribuția în natură nu sunt
eligibile.
(3) Ulterior încheierii contractului de finanțare, beneficiarul
nu va mai putea primi finanțări din alte surse publice pentru
aceleași cheltuieli eligibile ale proiectului, sub sancțiunea rezilierii
contractului de finanțare și a returnării sumelor rambursate.
XIII. Necesitatea menținerii investiției
Art. 25. — Investiția realizată cu sprijin financiar în cadrul
prezentei scheme trebuie menținută în regiunea beneficiară
pentru o perioadă de cel puțin 5 ani de la data finalizării
lucrărilor.
XIV. Reguli privind cumulul ajutoarelor de stat
Art. 26. — Pentru același beneficiar, plafonul maxim al
intensității ajutorului de stat stabilit prin prezenta schemă trebuie
respectat când, pentru aceleași costuri eligibile, ajutorul se
acordă în cadrul mai multor scheme sau în combinație cu un
ajutor ad-hoc, indiferent de faptul că finanțarea provine din surse
locale, regionale, naționale sau comunitare.
Art. 27. — Ajutorul de stat acordat în cadrul prezentei
scheme nu poate fi cumulat cu un ajutor de minimis acordat în
baza legislației privind ajutorul de minimis în vigoare la
momentul acordării acestuia, raportat la aceleași costuri eligibile,
dacă un astfel de cumul generează o intensitate a ajutorului de
stat care depășește intensitatea brută maximă admisibilă
prevăzută în prezenta schemă.

De exemplu, credite negarantate de stat, aport al acționarilor, alții decât organisme ale statului, credite contractate în condiții de piață etc.
Va fi adoptat și va intra în vigoare după aprobarea prezentei scheme de către Comisia Europeană.

MONITORUL OFICIAL AL ROMÂNIEI, PARTEA I, Nr. 129/21.II.2011
XV. Modalitatea de derulare a schemei
Art. 28. — Ministerul Economiei, Comerțului și Mediului de
Afaceri, prin Direcția generală energie, în calitate de organism
intermediar pentru axa prioritară 4 din POS CCE, este
autoritatea responsabilă de administrarea prezentei scheme,
sub coordonarea Autorității de management a aceluiași
program, în calitate de furnizor de ajutor de stat, urmând să
asigure derularea acesteia și fiind răspunzător pentru buna ei
desfășurare.
Art. 29. — (1) Procedura de implementare și derularea
prezentei scheme se desfășoară după cum urmează:
1. lansarea cererii de propuneri de proiecte;
2. primirea și înregistrarea cererilor de finanțare în
conformitate cu ordinul ministrului privind lansarea cererii de
propuneri de proiecte. Închiderea cererii de propuneri de
proiecte în vederea evaluării și selecției cererilor de finanțare
depuse;
3. verificarea conformității administrative și a eligibilității
propunerilor de proiecte și a beneficiarilor: numai propunerile de
proiecte care trec de această etapă vor putea face obiectul
etapei următoare;
4. evaluarea tehnică și financiară a proiectelor, în
conformitate cu criteriile de evaluare aprobate de comitetul de
monitorizare a POS CCE și care vizează:
a) relevanța proiectului — rezultată din contribuția proiectului
la obiectivele POS CCE/axei prioritare/domeniului major de
intervenție/operațiunii și la strategiile specifice naționale și
regionale și justificarea necesității acordării ajutorului,
justificarea efectului stimulativ al acestuia;
b) calitatea și coerența proiectului — rezultată din calitatea
propunerii tehnice și financiare: obiective și activități clare,
planificarea adecvată a implementării, coerența obiectivelor
planificate cu activitățile propuse, graficul de implementare și
bugetul; identificarea riscurilor posibile și a soluțiilor pentru
reducerea/evitarea acestora, după caz;
c) maturitatea proiectului — rezultată, de exemplu, din
disponibilitatea studiilor/licențelor/autorizațiilor necesare pentru
implementarea proiectului, anul punerii în funcțiune a proiectului
(unde este cazul) etc.;
5. aprobarea de către comitetul de selecție și AM POS CCE
a cererilor de finanțare care îndeplinesc punctajul minim
prevăzut în Ghidul solicitantului, în ordinea descrescătoare a
punctajelor obținute;
6. întocmirea și semnarea Contractului de finanțare;
7. derularea proiectelor și rambursarea cheltuielilor: plățile
se efectuează de către unitatea de plată a POS CCE, numai pe
bază de documente justificative, după aprobarea cererii de
rambursare; în cazul în care beneficiarul optează pentru
prefinanțare, aceasta se acordă și se recuperează în
conformitate cu prevederile legale;
8. efectuarea monitorizării pe durata derulării proiectelor;
9. finalizarea proiectelor: plata finală se face în baza
documentației prezentate în conformitate cu prevederile
contractuale;
10. efectuarea monitorizării după implementarea proiectelor,
în condițiile art. 32.
(2) Pentru a beneficia de ajutorul acordat conform prezentei
scheme, potențialul beneficiar va depune la Ministerul
Economiei, Comerțului și Mediului de Afaceri o cerere de
finanțare corespunzătoare operațiunii menționate la art. 2
alin. (2) lit. a), adresată OIE, însoțită de documentele solicitate
în Ghidul solicitantului.
(3) Conținutul cererii de finanțare și al documentelor
însoțitoare ale acesteia, precum și cererea de propuneri de
proiecte și Ghidul solicitantului sunt publicate pe pagina oficială

15

de web a Ministerului Economiei, Comerțului și Mediului de
Afaceri
la
adresele
http://oie.minind.ro
și
http://amposcce.minind.ro
Art. 30. — (1) Cererile de finanțare și documentele
însoțitoare ale acestora se vor depune la OIE, în intervalul care
va fi specificat odată cu lansarea cererii de propuneri de
proiecte, pe pagina oficială de web a OIE: http://oie.minind.ro și
a AM POS CCE: http://amposcce.minind.ro
(2) În cazul în care cererile de finanțare au fost depuse
anterior aprobării schemei de ajutor de către Comisia
Europeană, acestea se vor revizui în conformitate cu prevederile
prezentei scheme și vor fi redepuse în condițiile alin. (1).
XVI. Reguli privind raportarea și monitorizarea
ajutoarelor de stat
Art. 31. — Textul prezentei scheme, precum și textul actului
normativ pentru aprobarea prezentei scheme vor fi publicate
integral pe pagina oficială de web a Ministerului Economiei,
Comerțului și Mediului de Afaceri la adresele http://oie.minind.ro
și http://amposcce.minind.ro, după publicarea acesteia în
Monitorul Oficial al României.
Art. 32. — (1) Furnizorul de ajutor de stat va monitoriza
respectarea condițiilor și criteriilor de eligibilitate prevăzute în
prezenta schemă pe toată durata de derulare a acesteia și are
obligația de a supraveghea permanent ajutoarele acordate,
aflate în derulare și de a dispune măsurile care se impun.
(2) Administratorul prezentei scheme va monitoriza pe o
perioadă de 5 ani veniturile nete generate de proiectele finanțate
în baza metodologiei deficitului de finanțare și va aplica corecții
anuale atunci când vor fi constatate abateri mai mari de 10% în
calculul funding-gap actualizat. Corecțiile vor stabili sumele
finanțate în exces, pe baza diferenței dintre deficitul de finanțare
stabilit inițial și deficitul stabilit pe baza veniturilor monitorizate,
aceste sume repartizându-se proporțional pe sursele de
finanțare ale costurilor investiționale eligibile (surse proprii ale
beneficiarului și, respectiv, surse publice). Sumele astfel
determinate se vor rambursa de beneficiar în conturile indicate
de administratorul prezentei scheme. Elementele care vor fi
monitorizate și modalitatea lor de evidență în gestiunea
beneficiarului, periodicitatea și conținutul rapoartelor de
monitorizare, modul de calcul și modalitatea de rambursare a
diferențelor față de deficitul financiar inițial se vor stabili ca
anexe la contractul de finanțare, în funcție de specificul fiecărui
proiect. Sumele astfel recuperate se vor returna bugetelor
surselor publice de finanțare, în conformitate cu normele legale
aplicabile.
(3) Proiectele finanțate în baza metodologiei deficitului de
finanțare vor fi monitorizate după expirarea termenului prevăzut
la alin. (2), pe durata de funcționare a investiției, de către
Autoritatea Națională de Reglementare în Domeniul Energiei,
cu respectarea principiilor stabilite în alin. (2) și pe baza anexei
la contractul de finanțare privind monitorizarea. Veniturile
suplimentare identificate vor fi deduse din veniturile companiilor
calculate în procesul de corecție anuală a tarifelor reglementate.
Beneficiarii ajutorului de stat sunt obligați să țină o evidență
specifică și să păstreze documentele justificative aferente
perioadei de monitorizare suplimentară inclusiv pe o perioadă
de 5 ani de la terminarea monitorizării suplimentare.
Art. 33. — Beneficiarii sunt obligați să raporteze în
conformitate cu prevederile contractului de finanțare stadiul
realizării lucrărilor de investiții până la finalizarea proiectului și să
furnizeze alte informații suplimentare, la cererea OIE, prin
transmiterea către acesta a formularului de raportare prevăzut
în anexa la Ghidul solicitantului.
Art. 34. — (1) Furnizorul de ajutor de stat se va asigura că
investițiile vor fi menținute în regiunea beneficiară pe o perioadă
de 5 ani de la finalizarea acestora.

16

MONITORUL OFICIAL AL ROMÂNIEI, PARTEA I, Nr. 129/21.II.2011

(2) În situația în care constată nerespectarea condiției
prevăzute la alin. (1), precum și a tuturor celorlalte condiții
prevăzute în prezenta schemă, furnizorul de ajutor de stat va
întreprinde toate demersurile necesare pentru recuperarea
ajutorului acordat, inclusiv a dobânzilor aferente, calculate
conform prevederilor comunitare și naționale în vigoare.
Art. 35. — (1) Furnizorul de ajutor de stat și administratorul
prezentei scheme sunt obligați să păstreze toate informațiile
referitoare la ajutoarele acordate în cadrul acesteia
(documentele justificative aferente ajutorului de stat acordat)
pentru o perioadă de 10 ani începând de la data acordării
ultimului ajutor13, dar nu mai puțin de o perioadă care expiră
după 5 ani de la închiderea oficială sau parțială a POS CCE.
(2) Beneficiarii ajutorului de stat sunt obligați să păstreze,
pentru o perioadă de minimum 10 ani începând de la data
ultimului ajutor acordat în cadrul prezentei scheme14, toate
documentele necesare și să țină o evidență specifică a
ajutoarelor de care au beneficiat conform prezentei scheme, a
unor scheme de minimis sau alte ajutoare de stat prin care s-a
finanțat investiția în cauză, din care să reiasă suma totală a
ajutoarelor de stat și a ajutoarelor de minimis primite, defalcate
pe ani, pe furnizori, pe obiective, pe informații privind forma
ajutoarelor (de minimis, scheme de ajutor de stat, ajutoare de
stat individuale), precum și baza legală prin care acestea au fost
acordate.

Art. 36. — Furnizorul de ajutor de stat va transmite Consiliului
Concurenței orice informație solicitată cu privire la prezenta
schemă de ajutor de stat.
Art. 37. — Furnizorul de ajutor de stat va transmite Consiliului
Concurenței o raportare anuală cu privire la implementarea
prezentei scheme în conformitate cu Regulamentul privind
procedurile de monitorizare a ajutoarelor de stat, pus în aplicare
prin Ordinul președintelui Consiliului Concurenței nr. 175/200715,
și cu Regulamentul (CE) nr. 794/200416 al Comisiei din 21 aprilie
2004 de punere în aplicare a Regulamentului (CE) nr. 659/1999
al Consiliului de stabilire a normelor de aplicare a articolului 93
din Tratatul CE, cu modificările și completările ulterioare.
Art. 38. — (1) Administratorul prezentei scheme are obligația
de a pune la dispoziția furnizorului de ajutor de stat, în formatul
și în termenul solicitat de către acesta, toate datele și informațiile
necesare în vederea îndeplinirii procedurilor de raportare și
monitorizare ce cad în sarcina furnizorului, conform art. 32, 34,
36 și 37 ale prezentei scheme de ajutor de stat.
(2) Administratorul prezentei scheme are obligația de a pune
la dispoziția Autorității Naționale de Reglementare în Domeniul
Energiei toate datele și informațiile necesare în vederea
îndeplinirii procedurilor de monitorizare ce cad în sarcina
acesteia conform art. 32 alin. (3).

13

Data acordării ultimului ajutor în cadrul prezentei scheme va fi publicată pe pagina web a AM POS CCE.
Data acordării ultimului ajutor în cadrul prezentei scheme va fi publicată pe pagina web a AM POS CCE.
15 Ordinul Consiliului Concurenței nr. 175/2007, publicat în Monitorul Oficial al României, Partea I, nr. 436 din 28 iunie 2007.
16 Regulamentul Comisiei (CE) nr. 794/2004, publicat în Jurnalul Oficial al Uniunii Europene seria L nr. 140 din 30 aprilie 2004.
14

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 129/21.II.2011 conține 16 pagini.

Prețul: 3,20 lei

&JUYDGY|520905]
ISSN 1453—4495

