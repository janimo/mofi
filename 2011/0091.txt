PARTEA I

Anul 179 (XXIII) — Nr. 91

Vineri, 4 februarie 2011

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 1.601 din 9 decembrie 2010 referitoare la excepția
de neconstituționalitate a dispozițiilor art. 50 din
Legea-cadru nr. 330/2009 privind salarizarea unitară
a personalului plătit din fonduri publice ......................

2–4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
19.

183.

— Ordin al președintelui Agenției Naționale pentru
Resurse Minerale pentru modificarea Ordinului
președintelui Agenției Naționale pentru Resurse
Minerale nr. 13/2010 privind aprobarea tarifelor de
transport prin Sistemul național de transport al țițeiului,
gazolinei, condensatului și etanului............................

5

— Ordin al președintelui Agenției Naționale de
Administrare Fiscală pentru aprobarea modelului și
conținutului formularului (300) ăDecont de taxă pe
valoarea adăugată” ....................................................

6–13

ACTE ALE CONSILIULUI CONCURENȚEI
40.

— Ordin pentru punerea în aplicare a Instrucțiunilor
privind condițiile, termenele și procedura de urmat
pentru adoptarea de măsuri interimare, potrivit prevederilor
art. 47 din Legea concurenței nr. 21/1996..................

14–16

2

MONITORUL OFICIAL AL ROMÂNIEI, PARTEA I, Nr. 91/4.II.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.601
din 9 decembrie 2010

referitoare la excepția de neconstituționalitate a dispozițiilor art. 50 din Legea-cadru nr. 330/2009
privind salarizarea unitară a personalului plătit din fonduri publice
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 50 din Legea-cadru nr. 330/2009 privind
salarizarea unitară a personalului plătit din fonduri publice,
excepție ridicată din oficiu de către Tribunalul Gorj — Secția
contencios administrativ și fiscal în Dosarul nr. 9.362/95/2009.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în dosarele
nr. 1.944D/2010, nr. 1.945D/2010, nr. 2.325D/2010 și
nr. 3.256D/2010, având ca obiect o excepție de
neconstituționalitate identică cu cea ridicată în Dosarul
nr. 1.575D/2010, excepție ridicată din oficiu de către Tribunalul
Gorj — Secția contencios administrativ și fiscal în dosarele
nr. 9.363/95/2009, nr. 9.361/95/2009, nr. 9.360/95/2009 și
nr. 9.394/95/2009.
La apelul nominal se constată lipsa părților, față de care
procedura de citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele sus-menționate, din
oficiu, pune în discuție conexarea dosarelor nr. 1.944D/2010,
nr. 1.945D/2010, nr. 2.325D/2010 și nr. 3.256D/2010 la Dosarul
nr. 1.575D/2010.
Reprezentantul Ministerului Public este de acord cu măsura
conexării.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 1.944D/2010,
nr. 1.945D/2010, nr. 2.325D/2010 și nr. 3.256D/2010 la Dosarul
nr. 1.575D/2010, care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care apreciază că
excepția de neconstituționalitate este neîntemeiată, reluând, în
esență, considerentele care au stat la baza Deciziei nr. 1.250
din 7 octombrie 2010. În acest sens se arată că temeiul
încheierii, modificării sau încetării contractelor de muncă se
regăsește în lege; totodată, legiuitorul este în drept să
redimensioneze politica bugetară în materie de cheltuieli de
personal, având deplina libertate să elimine, să modifice sau să
acorde noi sporuri, din moment ce acestea nu reprezintă un
drept fundamental. Se mai arată că hotărârea judecătorească
nu reprezintă un act de legiferare.
C U R T E A,

având în vedere actele și lucrările dosarelor, constată
următoarele:

Prin încheierile din 19 februarie 2010 și 27 aprilie 2010,
pronunțate în dosarele nr. 9.362/95/2009, nr. 9.363/95/2009,
nr. 9.361/95/2009, nr. 9.360/95/2009 și nr. 9.394/95/2009,
Tribunalul Gorj — Secția contencios administrativ și fiscal
a sesizat Curtea Constituțională cu excepția de
neconstituționalitate a dispozițiilor art. 50 din Legea-cadru
nr. 330/2009 privind salarizarea unitară a personalului plătit
din fonduri publice, excepție ridicată din oficiu în cauze având
ca obiect soluționarea unor litigii de muncă.
În motivarea excepției de neconstituționalitate se arată,
în esență, că legiuitorul, fără încălcarea prevederilor art. 15
alin. (2) din Constituție, nu poate dispune prin Legea-cadru
nr. 330/2009 asupra unor drepturi salariale dobândite în temeiul
unei hotărâri judecătorești. Se mai susține că această lege
ătrebuie să producă efecte doar pentru viitor cu referire la
raporturile juridice care se nasc, se modifică sau se sting sub
imperiul acestei legi, neputându-se în consecință face aplicația
efectelor legii asupra unor raporturi juridice născute și stinse sub
imperiul legii vechi, drepturile funcționarului public obținute
așadar anterior rămânând valabil câștigate la momentul apariției
legii”. Se apreciază că dispoziția legală criticată suprimă efectele
pe care un act juridic civil este susceptibil să le producă. De
asemenea, se susține că textul legal criticat nesocotește
prezumția absolută a autorității de lucru judecat, ădând naștere
tocmai la ceea ce această prezumție și principiul
neretroactivității au urmărit să evite, adică nesiguranță și
tulburări în circuitul civil”.
Se consideră că, prin eliminarea suplimentelor și sporului
prevăzute de art. 50 din Legea-cadru nr. 330/2009, este încălcat
și dreptul la muncă. Se apreciază că sunt încălcate și
prevederile art. 1 paragraful 1 din Protocolul adițional la
Convenția pentru apărarea drepturilor omului și a libertăților
fundamentale, întrucât drepturile salariale câștigate printr-o
hotărâre judecătorească reprezintă un bun, astfel încât
suprimarea lor, mai exact a sporului de mobilitate, echivalează
cu o expropriere contrară prevederilor art. 44 alin. (3) din
Constituție.
În fine, se susține că este încălcat și art. 6 paragraful 1 din
Convenția pentru apărarea drepturilor omului și a libertăților
fundamentale, întrucât statul, prin adoptarea prevederilor legale
criticate, refuză să execute o hotărâre judecătorească.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul, în dosarele nr. 3.256D/2010 și nr. 2.325D/2010,
apreciază că excepția de neconstituționalitate este inadmisibilă,
întrucât critica de neconstituționalitate pune în discuție
modalitatea de interpretare a prevederilor art. 50 din Legea
nr. 329/2009. În celelalte dosare, Guvernul nu a comunicat
punctul său de vedere.
Avocatul Poporului, în Dosarul nr. 1.575D/2010, consideră
că textul criticat este constituțional. În celelalte dosare, Avocatul
Poporului nu a comunicat punctul său de vedere.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.

MONITORUL OFICIAL AL ROMÂNIEI, PARTEA I, Nr. 91/4.II.2011
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 50 din Legea-cadru nr. 330/2009 privind
salarizarea unitară a personalului plătit din fonduri publice,
publicată în Monitorul Oficial al României, Partea I, nr. 762 din
9 noiembrie 2009, care au următorul cuprins:
ăLa 3 zile de la data publicării prezentei legi în Monitorul
Oficial al României, Partea I, încetează următoarele drepturi
salariale suplimentare stabilite prin acte juridice în favoarea
personalului autorităților și instituțiilor publice:
a) suplimentul postului și suplimentul corespunzător treptei
de salarizare;
b) sporul de mobilitate.”
Se susține, în esență, că dispozițiile legale criticate încalcă
prevederile constituționale ale art. 15 alin. (2) privind
neretroactivitatea legii, art. 41 alin. (1) privind dreptul la muncă,
art. 44 privind dreptul de proprietate privată și ale art. 53 privind
restrângerea exercițiului unor drepturi sau al unor libertăți.
Totodată, în susținerea excepției sunt invocate și prevederile
art. 6 paragraful 1 din Convenția pentru apărarea drepturilor
omului și a libertăților fundamentale privind dreptul la un proces
echitabil și ale art. 1 paragraful 1 din Protocolul adițional la
Convenția pentru apărarea drepturilor omului și a libertăților
fundamentale privind protecția proprietății.
Examinând excepția de neconstituționalitate, Curtea
constată următoarele:
I. Critica de neconstituționalitate cu privire la pretinsa
încălcare a prevederilor constituționale ale art. 15 alin. (2) este
neîntemeiată.
În accepțiunea autorului excepției, în sistemul personalului
plătit din fonduri publice, cuantumul salariului stabilit prin
contractul individual de muncă sau prin decizia de numire a
personalului contractual, respectiv a funcționarului public, în
conformitate cu legea în vigoare la momentul respectiv, nu poate
fi modificat printr-o lege ulterioară.
În primul rând, se face abstracție de faptul că tot acest
personal este plătit din fonduri publice, ceea ce înseamnă că
aceste contracte individuale de muncă și decizii de numire prin
care este consfințit salariul/indemnizația/solda sunt încheiate
sau emise cu respectarea și în temeiul prevederilor legii în
vigoare la acel moment. Prin urmare, toate aceste acte juridice
sunt subsecvente legii și se supun acesteia; prevederile lor nu
au existență de sine stătătoare, ci sunt guvernate de lege,
angajatorul acționând în baza și temeiul legii, neavând o putere
discreționară în stabilirea drepturilor salariale.
În al doilea rând, sistemul public de salarizare vizează
retribuirea tuturor categoriilor de personal din sfera publică, iar
criteriul esențial pe care legiuitorul îl are în vedere în
determinarea
cuantumului
salariului/indemnizației/soldei
diferitelor categorii de personal este existența unei anumite
omogenități între atribuțiile și îndatoririle subiectelor care
alcătuiesc respectivele categorii. Prin urmare, sistemul de
salarizare nu este conceput ca, în funcție de data
angajării/numirii în funcție, să se stabilească drepturi salariale
diferite pentru persoane care ocupă un post identic, ci, din
contră, pentru obligații de serviciu identice rezultă un salariu
identic. Legiuitorul, în schimb, este îndrituit să acorde drepturi
salariale suplimentare — sporuri, adaosuri, suplimente,

3

stimulente — în funcție de criterii obiective legate de vechimea
în muncă, în specialitate, de compensare a unor neajunsuri de
fapt rezultate din situația concretă a postului ocupat, dar
niciodată beneficiul acestor sporuri nu poate fi acordat diferențiat
în funcție de data angajării. Data angajării vizează numai
momentul de la care încep a fi acordate aceste drepturi
suplimentare, însă nu are nicio relevanță în stabilirea drepturilor
bănești atunci când legiuitorul decide să suprime sporul
respectiv. În caz contrar s-ar ajunge la situații inadmisibile, când,
în cadrul aceleiași categorii de personal, angajații ar fi plătiți
diferit în funcție de jocul sporurilor sau al reașezărilor salariale
realizate de-a lungul timpului.
Instanța de judecată care a ridicat excepția de
neconstituționalitate confundă principiile pe care se așează
dreptul public cu cele specifice dreptului privat. În sfera publică,
salariile/indemnizațiile/soldele sunt stabilite în baza legii [a se
vedea, în acest sens, și art. 157 alin. (2) din Codul muncii], ca
act al legiuitorului originar sau delegat; legea este cea care oferă
angajatorului public o marjă privind acordarea anumitor sporuri
specifice, acesta neavând competența de a acorda drepturi
salariale numai în baza și în temeiul unei manifestări
discreționare de voință. Manifestarea sa de voință este
condiționată și totodată limitată de lege. Însă, atunci când legea
diminuează cuantumul sporurilor sau le suprimă, contractul
individual de muncă nu trebuie renegociat prin întâlnirea voinței
concordante a celor 2 cocontractanți pentru a se aplica noile
prevederi legale.
Cu privire la momentul intrării în vigoare a prevederilor legale
criticate, se constată că acestea au intrat în vigoare la data de
12 noiembrie 2009 și se aplică întregului personal bugetar
căruia i se acorda sporul sau suplimentele respective în temeiul
reglementărilor legale anterioare. Instanța judecătorească, în
mod evident, greșește atunci când susține că aceste prevederi
legale se pot aplica numai persoanelor angajate/numite după
data intrării în vigoare a legii. Aceste raporturi juridice nu sunt
încheiate, ci sunt născute sub imperiul legii vechi și se află în
curs de executare. Dreptul salarial este unul lunar, iar cuantumul
său nu este prestabilit illo tempore de legea de salarizare sub
care a fost emis actul inițial prin care angajatul a intrat în
raporturi de muncă. Raportul juridic ar fi însă încheiat doar dacă
raportul de muncă a încetat înainte de intrarea în vigoare a Legiicadru nr. 330/2009. Însă, în cazul de față, eroarea instanței de
judecată este cu atât mai surprinzătoare cu cât raporturile de
muncă, începând cu data de 12 noiembrie 2009 și până la
încetarea acestora, sunt în curs de desfășurare.
În logica instanței de judecată ar însemna că o majorare
salarială, de asemenea, nu poate fi aplicată în temeiul legii, pe
motiv de retroactivitate, întrucât contractul individual de muncă
sau decizia de numire au fost date sub imperiul altor legi de
salarizare, care nu acordau creșteri salariale. Prin urmare,
conform principiului tempus regit actum, categoriile de personal
ar fi îndreptățite numai la prestațiile salariale în vigoare la
momentul încheierii raportului de muncă. Or, o atare concluzie
nu poate duce decât la demonstrarea modului greșit în care este
aplicat sau înțeles principiul menționat; este evident că
prestațiile salariale acordate și primite în temeiul legii vechi
rămân câștigate, însă, odată cu intrarea în vigoare a legii noi,
cuantumul salariului/indemnizației/soldei este guvernat de
această din urmă lege.
Curtea observă că invocarea art. 969 din Codul civil poate fi
făcută în raporturile dintre angajatorul public și angajat numai
într-o anumită măsură, respectiv numai cu privire la
cuantumurile sau marja în interiorul cărora legiuitorul permite
angajatorului public să aibă o anumită independență
decizională. Însă, în măsura în care legea elimină sporurile pe
care chiar angajatorul le putea acorda chiar în temeiul legii,

4

MONITORUL OFICIAL AL ROMÂNIEI, PARTEA I, Nr. 91/4.II.2011

acordarea ulterioară a acestora nu se va realiza decât cu
încălcarea legii.
Nu în ultimul rând, optica instanței de judecată ar duce
permanent la ultraactivitatea legii vechi, ceea ce nu ar permite
aplicarea legii noi în câmpul său propriu de activitate, și anume
pentru raporturile juridice de muncă aflate în curs, ci s-ar aplica
numai cu privire la raporturile de muncă ce se vor naște în viitor,
după intrarea în vigoare a legii noi de salarizare.
Autoritatea de lucru judecat de care se bucură o hotărâre
judecătorească în ceea ce privește obligarea autorității publice
la plata unui spor este una absolută pe toată durata de aplicare
a prevederii legale în baza căreia subzistă o atare obligație a
autorității publice. Încetarea obligației legale de plată a sporului
este determinată de survenirea unui eveniment legislativ care
suprimă textul în baza căruia a fost acordat sporul în cauză,
aspect ce nu contravine cu nimic autorității lucrului judecat văzut
ca garanție a principiului neretroactivității legii.
II. Cu referire la critica de neconstituționalitate care vizează
pretinsa încălcare a dispozițiilor art. 41 alin. (1) din Constituție,
Curtea observă că, în jurisprudența sa, a reținut prin Decizia
nr. 1.221 din 12 noiembrie 2008, publicată în Monitorul Oficial
al României, Partea I, nr. 804 din 2 decembrie 2008, Decizia
nr. 872 din 25 iunie 2010, publicată în Monitorul Oficial al
României, Partea I, nr. 433 din 28 iunie 2010, și Decizia nr. 874
din 25 iunie 2010, publicată în Monitorul Oficial al României,
Partea I, nr. 433 din 28 iunie 2010, că dreptul la muncă este un
drept complex care include și dreptul la salariu.
De asemenea, prin Decizia nr. 1.250 din 7 octombrie 2010,
publicată în Monitorul Oficial al României, Partea I, nr. 764 din
16 noiembrie 2010, Curtea a arătat că ăstatul are deplina
legitimitate constituțională de a acorda sporuri, stimulente,
premii, adaosuri la salariul de bază personalului plătit din fonduri
publice, în funcție de veniturile bugetare pe care le realizează.
Acestea nu sunt drepturi fundamentale, «ci drepturi salariale
suplimentare. Legiuitorul este în drept, totodată, să instituie
anumite sporuri la indemnizațiile și salariile de bază, premii
periodice și alte stimulente, pe care le poate diferenția în funcție
de categoriile de personal cărora li se acordă, le poate modifica
în diferite perioade de timp, le poate suspenda sau chiar anula»
(Decizia Curții Constituționale nr. 108 din 14 februarie 2006,
publicată în Monitorul Oficial al României, Partea I, nr. 212 din
8 martie 2006)”.
Prin urmare, aceste sporuri, stimulente, adaosuri acordate la
salariul/indemnizația/solda de bază nu intră în sfera de protecție
a art. 41 alin. (1) din Constituție. Astfel, chiar dacă legiuitorul
suprimă un astfel de drept salarial suplimentar nu angajează

incidența art. 41 alin. (1) din Constituție. De aceea, acest text
constituțional nu are incidență în cauză.
III. Cu referire la pretinsa încălcare a dispozițiilor art. 6 din
Convenția pentru apărarea drepturilor omului și a libertăților
fundamentale, sub aspectul executării hotărârii judecătorești,
Curtea constată următoarele:
— obligarea angajatorului prin hotărâre judecătorească la
plata unui anumit spor prevăzut de lege nu echivalează cu
transformarea hotărârii judecătorești în izvor de drept în sistemul
constituțional românesc;
— obligația angajatorului la plata unui anumit spor constatată
prin hotărâre judecătorească se întinde atât timp cât subzistă
temeiul legal care a stat la baza pronunțării hotărârii;
— pe toată perioada de timp cât temeiul legal în baza căruia
a fost pronunțată hotărârea judecătorească subzistă, autoritățile
publice sunt obligate să execute întocmai hotărârea
judecătorească ce consfințește dreptul subiectiv al persoanei
îndrituite;
— după ce temeiul legal în baza căruia a fost pronunțată
hotărârea judecătorească a fost modificat sau abrogat, începând
cu data intervenirii evenimentului legislativ menționat,
autoritatea publică urmează să acorde sporul corespunzător
potrivit noului cadru normativ existent.
Toate cele de mai sus se impun prin prisma faptului că în
sistemul constituțional românesc hotărârea judecătorească
pronunțată de instanțele judecătorești ordinare nu constituie un
izvor formal al dreptului constituțional. Prin urmare, nu se poate
susține că statul își încalcă obligația de a executa întocmai
obligațiile care decurg din prevederile art. 6 din Convenție.
IV. Cu privire la pretinsa încălcare a dispozițiilor art. 1 din
Protocolul adițional la Convenție, Curtea observă că drepturile
salariale suplimentare sunt protejate de acest text, fiind interese
patrimoniale; însă acest text convențional nu se opune
competenței legiuitorului de a reforma sistemul de salarizare, de
a reașeza bazele de calcul, coeficienții sau valorile de referință.
Astfel, protecția acordată drepturilor salariale suplimentare prin
art. 1 din Protocolul adițional la Convenție și art. 44 din
Constituție se întinde în timp atât cât subzistă temeiul și baza
legală a acordării lor.
Mai mult, includerea sporului în salariul/indemnizația sau
solda de bază nu are drept efect o eventuală obligație a statului
ca în temeiul art. 1 din Protocolul adițional la Convenție, pe
lângă această reașezare cu caracter salarial, să acorde în
continuare și plata distinctă a sporului, o atare interpretare fiind
inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 50 din Legea-cadru nr. 330/2009 privind
salarizarea unitară a personalului plătit din fonduri publice, excepție ridicată din oficiu de către Tribunalul Gorj — Secția contencios
administrativ și fiscal în dosarele acestuia nr. 9.362/95/2009, nr. 9.363/95/2009, nr. 9.361/95/2009, nr. 9.360/95/2009 și
nr. 9.394/95/2009.
Definitivă și general obligatorie.
Pronunțată în ședința publică din data de 9 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

MONITORUL OFICIAL AL ROMÂNIEI, PARTEA I, Nr. 91/4.II.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU RESURSE MINERALE

ORDIN
pentru modificarea Ordinului președintelui Agenției Naționale
pentru Resurse Minerale nr. 13/2010
privind aprobarea tarifelor de transport prin Sistemul național
de transport al țițeiului, gazolinei, condensatului și etanului
Având în vedere:
— Referatul privind actualizarea tarifelor de transport prin Sistemul național
de transport al țițeiului, gazolinei, condensatului și etanului la Societatea
Comercială ăConpet” — S.A. Ploiești nr. S/4/73 din 25 ianuarie 2011 al Direcției
generale inspecție și supraveghere teritorială a activităților miniere și a operațiunilor
petroliere;
— art. 19 și art. 20 alin. (4) din Legea petrolului nr. 238/2004, cu modificările
și completările ulterioare;
— art. XIV din anexa la Hotărârea Guvernului nr. 793/2002 privind aprobarea
acordului petrolier de concesiune a activității de exploatare a Sistemului național
de transport al țițeiului, gazolinei, condensatului și etanului, inclusiv a conductelor
magistrale și a instalațiilor, echipamentelor și dotărilor anexe, aferente sistemului,
încheiat între Agenția Națională pentru Resurse Minerale și Societatea Comercială
ăConpet” — S.A. Ploiești, cu modificările ulterioare,
în temeiul art. 4 alin. (4) din Hotărârea Guvernului nr. 1.419/2009 privind
organizarea și funcționarea Agenției Naționale pentru Resurse Minerale,
președintele Agenției Naționale pentru Resurse Minerale emite prezentul
ordin.
Art. I. — Ordinul președintelui Agenției Naționale pentru Resurse Minerale
nr. 13/2010 privind aprobarea tarifelor de transport prin Sistemul național de
transport al țițeiului, gazolinei, condensatului și etanului, publicat în Monitorul
Oficial al României, Partea I, nr. 42 din 19 ianuarie 2010, se modifică după cum
urmează:
— Anexa nr. 1 se modifică și se înlocuiește cu anexa care face parte
integrantă din prezentul ordin.
Art. II. — Prezentul ordin intră în vigoare la data publicării în Monitorul Oficial
al României, Partea I.
Președintele Agenției Naționale pentru Resurse Minerale,
Alexandru Pătruți
București, 27 ianuarie 2011.
Nr. 19.
ANEXĂ
(Anexa nr. 1 la Ordinul nr. 13/2010)

SITUAȚIA

tarifelor de aplicat în activitatea de transport al țițeiului, gazolinei,
condensatului și etanului din țară
Tipul de activitate

Tariful*)
— lei/tonă —

Transport prin Sistemul național de transport al țițeiului, gazolinei,
condensatului și etanului

71,06

*) Tariful calculat nu include consumurile tehnologice și TVA.

5

6

MONITORUL OFICIAL AL ROMÂNIEI, PARTEA I, Nr. 91/4.II.2011
MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

ORDIN
pentru aprobarea modelului și conținutului formularului (300)
ăDecont de taxă pe valoarea adăugată”
În temeiul art. 12 alin. (3) din Hotărârea Guvernului nr. 109/2009 privind
organizarea și funcționarea Agenției Naționale de Administrare Fiscală, cu
modificările și completările ulterioare, al art. 1562 din Legea nr. 571/2003 privind
Codul fiscal, cu modificările și completările ulterioare, precum și al art. 228
alin. (2) din Ordonanța Guvernului nr. 92/2003 privind Codul de procedură fiscală,
republicată, cu modificările și completările ulterioare,
președintele Agenției Naționale de Administrare Fiscală emite următorul
ordin:
Art. 1. — Se aprobă modelul și conținutul formularului (300) ăDecont de taxă
pe valoarea adăugată”, cod MFP: 14.13.01.02, prevăzut în anexa nr. 1.
Art. 2. — Formularul prevăzut la art. 1 se completează și se depune conform
instrucțiunilor de completare prevăzute în anexa nr. 2.
Art. 3. — Caracteristicile de tipărire, modul de difuzare, de utilizare și păstrare
ale formularului prevăzut la art. 1 sunt stabilite în anexa nr. 3.
Art. 4. — Anexele nr. 1—3 fac parte integrantă din prezentul ordin.
Art. 5. — Decontul de taxă pe valoarea adăugată prevăzut la art. 1 se
utilizează începând cu declararea obligațiilor fiscale aferente lunii ianuarie 2011.
Art. 6. — Referirile la Codul fiscal din cuprinsul prezentului ordin reprezintă
trimiteri la titlul VI ăTaxa pe valoarea adăugată” din Legea nr. 571/2003 privind
Codul fiscal, cu modificările și completările ulterioare, iar referirile la Normele
metodologice reprezintă trimiteri la Normele metodologice de aplicare a titlului VI
ăTaxa pe valoarea adăugată” din Normele metodologice de aplicare a Legii
nr. 571/2003 privind Codul fiscal, aprobate prin Hotărârea Guvernului nr. 44/2004,
cu modificările și completările ulterioare.
Art. 7. — Prezentul ordin se publică în Monitorul Oficial al României, Partea I.
Art. 8. — La data intrării în vigoare a prezentului ordin se abrogă Ordinul
președintelui Agenției Naționale de Administrare Fiscală nr. 2.245/2010 pentru
aprobarea modelului și conținutului formularului (300) ăDecont de taxă pe valoarea
adăugată”, publicat în Monitorul Oficial al României, Partea I, nr. 539 din 3 august
2010.
Art. 9. — Direcția generală proceduri pentru administrarea veniturilor, Direcția
generală de reglementare a colectării creanțelor bugetare, Direcția generală de
tehnologia informației, Direcția generală de administrare a marilor contribuabili,
precum și direcțiile generale ale finanțelor publice județene și a municipiului
București din cadrul Agenției Naționale de Administrare Fiscală vor lua măsuri
pentru ducerea la îndeplinire a prevederilor prezentului ordin.
Președintele Agenției Naționale de Administrare Fiscală,
Sorin Blejnar

București, 31 ianuarie 2011.
Nr. 183.

MONITORUL OFICIAL AL ROMÂNIEI, PARTEA I, Nr. 91/4.II.2011

7
ANEXA Nr. 1*)

*) Anexa nr. 1 este reprodusă în facsimil.

8

MONITORUL OFICIAL AL ROMÂNIEI, PARTEA I, Nr. 91/4.II.2011

MONITORUL OFICIAL AL ROMÂNIEI, PARTEA I, Nr. 91/4.II.2011

9

ANEXA Nr. 2

INSTRUCȚIUNI

pentru completarea formularului (300) ăDecont de taxă pe valoarea adăugată”
Formularul (300) ăDecont de taxă pe valoarea adăugată” se
completează de persoanele impozabile înregistrate în scopuri
de TVA conform art. 153 din Codul fiscal.
Persoanele impozabile care conduc evidența contabilă,
potrivit legii, pentru operațiunile realizate pe bază de contract de
asociere în participațiune declară inclusiv datele și informațiile
privind taxa pe valoarea adăugată rezultate din astfel de
operațiuni.
Formularul (300) ăDecont de taxă pe valoarea adăugată” se
depune la organul fiscal competent, la următoarele termene:
a) lunar, până la data de 25 inclusiv a lunii următoare celei
pentru care se depune decontul, de persoanele impozabile
pentru care perioada fiscală este luna calendaristică, potrivit
prevederilor art. 1561 din Codul fiscal;
b) trimestrial, până la data de 25 inclusiv a primei luni din
trimestrul următor celui pentru care se depune decontul, de
persoanele impozabile pentru care perioada fiscală este

trimestrul calendaristic, potrivit prevederilor art. 1561 din Codul
fiscal;
c) semestrial, până la data de 25 inclusiv a primei luni din
semestrul următor celui pentru care se depune decontul, de
persoanele impozabile pentru care organul fiscal competent a
aprobat ca perioadă fiscală semestrul calendaristic, potrivit
prevederilor art. 1561 alin. (7) din Codul fiscal și ale pct. 80
alin. (2) din Normele metodologice;
d) anual, până la data de 25 ianuarie inclusiv a anului
următor celui pentru care se depune decontul, de persoanele
impozabile prevăzute la pct. 80 alin. (4) din Normele
metodologice și de persoanele impozabile pentru care organul
fiscal competent a aprobat ca perioadă fiscală anul calendaristic,
potrivit prevederilor art. 1561 alin. (7) din Codul fiscal și ale
pct. 80 alin. (2) din Normele metodologice;
e) până la data de 25 a celei de-a treia luni a trimestrului
calendaristic, pentru primele două luni ale aceluiași trimestru
calendaristic, de persoanele impozabile care utilizează trimestrul

10

MONITORUL OFICIAL AL ROMÂNIEI, PARTEA I, Nr. 91/4.II.2011

ca perioadă fiscală și care efectuează o achiziție intracomunitară
taxabilă în România, dacă exigibilitatea taxei aferente achiziției
intracomunitare intervine în a doua lună a respectivului
trimestru. Decontul se va depune pentru luna a doua a
trimestrului, dar va cuprinde și operațiunile realizate în prima
lună a acestuia. În situația în care exigibilitatea taxei aferente
achiziției intracomunitare intervine în prima sau în a treia lună a
trimestrului calendaristic, sunt aplicabile în mod corespunzător
dispozițiile lit. a).
Persoanele impozabile înregistrate în scopuri de TVA
conform art. 153 din Codul fiscal au obligația prezentării
formularului (300) ăDecont de taxă pe valoarea adăugată”, cu
codificarea informației prin cod de bare. Sunt exceptați de la
această prevedere contribuabilii care depun declarațiile fiscale
prin mijloace electronice sau prin sisteme de transmitere la
distanță, potrivit prevederilor legale în vigoare.
Contribuabilii mari și contribuabilii mijlocii, definiți conform
reglementărilor în vigoare, precum și sediile secundare ale
acestora au obligația depunerii formularului prin mijloace
electronice de transmitere la distanță, prin intermediul Sistemului
Electronic Național.
Formularele se depun în format hârtie, semnat și ștampilat
conform legii, la organul fiscal competent. Formularul se
editează în două exemplare:
— un exemplar se depune la organul fiscal competent;
— un exemplar se păstrează de către plătitor.
Formatul hârtie se obține prin utilizarea programului de
asistență (DECLMF), elaborat de Agenția Națională de
Administrare Fiscală. Programul de asistență este pus la
dispoziția contribuabililor gratuit de unitățile fiscale sau poate fi
descărcat de pe site-ul Ministerului Finanțelor Publice, portalul
Agenției Naționale de Administrare Fiscală.
ATENȚIE! Nu se înscriu în decont:
— taxa pe valoarea adăugată din facturile de executare silită,
de către persoanele abilitate prin lege să efectueze vânzarea
bunurilor supuse executării silite;
— taxa pe valoarea adăugată pentru care se află în derulare
o înlesnire la plată.
Completarea formularului se face astfel:
Perioada de raportare
ăPerioada de raportare” poate fi luna calendaristică, trimestrul
calendaristic, semestrul calendaristic sau anul calendaristic, în
condițiile art. 1561 din Codul fiscal și ale pct. 80 alin. (2) și (4) din
Normele metodologice.
Se înscrie cu cifre arabe numărul perioadei de raportare (de
exemplu: 01 pentru ianuarie, 03 pentru trimestrul I, 06 pentru
semestrul I, 12 pentru an).
Anul pentru care se completează declarația se înscrie cu
cifre arabe, cu 4 caractere (de exemplu, 2010).
Secțiunea ăDate de identificare a persoanei impozabile”
Caseta ăCod de identificare fiscală” se completează astfel:
— contribuabilii persoane juridice, cu excepția comercianților,
asociațiile sau alte entități fără personalitate juridică înscriu
codul de înregistrare fiscală;
— comercianții, inclusiv sucursalele comercianților care au
sediul principal al comerțului în străinătate, înscriu codul unic de
înregistrare;
— contribuabilii persoane fizice care desfășoară activități
economice în mod independent sau exercită profesii libere
înscriu codul de înregistrare fiscală;
— contribuabilii persoane fizice, cu excepția persoanelor
fizice care desfășoară activități economice în mod independent
sau care exercită profesii libere, înscriu codul de înregistrare în
scopuri de TVA, atribuit conform art. 153 din Codul fiscal;
— contribuabilii persoane impozabile care nu sunt stabilite
în România, conform art. 1251 alin. (2) din Codul fiscal, și sunt
înregistrate în scopuri de taxă pe valoarea adăugată în

România, potrivit art. 153 din același act normativ, înscriu codul
de înregistrare în scopuri de TVA.
Reprezentantul fiscal desemnat de o persoană impozabilă
stabilită în străinătate înscrie codul de înregistrare în scopuri de
TVA atribuit persoanei impozabile străine, care este diferit de
codul de înregistrare în scopuri de TVA atribuit pentru activitatea
proprie a reprezentantului.
Înscrierea cifrelor în casetă se face cu aliniere la dreapta.
Caseta ăDenumire” se completează cu denumirea persoanei
juridice, a asociației sau a entității fără personalitate juridică ori
cu numele și prenumele persoanei fizice, după caz.
În cazul persoanelor impozabile stabilite în străinătate care
și-au desemnat un reprezentant fiscal, în caseta ăDenumire” se
înscriu informațiile de identificare înscrise pe certificatul de
înregistrare fiscală a reprezentării (denumirea persoanei
impozabile stabilite în străinătate, reprezentată fiscal prin
reprezentantul fiscal desemnat în condițiile legii).
Caseta ăDomiciliu fiscal” se completează cu datele privind
adresa domiciliului fiscal al contribuabilului.
În cazul persoanelor impozabile stabilite în străinătate,
înregistrate direct în scopuri de TVA în România, se înscrie
adresa din România la care pot fi examinate evidențele și
documentele ce trebuie păstrate, în conformitate cu prevederile
pct. 66 alin. (7) lit. a) din Normele metodologice.
În cazul persoanelor impozabile stabilite în străinătate care
și-au desemnat un reprezentant fiscal, în caseta ăDomiciliu
fiscal” se înscrie domiciliul fiscal al reprezentantului fiscal.
În cazul persoanelor impozabile care își au sediul activității
economice în afara României și sunt stabilite în România prin
unul sau mai multe sedii fixe fără personalitate juridică, conform
art. 1251 alin. (2) lit. b) din Codul fiscal, în caseta ăDomiciliu
fiscal” se înscrie domiciliul fiscal al sediului fix desemnat să
depună decontul de taxă și să fie responsabil pentru toate
obligațiile în scopuri de TVA, conform pct. 66 alin. (5) din
Normele metodologice.
În rubrica ăPro rata de deducere” se înscrie pro rata
determinată potrivit art. 147 din Codul fiscal.
Secțiunea ăTaxa pe valoarea adăugată colectată”
Rândul 1 — se înscriu informațiile preluate din jurnalul de
vânzări*), privind baza de impozitare pentru livrările
intracomunitare de bunuri, scutite conform art. 143 alin. (2) lit. a)
și d) din Codul fiscal, și pentru livrările intracomunitare de bunuri
cu cod T, efectuate în cadrul unei operațiuni triunghiulare de
cumpărătorul revânzător, prevăzute la art. 1321 alin. (5) din
Codul fiscal, pentru care exigibilitatea taxei intervine în perioada
de raportare**), inclusiv sumele din facturile pentru încasări de
avansuri parțiale pentru livrările intracomunitare de bunuri
scutite. Se înscriu, de asemenea, ajustările bazei de impozitare
prevăzute la art. 138 din Codul fiscal pentru care exigibilitatea
taxei intervine în perioada de raportare, conform art. 134 2
alin. (3) din Codul fiscal.
Rândul 2 — se înscriu regularizările ulterioare datorate unor
evenimente care determină modificarea datelor declarate la
rândul 1 din decont în altă perioadă, precum: modificarea
prețului generată de alte situații decât cele prevăzute la art. 138
din Codul fiscal, nedeclararea din eroare a livrării
intracomunitare în perioada în care intervine exigibilitatea etc.
Rândul 3 — se înscriu informațiile preluate din jurnalul de
vânzări*), privind baza de impozitare pentru livrările de
bunuri/prestările de servicii care nu sunt impozabile în România
pentru că nu au locul livrării/prestării stabilit, conform art. 132 și
133 din Codul fiscal, în România, precum și pentru livrările
intracomunitare de bunuri, scutite conform art. 143 alin. (2) lit. b)
și c) din Codul fiscal, pentru care exigibilitatea taxei intervine în
perioada de raportare**), inclusiv sumele din facturile pentru
încasări de avansuri parțiale pentru aceste livrări
intracomunitare de bunuri, scutite. Se înscriu, de asemenea,

MONITORUL OFICIAL AL ROMÂNIEI, PARTEA I, Nr. 91/4.II.2011
ajustările bazei de impozitare prevăzute la art. 138 din Codul
fiscal pentru care exigibilitatea taxei intervine în perioada de
raportare, conform art. 1342 alin. (3) din Codul fiscal, precum și
orice alte regularizări ulterioare, cu excepția celor referitoare la
serviciile intracomunitare care se înscriu la rândul 4.
Rândul 3.1 — se înscriu informațiile preluate din jurnalul de
vânzări*), privind baza de impozitare pentru serviciile pentru
care se aplică prevederile art. 133 alin. (2) din Codul fiscal, altele
decât cele scutite de TVA în statul membru în care acestea sunt
impozabile, prestate către persoane impozabile nestabilite în
România, dar stabilite în Comunitatea Europeană, pentru care
exigibilitatea intervine în perioada de raportare, precum și
ajustările bazei de impozitare prevăzute la art. 138 din Codul
fiscal pentru care exigibilitatea taxei intervine în perioada de
raportare, conform art. 1342 alin. (3) din Codul fiscal.
Rândul 4 — se înscriu regularizările ulterioare datorate unor
evenimente care determină modificarea datelor declarate la
rândul 3.1 din decont în altă perioadă, precum: modificarea
prețului generată de alte situații decât cele prevăzute la art. 138
din Codul fiscal, nedeclararea din eroare a operațiunilor
respective în perioada în care intervine exigibilitatea etc.
Rândul 5 — se înscriu informațiile preluate din jurnalul de
cumpărări*), privind baza de impozitare pentru achizițiile
intracomunitare de bunuri taxabile în România, precum și baza
de impozitare pentru achizițiile de bunuri efectuate de către
beneficiarul unei livrări ulterioare efectuate în cadrul unei
operațiuni triunghiulare, pentru care acesta este obligat la plata
taxei conform art. 150 alin. (4) din Codul fiscal, și taxa pe
valoarea adăugată aferentă, pentru care exigibilitatea taxei
intervine în perioada de raportare**), inclusiv sumele din facturile
primite pentru plăți de avansuri parțiale pentru achiziții
intracomunitare de bunuri. Se înscriu și ajustările bazei de
impozitare prevăzute la art. 138 din Codul fiscal pentru care
exigibilitatea taxei intervine în perioada de raportare, conform
art. 1342 alin. (3) din Codul fiscal.
Rândul 6 — se înscriu achizițiile intracomunitare de bunuri a
căror exigibilitate a intervenit în altă perioadă, dar respectiva
achiziție nu a fost declarată, regularizările privind achizițiile
intracomunitare declarate în perioade anterioare și datorate unor
evenimente care determină modificarea datelor declarate inițial,
precum:
— modificarea prețului bunurilor care au fost declarate ca
achiziție intracomunitară pe bază de autofactură, în condițiile
legii, ulterior factura primită de la furnizor având un preț mai
mare sau mai mic, altele decât situațiile când această modificare
a prețului a rezultat ca urmare a unuia dintre evenimentele
prevăzute la art. 138 din Codul fiscal în perioada de raportare;
— declararea achiziției intracomunitare pe bază de
autofactură, în condițiile legii, într-o perioadă ulterioară, la
primirea facturii de la furnizor, constatându-se că exigibilitatea
achiziției intracomunitare intervenea într-o perioadă anterioară;
— modificarea bazei impozabile a achiziției intracomunitare
și a taxei aferente ca urmare a modificării cursului valutar de
referință aplicabil, datorată unor neconcordanțe între data
primirii facturii de la furnizor și data declarării achiziției
intracomunitare;
— orice alte evenimente de natură să modifice datele
declarate inițial, cu excepția ajustărilor bazei de impozitare
prevăzute la art. 138 din Codul fiscal, atunci când acestea au
loc ulterior, într-o altă perioadă decât cea în care a intervenit
exigibilitatea pentru achizițiile intracomunitare respective.
Rândul 7 — se înscriu informațiile preluate din jurnalul de
cumpărări*), privind baza de impozitare și taxa pe valoarea
adăugată pentru achizițiile de bunuri și servicii pentru care
beneficiarul din România este persoană obligată la plata TVA
conform art. 150 alin. (2)—(6) și pentru importurile de bunuri
cărora le sunt aplicabile prevederile art. 157 alin. (4) și (5) din

11

Codul fiscal, a căror exigibilitate intervine în perioada de
raportare. Se înscriu, de asemenea, ajustările bazei de
impozitare prevăzute la art. 138 din Codul fiscal pentru care
exigibilitatea taxei intervine în perioada de raportare, conform
art. 1342 alin. (3) din Codul fiscal, precum și orice alte
regularizări ulterioare, cu excepția celor referitoare la serviciile
intracomunitare care se înscriu la rândul 8.
Rândul 7.1 — se înscriu informațiile preluate din jurnalul de
cumpărări*), privind baza de impozitare și taxa pe valoarea
adăugată pentru achizițiile de servicii intracomunitare pentru
care beneficiarul din România este persoană obligată la plata
TVA conform art. 150 alin. (2) din Codul fiscal, precum și
ajustările bazei de impozitare prevăzute la art. 138 din Codul
fiscal pentru care exigibilitatea taxei intervine în perioada de
raportare, conform art. 1342 alin. (3) din Codul fiscal.
Rândul 7.1.1 — se înscriu informațiile preluate din jurnalul
de cumpărări*), privind baza de impozitare și taxa pe valoarea
adăugată pentru achizițiile de servicii intracomunitare pentru
care beneficiarul din România este persoană obligată la plata
TVA conform art. 150 alin. (2) din Codul fiscal, iar prestatorul
este înregistrat în scopuri de TVA în statul membru din care
efectuează prestarea de servicii, precum și ajustările bazei de
impozitare prevăzute la art. 138 din Codul fiscal pentru care
exigibilitatea taxei intervine în perioada de raportare, conform
art. 1342 alin. (3) din Codul fiscal.
Rândul 8 — se înscriu regularizările ulterioare datorate unor
evenimente care determină modificarea datelor declarate la
rândul 7.1 din decont în altă perioadă, precum: modificarea
prețului generată de alte situații decât cele prevăzute la art. 138
din Codul fiscal, nedeclararea din eroare a operațiunilor
respective în perioada în care intervine exigibilitatea etc.
Rândul 9 — se înscriu informațiile preluate din jurnalul de
vânzări*), pentru operațiuni a căror exigibilitate intervine în
perioada de raportare, privind:
— baza de impozitare și taxa pe valoarea adăugată colectată
pentru livrările de bunuri/prestările de servicii taxabile cu cota
de 24%, inclusiv pentru livrările de bunuri și prestările de servicii
asimilate;
— baza de impozitare și taxa pe valoarea adăugată colectată
pentru operațiunile supuse regimurilor speciale de taxă pe
valoarea adăugată determinate pe baza situațiilor de calcul
întocmite în acest scop;
— ajustările bazei de impozitare prevăzute la art. 138 din
Codul fiscal pentru care exigibilitatea taxei intervine în perioada
de raportare, conform art. 1342 alin. (3) din Codul fiscal, dacă au
fost generate de operațiuni pentru care cota de taxă pe valoarea
adăugată aplicată este de 24%.
Rândul 10 — se înscriu informațiile preluate din Jurnalul de
vânzări*), pentru operațiuni a căror exigibilitate intervine în
perioada de raportare, privind baza de impozitare și taxa pe
valoarea adăugată colectată pentru livrările de bunuri/prestările
de servicii taxabile cu cota de 9%, inclusiv pentru livrările de
bunuri și prestările de servicii asimilate.
Se înscriu, de asemenea, ajustările bazei de impozitare
prevăzute la art. 138 din Codul fiscal pentru care exigibilitatea
taxei intervine în perioada de raportare, conform art. 134 2
alin. (3) din Codul fiscal, pentru care cota de taxă pe valoarea
adăugată aplicată este de 9%, potrivit dispozițiilor art. 1342
alin. (3) din Codul fiscal.
Rândul 11 — se înscriu informațiile preluate din jurnalul de
vânzări*), pentru operațiuni a căror exigibilitate intervine în
perioada de raportare, privind baza de impozitare și taxa pe
valoarea adăugată colectată pentru livrările de bunuri taxabile cu
cota de 5%.
Se înscriu, de asemenea, ajustările bazei de impozitare
prevăzute la art. 138 din Codul fiscal, pentru care exigibilitatea
taxei intervine în perioada de raportare, conform art. 1342 alin. (3)

12

MONITORUL OFICIAL AL ROMÂNIEI, PARTEA I, Nr. 91/4.II.2011

din Codul fiscal pentru care cota de taxă pe valoarea adăugată
aplicată este de 5%, potrivit dispozițiilor art. 1342 alin. (3) din
Codul fiscal.
Rândul 12 — se înscriu informațiile preluate din jurnalul de
cumpărări*), privind baza de impozitare și taxa colectată pentru
achizițiile de bunuri și de servicii, a căror exigibilitate intervine în
perioada de raportare, de către beneficiarii care aplică măsurile
de simplificare prevăzute la art. 160 din Codul fiscal.
Rândul 13 — se înscriu informațiile preluate din jurnalul de
vânzări*), pentru operațiuni a căror exigibilitate intervine în
perioada de raportare sau în perioade fiscale anterioare, privind:
— baza de impozitare pentru livrările de bunuri/prestările de
servicii scutite cu drept de deducere, prevăzute la art. 143
alin. (1), art. 144 și 1441 din Codul fiscal;
— baza de impozitare pentru operațiuni scutite de taxă,
conform art. 141 alin. (2) lit. a) pct. 1—5 și lit. b) din Codul fiscal,
în cazul în care cumpărătorul sau clientul este stabilit în afara
Uniunii Europene sau în cazul în care aceste operațiuni sunt în
legătură directă cu bunuri care vor fi exportate, precum și în
cazul operațiunilor efectuate de intermediari care acționează în
numele și în contul altei persoane, atunci când aceștia intervin
în derularea unor astfel de operațiuni;
— baza de impozitare pentru livrările/prestările efectuate,
pentru care furnizorii/prestatorii aplică măsurile de simplificare
prevăzute la art. 160 din Codul fiscal.
Rândul 14 — se înscriu informațiile preluate din jurnalul de
vânzări*), privind baza de impozitare pentru livrările de bunuri
scutite fără drept de deducere, prevăzute la art. 141 din Codul
fiscal.
Rândul 15 — se evidențiază sumele rezultate din corectarea
informațiilor de la rândurile 9, 10, 11 și 12 din deconturile
anterioare, ajustările bazei de impozitare prevăzute la art. 138
din Codul fiscal pentru care exigibilitatea taxei intervine în
perioada de raportare, conform art. 1342 alin. (3) din Codul
fiscal, dar care au fost generate de operațiuni pentru care cota
de taxă pe valoarea adăugată aplicată a fost de 19%, sumele
rezultate din regularizările prevăzute de art. 140 alin. (4) din
Codul fiscal datorate modificării cotelor de TVA, precum și orice
alte sume rezultate din regularizările prevăzute de legislația în
vigoare datorate unor evenimente, cu excepția celor prevăzute
la art. 138 din Codul fiscal, care determină modificarea datelor
declarate inițial, cum ar fi nedeclararea din eroare a operațiunii
în perioada în care intervine exigibilitatea.
Secțiunea ăTaxa pe valoarea adăugată deductibilă”
Rândul 17 — se înscriu aceleași informații declarate la rândul 5.
Rândul 18 — se înscriu aceleași informații declarate la rândul 6.
Rândul 19 — se înscriu aceleași informații declarate la rândul 7.
Rândul 19.1 — se înscriu aceleași informații declarate la
rândul 7.1.
Rândul 19.1.1 — se înscriu aceleași informații declarate la
rândul 7.1.1.
Rândul 20 — se înscriu aceleași informații declarate la rândul 8.
Rândul 21 — se înscriu informațiile din jurnalul de
cumpărări*), privind baza de impozitare și taxa pe valoarea
adăugată deductibilă aferentă achizițiilor din țară de bunuri și
servicii taxabile cu cota de 24%, precum și baza de impozitare
și taxa aferentă importurilor care nu se încadrează în prevederile
art. 157 alin. (4) și (5) din Codul fiscal, pentru care exigibilitatea
intervine în perioada de raportare.
Se înscriu, de asemenea, și ajustările bazei de impozitare
prevăzute la art. 138 din Codul fiscal pentru care exigibilitatea
taxei intervine în perioada de raportare, conform art. 1342 alin. (3)
din Codul fiscal dacă au fost generate de operațiuni pentru care
cota de taxă pe valoarea adăugată aplicată este de 24%.

Rândul 22 — se înscriu informațiile din jurnalul de
cumpărări*), privind baza de impozitare și taxa pe valoarea
adăugată deductibilă aferentă achizițiilor din țară de bunuri și
servicii taxabile cu cota de 9%, precum și taxa aferentă
importurilor care nu se încadrează în prevederile art. 157
alin. (4) și (5) din Codul fiscal, pentru care exigibilitatea intervine
în perioada de raportare.
Se înscriu, de asemenea, ajustările bazei de impozitare
prevăzute la art. 138 din Codul fiscal, pentru care exigibilitatea
taxei intervine în perioada de raportare, conform art. 134 2
alin. (3) din Codul fiscal pentru care cota de taxă pe valoarea
adăugată aplicată este de 9%, potrivit dispozițiilor art. 1342
alin. (3) din Codul fiscal.
Rândul 23 — se înscriu informațiile din jurnalul de
cumpărări*), privind baza de impozitare și taxa pe valoarea
adăugată deductibilă aferentă achizițiilor din țară de bunuri
taxabile cu cota de 5%.
Se înscriu, de asemenea, ajustările bazei de impozitare
prevăzute la art. 138 din Codul fiscal pentru care exigibilitatea
taxei intervine în perioada de raportare, conform art. 134 2
alin. (3) din Codul fiscal pentru care cota de taxă pe valoarea
adăugată aplicată este de 5%, potrivit dispozițiilor art. 1342
alin. (3) din Codul fiscal.
Rândul 24 — se înscriu informațiile din jurnalul de
cumpărări*), privind:
— contravaloarea achizițiilor de bunuri și servicii a căror
livrare/prestare a fost scutită de taxă, neimpozabilă sau supusă
unui regim special de taxă;
— contravaloarea achizițiilor de bunuri și servicii din alte
state membre pentru care nu se datorează taxa pe valoarea
adăugată în România;
— contravaloarea achizițiilor intracomunitare de bunuri
scutite de taxă sau neimpozabile în România;
— contravaloarea achizițiilor de servicii intracomunitare
scutite de taxa pe valoarea adăugată;
— contravaloarea importurilor scutite de taxa pe valoarea
adăugată.
Nu este obligatorie înscrierea în decont a sumelor care nu
sunt incluse în baza impozabilă.
Rândul 24.1 — se înscriu informațiile din jurnalul de
cumpărări*), privind achizițiile de servicii intracomunitare scutite
de taxa pe valoarea adăugată.
Rândul 26 — se înscrie taxa pe valoarea adăugată efectiv
dedusă pentru achizițiile prevăzute la rândurile 17—23:
— conform art. 145 și 1451 din Codul fiscal, în cazul
persoanelor care efectuează numai operațiuni cu drept de
deducere. Nu se preia în acest rând taxa pentru care nu se
permite exercitarea dreptului de deducere conform art. 1451 din
Codul fiscal;
— conform art. 1451 și 147 din Codul fiscal, în cazul
persoanelor impozabile cu regim mixt, respectiv taxa preluată
din coloanele jurnalului pentru cumpărări*), în funcție de
destinația achizițiilor, astfel:
— taxa aferentă achizițiilor destinate realizării de operațiuni
cu drept de deducere, cu excepția achizițiilor pentru care nu se
permite exercitarea dreptului de deducere conform art. 1451 din
Codul fiscal;
— taxa dedusă conform pro rata pentru achizițiile destinate
realizării atât de operațiuni cu drept de deducere, cât și de
operațiuni fără drept de deducere, cu excepția achizițiilor pentru
care nu se permite exercitarea dreptului de deducere conform
art. 1451 din Codul fiscal;
— taxa aferentă achizițiilor destinate realizării operațiunilor
care nu dau drept de deducere nu se preia în acest rând.

MONITORUL OFICIAL AL ROMÂNIEI, PARTEA I, Nr. 91/4.II.2011
Totalul rândului 26 poate fi mai mic sau egal cu totalul de la
rândurile 17—23, cu excepția celui de la rândurile 17.1, 19.1 și
19.1.1.
Rândul 27 — se înscriu sumele reprezentând taxa pe
valoarea adăugată efectiv restituită, în baza art. 143 alin. (1) lit. b)
din Codul fiscal, cumpărătorilor persoane fizice care nu sunt
stabilite în Comunitatea Europeană de către persoanele
impozabile autorizate în acest sens, inclusiv comisionul
perceput pentru activitatea de restituire a taxei.
Rândul 28 — se evidențiază sumele rezultate din corectarea
informațiilor de la rândurile 21, 22 și 23 din deconturile
anterioare, ajustările prevăzute la art. 138 din Codul fiscal, a
căror exigibilitate este ulterioară datei de 1 iulie 2010, dar care
au fost generate de operațiuni pentru care cota de taxă pe
valoarea adăugată aplicată a fost de 19%, potrivit dispozițiilor
art. 1342 alin. (3) din Codul fiscal, precum și orice alte sume
rezultate din regularizările prevăzute de legislația în vigoare
datorate unor evenimente, cu excepția celor prevăzute la art.
138 din Codul fiscal, care determină modificarea datelor
declarate inițial, cum ar fi nedeclararea din eroare a operațiunii
în perioada în care intervine exigibilitatea.
Rândul 29 — se înscriu diferențele de taxă pe valoarea
adăugată rezultate ca urmare a ajustării anuale pe bază de
pro rata definitivă, prevăzute la art. 147 din Codul fiscal,
diferențele de taxă pe valoarea adăugată rezultate ca urmare a
regularizării erorilor constatate ulterior în calculul pro rata
definitivă, conform pct. 47 alin. (5) din Normele metodologice,
precum și diferențele de taxă pe valoarea adăugată rezultate ca
urmare a ajustării taxei deductibile pentru bunurile de capital
prevăzute la art. 149 și la art. 161 din Codul fiscal, cu semnul
plus sau minus, după caz.
Secțiunea ăRegularizări conform art. 1473 din Codul fiscal”
Rândul 33 — se preia suma prevăzută la rândul 39 din
decontul perioadei precedente celei de raportare, din care se
scad sumele achitate până la data depunerii decontului. Pentru
primul decont de taxă pe valoarea adăugată, depus după
publicarea în Monitorul Oficial al României, Partea I, a
prezentelor instrucțiuni, se preia suma prevăzută la rândul 37

13

din decontul perioadei precedente, din care se scad sumele
achitate.
Rândul 34 — se preia suma reprezentând diferența de TVA
de plată stabilită de organele de inspecție fiscală prin decizie
comunicată persoanei impozabile, dar neachitată până la data
depunerii decontului de TVA.
Rândul 36 — se preia suma prevăzută la rândul 40 din
decontul perioadei precedente celei de raportare, pentru care
nu s-a solicitat rambursarea, prin bifarea casetei
corespunzătoare din decontul anterior. Pentru primul decont de
taxă pe valoarea adăugată, depus după publicarea în Monitorul
Oficial al României, Partea I, a prezentelor instrucțiuni, se preia
suma prevăzută la rândul 38 din decontul perioadei precedente,
pentru care nu s-a solicitat rambursarea.
Rândul 37 — se preia suma reprezentând diferența negativă
de TVA stabilită de organele de inspecție fiscală prin decizie
comunicată persoanei impozabile până la data depunerii
decontului de TVA.
Secțiunea ăFacturi emise după inspecția fiscală, conform
art. 159 alin. (3) din Codul fiscal”
Se completează cu informațiile preluate din facturile de
corecție emise către beneficiari în urma inspecției fiscale, astfel
cum este prevăzut la art. 159 alin. (3) din Codul fiscal, facturi
care se evidențiază într-o rubrică separată din jurnalul pentru
vânzări, conform pct. 811 alin. (4) din Normele metodologice.
Câmpul ăNr. de evidență a plății” nu se completează, în
condițiile prevăzute de Ordinul ministrului finanțelor publice
nr. 2.235/2006 privind suspendarea și modificarea unor ordine
ale ministrului finanțelor publice în domeniul administrării fiscale,
cu modificările ulterioare.
Nu se admit întocmirea și depunerea de deconturi
rectificative pentru corectarea datelor din deconturile anterioare.
În ceea ce privește achizițiile intracomunitare de bunuri, pe
lângă legislația națională, organele fiscale și contribuabilii vor
ține cont de art. 21 din Regulamentul (CE) nr. 1.777/2005 al
Consiliului din 17 octombrie 2005 de stabilire a măsurilor de
punere în aplicare a Directivei 77/388/CEE privind sistemul
comun de taxă pe valoarea adăugată.

*) Prin jurnale de vânzări și jurnale de cumpărări se înțelege orice jurnale, registre, evidențe sau alte documente similare pe care persoanele impozabile
au obligația să le întocmească în conformitate cu prevederile art. 156 din Codul fiscal și ale pct. 79 din Normele metodologice. Prin ordin al ministrului finanțelor
publice se propun modele de jurnale de vânzări și cumpărări, utilizarea acestor modele de către persoanele impozabile fiind opțională.
**) Pentru a evita orice neconcordanță între livrările intracomunitare de bunuri, scutite de TVA, care se includ în decontul de TVA și în declarația
recapitulativă pentru astfel de livrări în statul membru de origine, și achizițiile intracomunitare evidențiate în decontul de TVA și în declarația recapitulativă pentru
achiziții intracomunitare, în statul membru de destinație, momentul exigibilității taxei pentru achizițiile intracomunitare intervine:
— în a 15-a zi a lunii următoare celei în care a avut loc faptul generator, respectiv livrarea;
— la data emiterii facturii pentru livrarea respectivă către persoana care cumpără bunurile, inclusiv în cazul facturilor pentru încasarea de avansuri
parțiale, dacă factura este emisă înainte de data de 15 a lunii următoare lunii în care a intervenit faptul generator, respectiv livrarea.
ANEXA Nr. 3

Caracteristicile de tipărire, modul de difuzare, de utilizare și de păstrare ale formularului (300)
ăDecont de taxă pe valoarea adăugată”
Denumirea formularului: Decont de taxă pe valoarea
adăugată
Cod MFP: 14.13.01.02
Format: A4/t1
Caracteristicile de tipărire: se utilizează echipament
informatic pentru completare și editare, cu ajutorul programului
de asistență pus la dispoziție gratuit de unitățile fiscale teritoriale.
Se utilizează la declararea operațiunilor din sfera TVA.
Se întocmește de persoanele impozabile înregistrate în
scopuri de TVA.

Circulă:
— un exemplar la organul fiscal competent:
— în format hârtie, semnat și ștampilat, potrivit legii, cu
codificarea informației prin cod de bare;
— în format electronic;
— un exemplar la contribuabil.
Se păstrează:
— formatul electronic, în arhiva de documente electronice;
— formatul hârtie, la dosarul fiscal al contribuabilului.

14

MONITORUL OFICIAL AL ROMÂNIEI, PARTEA I, Nr. 91/4.II.2011

ACTE ALE CONSILIULUI CONCURENȚEI
CONSILIUL CONCURENȚEI

ORDIN
pentru punerea în aplicare a Instrucțiunilor privind condițiile, termenele și procedura de urmat
pentru adoptarea de măsuri interimare, potrivit prevederilor art. 47 din Legea concurenței
nr. 21/1996
În baza prevederilor art. 20 alin. (4) lit. d), ale art. 21 alin. (2) și ale art. 27 alin. (3) și (4), precum și ale art. 28 alin. (1) din
Legea concurenței nr. 21/1996, republicată, cu modificările și completările ulterioare,
președintele Consiliului Concurenței emite următorul ordin:
Art. 1. — În urma adoptării în plenul Consiliului Concurenței,
se pun în aplicare Instrucțiunile privind condițiile, termenele și
procedura de urmat pentru adoptarea de măsuri interimare,
potrivit prevederilor art. 47 din Legea concurenței nr. 21/1996,
prevăzute în anexa care face parte integrantă din prezentul
ordin.

Art. 2. — Compartimentele de specialitate din cadrul
Consiliului Concurenței vor urmări punerea în aplicare a
prevederilor prezentului ordin.
Art. 3. — Prezentul ordin intră în vigoare la data publicării în
Monitorul Oficial al României, Partea I.

Președintele Consiliului Concurenței,
Bogdan Marius Chirițoiu
București, 24 ianuarie 2011.
Nr. 40.
ANEXĂ

INSTRUCȚIUNI

privind condițiile, termenele și procedura de urmat pentru adoptarea de măsuri interimare,
potrivit prevederilor art. 47 din Legea concurenței nr. 21/1996
În temeiul art. 27 alin. (1) și (3) și al art. 47 alin. (5) din Legea concurenței nr. 21/1996, republicată, cu modificările și
completările ulterioare,
Consiliul Concurenței adoptă prezentele instrucțiuni.
CAPITOLUL I
Introducere
Art. 1. — Prevederile art. 47 din Legea concurenței
nr. 21/1996, republicată, cu modificările și completările
ulterioare, denumită în continuare lege, asigură cadrul legal de
adoptare a măsurilor interimare de către Consiliul Concurenței,
în vederea înlăturării riscului unui prejudiciu grav și ireparabil
adus concurenței, pentru restabilirea sau menținerea condițiilor
de concurență efectivă.
Art. 2. — Scopul prezentelor instrucțiuni este de a aduce
clarificări de ordin conceptual și metodologic în ceea ce privește
adoptarea de măsuri interimare de către Consiliul Concurenței,
în vederea asigurării transparenței, certitudinii juridice, precum
și a unui cadru unitar de abordare și de analiză în această
materie.
Art. 3. — Regulile generale prezentate în aceste instrucțiuni
se aplică în funcție de situația concretă și de circumstanțele
specifice ale fiecărui caz.
CAPITOLUL II
Condiții generale de adoptare a măsurilor interimare
Art. 4. — Potrivit prevederilor art. 47 alin. (1) din lege,
Consiliul Concurenței poate impune orice măsură interimară pe
care o consideră necesară, în cazul investigațiilor declanșate
potrivit art. 34 din lege, înainte de emiterea unei decizii conform

art. 45 din lege, în situația în care sunt îndeplinite următoarele
condiții:
a) constatarea, la o primă evaluare, a existenței unor fapte de
natură anticoncurențială prohibite expres de lege și care trebuie
eliminate fără întârziere;
b) urgența determinată de riscul unui prejudiciu grav și
ireparabil adus concurenței.
Art. 5. — Cele două condiții prevăzute la art. 47 alin. (1) din
lege trebuie întrunite în mod cumulativ, astfel încât
neîndeplinirea oricăreia dintre ele conduce la înlăturarea
posibilității Consiliului Concurenței de a adopta măsuri
interimare.
Art. 6. — Potrivit prevederilor art. 47 alin. (4) din lege,
Consiliul Concurenței poate impune măsuri interimare adecvate
pentru restabilirea sau menținerea condițiilor de concurență
efectivă și în cazul în care:
a) concentrarea economică a fost pusă în aplicare cu
încălcarea prevederilor art. 15 alin. (6) și (8) din lege și nu a fost
încă adoptată o decizie privind compatibilitatea concentrării cu
un mediu concurențial normal;
b) concentrarea economică a fost pusă în aplicare cu
încălcarea unei condiții sau obligații impuse printr-o decizie
adoptată potrivit prevederilor art. 46 alin. (2) lit. b) și alin. (4)
lit. c) din lege;
c) concentrarea economică a fost deja pusă în aplicare și a
fost emisă o decizie prin care operațiunea de concentrare
economică a fost declarată incompatibilă cu mediul concurențial
normal, potrivit prevederilor art. 46 alin. (4) lit. a) din lege.

MONITORUL OFICIAL AL ROMÂNIEI, PARTEA I, Nr. 91/4.II.2011
SECȚIUNEA 1
Condiția constatării, la o primă evaluare, a existenței unor fapte
de natură anticoncurențială prohibite expres de lege și care
trebuie eliminate fără întârziere

Art. 7. — Cerința constatării existenței unor fapte de natură
anticoncurențială, la o primă evaluare, este îndeplinită în cazul
în care din analiza efectuată rezultă o posibilă încălcare a
normelor de concurență care ar atrage aplicarea de sancțiuni
de către Consiliul Concurenței, fără a fi necesară demonstrarea
caracterului anticoncurențial al faptei cu același grad de
certitudine ca în cazul deciziei finale de constatare și
sancționare a încălcării, emise potrivit prevederilor art. 45 din
lege.
Art. 8. — Încălcarea regulilor de concurență nu trebuie să fie
clar și evident dovedită, fiind suficient ca autoritatea de
concurență să constate, prima facie, probabilitatea unei
asemenea încălcări, pe baza elementelor de fapt relevante de
care dispune la momentul analizei.
SECȚIUNEA a 2-a
Condiția urgenței determinată de riscul unui prejudiciu grav
și ireparabil adus concurenței

Art. 9. — Urgența dispunerii de măsuri interimare trebuie
apreciată în raport cu necesitatea de a acționa imediat, cu titlu
provizoriu, în scopul de a evita producerea unui prejudiciu grav
și ireparabil adus concurenței. Condiția urgenței presupune că
este necesar ca măsurile interimare să fie dispuse și să își
producă efectele înainte de emiterea deciziei finale de
constatare și sancționare a încălcării1.
Art. 10. — (1) Prin prejudiciu grav și ireparabil adus
concurenței se înțelege paguba majoră adusă mediului
concurențial, care nu ar putea fi remediată sau care ar fi greu de
reparat prin emiterea ulterioară a unei decizii de constatare și
sancționare a încălcării de către Consiliul Concurenței.
(2) Iminența prejudiciului nu trebuie constatată cu certitudine
absolută și este suficient, mai ales când realizarea prejudiciului
depinde de intervenția unui ansamblu de factori, ca aceasta să
poată fi prevăzută cu un grad suficient de probabilitate.
Art. 11. — (1) Profitul nerealizat (lucrum cessans) poate face
obiectul unei măsuri interimare dacă există riscul intrării în
insolvență sau este iminentă dispariția de pe o anumită piață a
uneia sau a mai multor întreprinderi, de exemplu în cazul
sectoarelor economice cu rulaj rapid al stocurilor sau în care
creditul comercial nu funcționează ori se acordă pe perioade
scurte.
(2) În ceea ce privește aprecierea caracterului grav al
modificării ireparabile a unei cote de piață, este necesar ca
pierderea cotei de piață să fie suficient de mare și să se
datoreze, în principal, comportamentului întreprinderii căreia i
se adresează măsurile interimare.
Art. 12. — (1) Caracterul grav și cel ireparabil ale prejudiciului
adus concurenței se apreciază de la caz la caz și constituie
condiții cumulative. Astfel, un prejudiciu grav care însă nu este
ireparabil, inclusiv când poate fi reparat relativ ușor, nu poate
sta la baza unor măsuri interimare. Prejudiciu ireparabil nu
înseamnă doar o stare iminentă de insolvență, putând fi
considerate suficiente și acele forme ale prejudiciului grav care
nu vor putea fi reparate printr-o intervenție ulterioară sau a căror
reparare ar fi considerată dificilă.

15

(2) Prejudiciul grav și ireparabil trebuie să rezulte din faptele
de natură anticoncurențială constatate prima facie, care trebuie
eliminate fără întârziere în vederea restabilirii mediului
concurențial.
CAPITOLUL III
Natura și caracteristicile măsurilor interimare
Art. 13. — O măsură interimară dispusă potrivit prevederilor
art. 47 din lege trebuie să fie necesară, proporțională, provizorie
și să aibă caracter de conservare, ținându-se seama de
interesele legitime ale părților cărora li se adresează.
Art. 14. — Necesitatea măsurii interimare este justificată de
urgența adoptării și de caracterul său indispensabil, doar o
acțiune imediată a autorității de concurență fiind în măsură să
prevină sau să oprească producerea unui prejudiciu grav și
ireparabil adus concurenței.
Art. 15. — (1) Caracterul proporțional al măsurii interimare
implică faptul că aceasta trebuie să fie adecvată, necesară și
corespunzătoare scopului urmărit prin adoptarea ei.
(2) În alegerea măsurii interimare adecvate, în funcție de
circumstanțele cazului, se va opta pentru acea măsură care
creează cele mai puține dificultăți părților cărora li se adresează.
În acest sens, măsurile interimare dispuse vor fi cu prevalență
comportamentale, urmând ca, în situația în care acestea nu
conduc la efectele scontate, să fie adoptate eventuale măsuri
cu caracter structural.
Art. 16. — (1) Caracterul provizoriu al măsurii interimare
presupune faptul că aceasta este limitată în timp, fiind adoptată
pe o durată determinată, ce poate fi reînnoită în cazul în care
este necesar și adecvat.
(2) Măsura interimară încetează de drept la data emiterii
deciziei finale în cazul instrumentat de Consiliul Concurenței în
cadrul căruia a fost adoptată.
Art. 17. — Caracterul de conservare al măsurii interimare se
referă la faptul că aceasta urmărește menținerea situației
existente înainte de manifestarea faptelor de natură
anticoncurențială care generează respectiva măsură și nu poate
crea un avantaj pentru o întreprindere.
Art. 18. — (1) Consiliul Concurenței poate adopta măsuri
interimare precum asigurarea accesului la o facilitate esențială2
sau încetarea practicării unor prețuri de ruinare3.
(2) Măsurile interimare se pot adresa direct unor întreprinderi
sau asociații de întreprinderi ori unor autorități publice, când
măsurile țin de competența acestora.
CAPITOLUL IV
Procedura de adoptare a măsurilor interimare
Art. 19. — (1) Cu excepția situațiilor prevăzute la art. 47
alin. (4) lit. b) și c) din lege, Consiliul Concurenței poate dispune
măsuri interimare doar în cadrul procedurii de investigație
declanșate potrivit prevederilor art. 34 din lege.
(2) Necesitatea adoptării măsurilor interimare se poate
constata pe tot parcursul investigației, din oficiu sau la
propunerea formulată de întreprinderile afectate. După
deschiderea unei proceduri de investigație, Consiliul
Concurenței va evalua dacă se impune, de principiu, adoptarea
de măsuri interimare.

1 De exemplu, în Decizia din data de 23 decembrie 1992, adoptată în Cazul IV/34.072 — Mars/Langnese-Iglo și Schoeller Lebensmittel, publicată în
Jurnalul Oficial L 183 din data de 26 iulie 1993, Comisia Europeană a apreciat urgența în raport cu natura sezonieră a produsului în cauză, și anume înghețata.
2 Decizia Comisiei Europene adoptată în Cazul Irish Continental Group v. Chambre de Commerce et d’Industrie de Morlaix, publicată în Culegerea de
practică și jurisprudență comunitară (Common Market Law Reports) nr. 177/1995.
3 Decizia Comisiei Europene din data 29 iulie 1983, adoptată în Cazul COMP IV/30.698, ECS/AKZO, publicată în Jurnalul Oficial L 252 din data de
13 septembrie 1983.

16

MONITORUL OFICIAL AL ROMÂNIEI, PARTEA I, Nr. 91/4.II.2011

Art. 20. — (1) În cazul în care Consiliul Concurenței constată,
prima facie, existența unor fapte de natură anticoncurențială
interzise expres de lege și care trebuie eliminate fără întârziere
pentru a înlătura riscul unui prejudiciu grav și ireparabil adus
concurenței, va efectua o analiză preliminară a posibilității de a
fi adoptate măsuri interimare.
(2) Analiza preliminară va conține principalele elemente de
fapt ale cazului și considerentele pentru care Consiliul
Concurenței apreciază că există riscul unui prejudiciu grav și
ireparabil adus concurenței, ce impune acțiune urgentă, precum
și măsurile pe care le consideră potrivite pentru restabilirea sau
menținerea condițiilor de concurență efectivă.
Art. 21. — (1) Conținutul analizei preliminare efectuate de
Consiliul Concurenței va fi adus la cunoștința părților implicate.
În termen de 15 zile de la data comunicării, părțile implicate pot
prezenta, în scris, observațiile lor cu privire la intenția Consiliului
Concurenței de a adopta măsuri interimare.
(2) Consiliul Concurenței nu este obligat să ia în considerare
informațiile și documentele transmise de părțile implicate ulterior
expirării termenului prevăzut la alin. (1).
Art. 22. — Părțile implicate au posibilitatea de a solicita în
mod expres, în cadrul termenului prevăzut la art. 21 alin. (1), să
își prezinte oral punctul de vedere referitor la analiza preliminară
a Consiliului Concurenței. Ascultarea argumentelor părților
implicate se face în Plenul Consiliului Concurenței.
Art. 23. — Faptul că părțile implicate nu transmit punctul de
vedere în scris în cadrul termenului stabilit de Consiliul
Concurenței și/sau nu solicită în mod expres ascultarea
argumentelor în Plenul Consiliului Concurenței nu constituie
impediment pentru continuarea procedurii de adoptare a
măsurilor interimare.
Art. 24. — (1) Părțile implicate, care au fost informate de
către Consiliul Concurenței cu privire la intenția de a adopta
măsuri interimare, pot solicita, în cadrul termenului prevăzut la
art. 21 alin. (1), accesul la documentele pe care Consiliul
Concurenței își bazează analiza preliminară.
(2) O parte implicată nu poate avea acces la secretele de
afaceri și la alte informații confidențiale care aparțin celorlalte
părți implicate în procedură.
Art. 25. — În termen de 15 zile de la data expirării termenului
acordat părților implicate pentru transmiterea observațiilor,

Consiliul Concurenței decide cu privire la adoptarea măsurilor
interimare.
Art. 26. — (1) Având în vedere caracterul provizoriu al
măsurilor interimare, Consiliul Concurenței va monitoriza
eficacitatea aplicării acestora, astfel încât, dacă este necesar și
adecvat, măsurile să poată fi reînnoite în timp util sau, după caz,
să poată fi adoptate modificările necesare ori să fie impuse
măsuri noi.
(2) Modificările pot avea în vedere durata de aplicare sau
aspecte de fond în ceea ce privește măsurile deja impuse.
(3) În cazul în care se dovedește necesară reînnoirea sau
modificarea conținutului și/sau duratei măsurilor interimare deja
impuse ori este necesară adoptarea de măsuri noi, dispozițiile
art. 20—25 se aplică în mod corespunzător.
Art. 27. — Procedura prevăzută în prezentul capitol se aplică
în mod corespunzător și situațiilor prevăzute la art. 47 alin. (4)
din lege.
CAPITOLUL V
Căi de atac
Art. 28. — Decizia adoptată de Consiliul Concurenței în
conformitate cu prevederile art. 47 din lege va fi comunicată de
îndată părților.
Art. 29. — Decizia privind adoptarea măsurilor interimare
poate fi atacată în contencios administrativ la Curtea de Apel
București, în termen de 30 de zile de la comunicare.
CAPITOLUL VI
Sancțiuni
Art. 30. — Nerespectarea deciziei de impunere a măsurilor
interimare conduce la aplicarea de sancțiuni potrivit prevederilor
art. 51 alin. (1) lit. e) din lege.
Art. 31. — În conformitate cu prevederile art. 54 alin. (1) lit. b)
din lege, Consiliul Concurenței poate obliga, prin decizie,
întreprinderile sau asociațiile de întreprinderi la plata unor
amenzi cominatorii, în sumă de până la 5% din cifra de afaceri
zilnică medie din anul financiar anterior sancționării, pentru
fiecare zi de întârziere, calculată de la data stabilită prin decizie,
pentru a le determina să respecte o decizie prin care se impun
măsuri interimare, potrivit prevederilor art. 47 din lege.

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

Cristina-Gabriela F. Popescu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 91/4.II.2011 conține 16 pagini.

Prețul: 3,20 lei

&JUYDGY|449756]
ISSN 1453—4495

