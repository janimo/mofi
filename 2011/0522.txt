Anul 179 (XXIII) — Nr. 522

PARTEA I

LEGI, DECRETE, HOTĂRÂRI ȘI ALTE ACTE

Luni, 25 iulie 2011

SUMAR

Pagina

Nr.
HOTĂRÂRI ALE GUVERNULUI ROMÂNIEI

DECIZII ALE CURȚII CONSTITUȚIONALE
Decizia nr. 220 din 15 februarie 2011 referitoare la excepția de
neconstituționalitate a prevederilor art. 182 lit. a) și c)
din titlul VII intitulat ăRegimul stabilirii și plății
despăgubirilor aferente imobilelor preluate în mod
abuziv” al Legii nr. 247/2005 privind reforma în
domeniile proprietății și justiției, precum și unele
măsuri adiacente ........................................................
Decizia nr. 414 din 7 aprilie 2011 referitoare la excepția de
neconstituționalitate a prevederilor Ordonanței de
urgență a Guvernului nr. 50/2006 privind unele măsuri
pentru asigurarea bunei funcționări a instanțelor
judecătorești și parchetelor și pentru prorogarea unor
termene, ale Ordonanței de urgență a Guvernului
nr. 154/2007 pentru prorogarea termenului prevăzut la
art. III din titlul XVI al Legii nr. 247/2005 privind reforma
în domeniile proprietății și justiției, precum și unele
măsuri adiacente și ale Ordonanței de urgență a
Guvernului nr. 137/2008 pentru prorogarea unor
termene ......................................................................
Decizia nr. 505 din 19 aprilie 2011 referitoare la excepția de
neconstituționalitate a prevederilor art. III alin. (1) lit. b)
din Legea nr. 169/1997 pentru modificarea și
completarea Legii fondului funciar nr. 18/1991 și ale
art. 55 alin. (5) din Legea nr. 45/2009 privind
organizarea și funcționarea Academiei de Științe
Agricole și Silvice ăGheorghe Ionescu-Șișești” și a
sistemului de cercetare-dezvoltare din domeniile
agriculturii, silviculturii și industriei alimentare............

Pagina

708.

2–4

— Hotărâre pentru modificarea Hotărârii Guvernului
nr. 812/2005 privind aprobarea Regulamentului de
organizare și funcționare, atribuțiile și finanțarea
Consiliului de supraveghere din domeniul feroviar ....

8–9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
9–10

2.306. — Ordin al ministrului finanțelor publice pentru
abrogarea Ordinului ministrului economiei și finanțelor
nr. 2.181/2007 privind aprobarea Manualului
operațional pentru activitatea de observare și verificare
a atribuirii contractelor de achiziție publică, a
contractelor de concesiune de lucrări publice și a
contractelor de concesiune de servicii ......................

4–5

2.239. — Ordin al ministrului finanțelor publice pentru
aprobarea Sistemului simplificat de contabilitate ......

11

2.317. — Ordin al ministrului finanțelor publice privind
stabilirea ratelor dobânzilor practicate de Trezoreria
Statului ......................................................................

11

ACTE ALE BIROULUI ELECTORAL CENTRAL
2.

— Hotărâre privind modalitatea de atribuire a
mandatului la alegerile parțiale pentru Camera
Deputaților din data de 21 august 2011......................

12

REPUBLICĂRI
Legea nr. 279/2005 privind ucenicia la locul de muncă ........
6–7

13–15

Rectificări ..............................................................................

16

2

MONITORUL OFICIAL AL ROMÂNIEI, PARTEA I, Nr. 522/25.VII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 220
din 15 februarie 2011

referitoare la excepția de neconstituționalitate a prevederilor art. 182 lit. a) și c) din titlul VII
intitulat ăRegimul stabilirii și plății despăgubirilor aferente imobilelor preluate în mod abuziv”
al Legii nr. 247/2005 privind reforma în domeniile proprietății și justiției,
precum și unele măsuri adiacente
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 182 lit. a) și c) din titlul VII intitulat ăRegimul
stabilirii și plății despăgubirilor aferente imobilelor preluate în
mod abuziv” al Legii nr. 247/2005 privind reforma în domeniile
proprietății și justiției, precum și unele măsuri adiacente,
excepție ridicată din oficiu de Înalta Curte de Casație și
Justiție — Secția contencios administrativ și fiscal în dosarele
nr. 1.709/33/2009 și nr. 5.000/2/2009 ale acestei instanțe.
La apelul nominal răspunde pentru partea Ileana Vale
avocatul Ovidiu Podaru, cu delegație depusă la dosar. Lipsesc
celelalte părți, față de care procedura de citare a fost legal
îndeplinită.
Curtea, din oficiu, pune în discuție problema conexării
dosarelor nr. 1.854D/2010 și nr. 3.102D/2010, având în vedere
obiectul identic al excepției de neconstituționalitate.
Avocatul prezent și reprezentantul Ministerului Public sunt
de acord cu conexarea acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea Dosarului nr. 3.102D/2010 la
Dosarul nr. 1.854D/2010, care este primul înregistrat.
Cauza fiind în stare de judecată, președintele acordă
cuvântul avocatului Ovidiu Podaru, care solicită admiterea
excepției de neconstituționalitate. În acest sens, arată că
procedura acordării de despăgubiri pentru imobilele care au fost
preluate în mod abuziv în perioada comunistă este reglementată
distinct prin titlul VII al Legii nr. 247/2005. Această procedură
cuprinde dispoziții cu caracter special, însă nu pune la dispoziția
persoanelor interesate o cale efectivă și eficientă de realizare a
drepturilor lor, aspect ce a fost constatat deja de Curtea
Europeană a Drepturilor Omului, de la Strasbourg, culminând
cu hotărârea-pilot pronunțată în Cauza Maria Atanasiu și alții
contra României. În acest sens, depune concluzii scrise la
dosar.
Reprezentantului Ministerului Public pune concluzii de
respingere a excepției de neconstituționalitate ca neîntemeiată.
În acest sens, apreciază că prin critica formulată se tinde spre
modificarea procedurii speciale reglementate prin textul de lege
criticat, caz în care instanța de contencios constituțional
s-ar transforma în legiuitor pozitiv.

C U R T E A,

având în vedere actele și lucrările dosarelor, constată
următoarele:
Prin Încheierile din 17 iunie 2010, pronunțate în dosarele
nr. 1.709/33/2009 și nr. 5.000/2/2009, Înalta Curte de Casație
și Justiție — Secția contencios administrativ și fiscal a
sesizat Curtea Constituțională cu excepția de
neconstituționalitate a prevederilor art. 182 lit. a) și c) din
titlul VII intitulat ăRegimul stabilirii și plății despăgubirilor
aferente imobilelor preluate în mod abuziv” al Legii
nr. 247/2005 privind reforma în domeniile proprietății și
justiției, precum și unele măsuri adiacente, excepție ridicată,
din oficiu, de către instanța de judecată în cauze civile având ca
obiect acordarea de despăgubiri.
În motivarea excepției de neconstituționalitate Înalta
Curte de Casație și Justiție — Secția contencios administrativ
și fiscal susține că neconstituționalitatea textului de lege criticat
derivă din împrejurarea că acordarea efectivă a despăgubirilor,
stabilite potrivit procedurii reglementate de titlul VII din Legea
nr. 247/2005, este prevăzută sub o condiție pur potestativă,
întrucât realizarea obligației legale ce incumbă Autorității
Naționale pentru Restituirea Proprietăților depinde exclusiv de
voința autorităților de a asigura disponibilitățile financiare
necesare acordării despăgubirilor la care statul român s-a
obligat prin reglementarea respectivă. În opinia instanței,
beneficiarii titlurilor de despăgubire și ai titlurilor de plată emise
în procedura reglementată de titlul VII din Legea nr. 247/2005 au
un drept de creanță asupra statului român, or, în privința
creanțelor asupra statului, dispozițiile constituționale ale art. 44
alin. (1) teza întâi se interpretează în raport cu art. 20 alin. (1) din
Constituție, în acord cu dispozițiile art. 1 din Primul Protocol
adițional la Convenția pentru apărarea drepturilor omului și a
libertăților fundamentale, în sensul că se bucură de protecție
constituțională orice creanță asupra statului. Ca atare, plasarea
sub condiție pur potestativă a dreptului la acordarea efectivă a
despăgubirilor stabilite de statul român și derobarea statului de
îndeplinirea obligației ce îi revine reprezintă, în opinia instanței,
o nesocotire a dispozițiilor constituționale ale art. 44 alin. (1)
teza întâi, prin aceea că prevede posibilitatea de a plăti
despăgubirile la un moment viitor și nesigur pentru beneficiar,
fără a reglementa criterii obiective de natură a permite persoanei
să identifice perioada în care își va realiza creanța.
În final, instanța consideră că textul de lege criticat contravine
și art. 1 din Primul Protocol adițional la Convenția pentru
apărarea drepturilor omului și a libertăților fundamentale, sens
în care invocă Hotărârea din 22 iunie 2004, pronunțată în Cauza
Broniowski împotriva Poloniei, și Hotărârea din 28 septembrie
2004, pronunțată în Cauza Kopecky contra Slovaciei.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului

MONITORUL OFICIAL AL ROMÂNIEI, PARTEA I, Nr. 522/25.VII.2011
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile art. 182 lit. a)
și c) din titlul VII al Legii nr. 247/2005 privind reforma în
domeniile proprietății și justiției, precum și unele măsuri
adiacente sunt constituționale. În acest sens, arată că instituirea
unui termen în vederea transferului despăgubirilor în numerar
nu are caracterul unei condiții pur potestative, întrucât acordarea
despăgubirilor nu depinde exclusiv de voința uneia dintre părți.
Faptul că transferul despăgubirilor în numerar se realizează în
15 zile calendaristice de la data existenței disponibilităților
financiare nu este de natură a aduce atingere dreptului de
proprietate, atâta vreme cât dispozițiile art. 44 alin. (1) din
Constituție, prin care se garantează creanțele asupra statului,
nu precizează că aceasta presupune executarea lor de îndată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, notele scrise depuse la dosar, susținerile părții
prezente, concluziile procurorului, prevederile legale criticate,
raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 182 lit. a) și c) din titlul VII intitulat ăRegimul
stabilirii și plății despăgubirilor aferente imobilelor preluate în
mod abuziv” al Legii nr. 247/2005 privind reforma în domeniile
proprietății și justiției, precum și unele măsuri adiacente,
publicată în Monitorul Oficial al României, Partea I, nr. 653 din
22 iulie 2005.
Aceste prevederi de lege au fost modificate prin articolul unic
alin. (1) pct. 26 din Ordonanța de urgență a Guvernului
nr. 81/2007 pentru accelerarea procedurii de acordare a
despăgubirilor aferente imobilelor preluate în mod abuziv și au
următorul cuprins:
— Art. 182 lit. a) și c): ăÎn cazul prevăzut la art. 181 alin. (2),
titularul titlului de despăgubire va proceda astfel:
a) dacă optează pentru primirea exclusiv de despăgubiri în
numerar, se prezintă, personal sau prin mandatar cu procură
autentică, la Direcție, care, după reținerea titlului de despăgubire
în original, îi va transfera despăgubirea în numerar în termen de
15 zile calendaristice de la data existenței disponibilităților
financiare;[...]
c) dacă optează pentru primirea de despăgubiri în numerar
și acțiuni emise de Fondul «Proprietatea», se prezintă, personal
sau prin mandatar cu procură autentică, la Autoritatea Națională
pentru Restituirea Proprietăților care, după reținerea titlului de
despăgubire în original, eliberează un titlu de plată pentru suma
solicitată de persoana despăgubită și un titlu de conversie,
pentru diferența dintre valoarea înscrisă în titlul de despăgubire
și valoarea înscrisă în titlul de plată. Titlul de plată va fi valorificat
conform lit. a), iar titlul de conversie se va valorifica conform
lit. b).”
În opinia Înaltei Curți de Casație și Justiție — Secția
contencios administrativ și fiscal textul de lege criticat contravine
dispozițiilor constituționale ale art. 44 alin. (1) teza întâi, potrivit

3

cărora ăDreptul de proprietate, precum și creanțele asupra
statului, sunt garantate”, și art. 1 din Primul Protocol adițional la
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că reglementarea criticată face parte din cap. V1
ăValorificarea titlurilor de despăgubire. Stabilirea algoritmului de
atribuire a acțiunilor emise de Fondul «Proprietatea»” al titlului
VII intitulat ăRegimul stabilirii și plății despăgubirilor aferente
imobilelor preluate în mod abuziv” al Legii nr. 247/2005 privind
reforma în domeniile proprietății și justiției, precum și unele
măsuri adiacente.
Curtea reține că, potrivit Legii nr. 247/2005, titlurile de
despăgubire sunt certificate emise de Comisia Centrală pentru
Stabilirea Despăgubirilor, în numele și pe seama statului român,
care încorporează drepturile de creanță ale deținătorilor asupra
statului român, corespunzător despăgubirilor acordate acestei
legi, și care urmează a fi valorificate prin conversia lor în acțiuni
emise de Fondul ăProprietatea” și/sau, după caz, în funcție de
opțiunea titularului ori a titularilor înscriși în acestea, prin
preschimbarea lor contra titluri de plată, în limitele și în condițiile
prevăzute în legea mai sus menționată. Titlurile de plată sunt
certificate emise de Autoritatea Națională pentru Restituirea
Proprietăților, în numele și pe seama statului român, care
încorporează drepturile de creanță ale deținătorilor asupra
statului român, de a primi, în numerar, o sumă de maximum
500.000 lei.
După emiterea titlurilor de despăgubire aferente, Autoritatea
Națională pentru Restituirea Proprietăților va emite, pe baza
acestora și a opțiunilor persoanelor îndreptățite, un titlu de
conversie și/sau un titlu de plată. Titlul de conversie va fi înaintat
Depozitarului Central în termen de 30 de zile calendaristice
calculate de la data emiterii, în vederea conversiei în acțiuni, iar
titlurile de plată vor fi remise Direcției pentru Acordarea
Despăgubirilor în Numerar în vederea efectuării operațiunilor de
plată.
Titlurile de despăgubire pot fi valorificate de deținătorii
acestora în una dintre modalitățile prevăzute de cap. V1 din
titlul VII al Legii nr. 247/2005, în termen de 3 ani de la data emiterii.
Așa fiind, Curtea constată că nu poate fi reținută critica
referitoare la faptul că se aduce atingere dispozițiilor
constituționale ale art. 44 alin. (1) teza întâi ăprin posibilitatea de
a plăti despăgubirile la un moment viitor și nesigur pentru
beneficiar, fără a reglementa criterii obiective de natură a
permite persoanei să identifice perioada în care își va realiza
creanța”.
De altfel, prin jurisprudența sa, Curtea a constatat că ăpentru
stabilirea măsurilor reparatorii aferente imobilelor preluate
abuziv, legiuitorul a prevăzut mai întâi o etapă administrativă,
necesară pentru analizarea și stabilirea cuantumului final al
acestora, rațiune pentru care a constituit Comisia Centrală
pentru Stabilirea Despăgubirilor. În ceea ce privește critica de
neconstituționalitate față de art. 44 din Constituție, Curtea a
reținut că este opțiunea exclusivă a legiuitorului de a decide
asupra modului de reparare a injustițiilor și abuzurilor din
legislația trecută, prevederile de lege criticate fiind în acord cu
alin. (2) teza a doua al acestui text constituțional, potrivit căruia
conținutul și limitele dreptului de proprietate sunt stabilite de
lege”.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în decizia menționată
își păstrează valabilitatea și în cauza de față.

4

MONITORUL OFICIAL AL ROMÂNIEI, PARTEA I, Nr. 522/25.VII.2011

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 182 lit. a) și c) din titlul VII intitulat ăRegimul
stabilirii și plății despăgubirilor aferente imobilelor preluate în mod abuziv” al Legii nr. 247/2005 privind reforma în domeniile
proprietății și justiției, precum și unele măsuri adiacente, excepție ridicată din oficiu de Înalta Curte de Casație și Justiție — Secția
contencios administrativ și fiscal în dosarele nr. 1.709/33/2009 și nr. 5.000/2/2009 ale acestei instanțe.
Definitivă și general obligatorie.
Pronunțată în ședința publică din data de 15 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 414
din 7 aprilie 2011

referitoare la excepția de neconstituționalitate a prevederilor Ordonanței de urgență a Guvernului
nr. 50/2006 privind unele măsuri pentru asigurarea bunei funcționări a instanțelor judecătorești
și parchetelor și pentru prorogarea unor termene, ale Ordonanței de urgență a Guvernului
nr. 154/2007 pentru prorogarea termenului prevăzut la art. III din titlul XVI al Legii nr. 247/2005
privind reforma în domeniile proprietății și justiției, precum și unele măsuri adiacente
și ale Ordonanței de urgență a Guvernului nr. 137/2008 pentru prorogarea unor termene
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 50/2006
privind unele măsuri pentru asigurarea bunei funcționări a
instanțelor judecătorești și parchetelor și pentru prorogarea unor
termene, ale Ordonanței de urgență a Guvernului nr. 154/2007
pentru prorogarea termenului prevăzut la art. III din titlul XVI al
Legii nr. 247/2005 privind reforma în domeniile proprietății și
justiției, precum și unele măsuri adiacente și ale Ordonanței de
urgență a Guvernului nr. 137/2008 pentru prorogarea unor
termene, excepție ridicată de Ridy Iosif Carol în Dosarul
nr. 5.962/271/2007 al Judecătoriei Oradea — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Președintele Curții acordă cuvântul reprezentantului
Ministerului Public, care pune concluzii de respingere, ca
inadmisibilă, a excepției de neconstituționalitate.

C U R T E A,

având în vedere actele și lucrările dosarului, constată
următoarele:
Prin Încheierea din 31 mai 2010, pronunțată în Dosarul
nr. 5.962/271/2007, Judecătoria Oradea — Secția civilă a
sesizat Curtea Constituțională cu excepția de
neconstituționalitate a prevederilor Ordonanței de urgență
a Guvernului nr. 50/2006 privind unele măsuri pentru
asigurarea bunei funcționări a instanțelor judecătorești și
parchetelor și pentru prorogarea unor termene, ale
Ordonanței de urgență a Guvernului nr. 154/2007 pentru
prorogarea termenului prevăzut la art. III din titlul XVI al
Legii nr. 247/2005 privind reforma în domeniile proprietății
și justiției, precum și unele măsuri adiacente și ale
Ordonanței de urgență a Guvernului nr. 137/2008 pentru
prorogarea unor termene. Excepția de neconstituționalitate a
fost ridicată de intimatul Ridy Iosif Carol, prin mandatar, într-o
cauză având ca obiect soluționarea unei contestații la executare.
În motivarea excepției de neconstituționalitate autorul
acesteia susține, în esență, că prevederile de lege criticate sunt
neconstituționale, deoarece, pe de-o parte, ordonanțele
Guvernului criticate au fost adoptate fără a exista situații
extraordinare a căror reglementare să nu poată fi amânată, iar,
pe de altă parte, acestea încalcă accesul liber la justiție.
Judecătoria Oradea — Secția civilă consideră că
prevederile de lege criticate sunt constituționale, deoarece
prorogarea unor termene în vederea unei bune administrări a
justiției ca serviciu public s-a făcut ținând seama de gravele
consecințe de ordin procedural care ar putea apărea în
activitatea de judecată din cauza inexistenței suportului tehnic
necesar și care ar putea fi invocate în cadrul proceselor pe rolul
instanțelor judecătorești.

MONITORUL OFICIAL AL ROMÂNIEI, PARTEA I, Nr. 522/25.VII.2011
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum este
menționat în încheierea de sesizare, îl constituie dispozițiile:
— Ordonanței de urgență a Guvernului nr. 50/2006 privind
unele măsuri pentru asigurarea bunei funcționări a instanțelor
judecătorești și parchetelor și pentru prorogarea unor termene,
publicată în Monitorul Oficial al României, Partea I, nr. 566 din
30 iunie 2006, aprobată cu modificări prin Legea nr. 77/2009,
publicată în Monitorul Oficial al României, Partea I, nr. 227 din
7 aprilie 2009;
— Ordonanței de urgență a Guvernului nr. 154/2007 pentru
prorogarea termenului prevăzut la art. III din titlul XVI al Legii
nr. 247/2005 privind reforma în domeniile proprietății și justiției,
precum și unele măsuri adiacente, publicată în Monitorul Oficial
al României, Partea I, nr. 883 din 21 decembrie 2007, aprobată
prin Legea nr. 127/2008, publicată în Monitorul Oficial al
României, Partea I, nr. 413 din 2 iunie 2008;
— Ordonanței de urgență a Guvernului nr. 137/2008 pentru
prorogarea unor termene, publicată în Monitorul Oficial al
României, Partea I, nr. 745 din 4 noiembrie 2008, aprobată prin
Legea nr. 100/2009, publicată în Monitorul Oficial al României,
Partea I, nr. 251 din 15 aprilie 2009.
Autorul excepției de neconstituționalitate consideră că aceste
prevederi de lege contravin dispozițiilor constituționale ale
art. 1 — Statul român, art. 2 alin. (2) privind suveranitatea,
art. 15 alin. (1) privind universalitatea, art. 16 alin. (1) și (2)
privind egalitatea în drepturi, art. 21 alin. (1)—(3) privind liberul
acces la justiție, art. 52 alin. (3) — Dreptul persoanei vătămate
de o autoritate publică, art. 53 alin. (1) privind restrângerea

5

exercițiului unor drepturi sau al unor libertăți, art. 54 privind
fidelitatea față de țară, art. 73 alin. (3) privind domeniul de
reglementare al legilor organice, art. 82 alin. (2) privind validarea
mandatului și depunerea jurământului de către Președintele
României, art. 108 alin. (3) și (4) privind hotărârile și ordonanțele
Guvernului, art. 115 alin. (6) privind delegarea legislativă,
art. 124 privind independența justiției, art. 125 alin. (3) privind
incompatibilitățile judecătorilor, art. 126 alin. (1) și (2) privind
instanțele judecătorești și art. 148 privind integrarea în Uniunea
Europeană.
Examinând excepția de neconstituționalitate, Curtea
constată următoarele:
Cu privire la dispozițiile Ordonanței de urgență a Guvernului
nr. 50/2006, precum și ale Ordonanței de urgență a Guvernului
nr. 137/2008, Curtea reține că excepția de neconstituționalitate
este nemotivată, deoarece simpla enumerare în susținerea
acesteia a unor prevederi constituționale pretins încălcate nu
este de natură să satisfacă exigențele art. 10 alin. (2) din Legea
nr. 47/1992, potrivit căruia ăSesizările trebuie făcute în formă
scrisă și motivate”.
În ceea ce privește Ordonanța de urgență a Guvernului
nr. 154/2007, prin care s-a dispus prorogarea termenului
prevăzut la art. III din titlul XVI al Legii nr. 247/2005 privind
reforma în domeniile proprietății și justiției, precum și unele
măsuri adiacente până la data de 1 ianuarie 2009, astfel cum a
fost aprobată prin Legea nr. 127/2008, Curtea a constatat că
aceasta și-a încetat aplicabilitatea, iar încetarea aplicabilității
unui act normativ atrage o soluție de inadmisibilitate în
conformitate cu prevederile art. 29 alin. (1) din Legea
nr. 47/1992. Potrivit jurisprudenței Curții Constituționale, spre
exemplu, Decizia nr. 703 din 5 mai 2009, publicată în Monitorul
Oficial al României, Partea I, nr. 399 din 12 iunie 2009, și Decizia
nr. 335 din 3 aprilie 2007, publicată în Monitorul Oficial al
României, Partea I, nr. 325 din 15 mai 2007, încetarea
aplicabilității unui act normativ atrage o soluție de inadmisibilitate
în conformitate cu prevederile art. 29 alin. (1) din Legea
nr. 47/1992.
De altfel, în același sens, Curtea s-a mai pronunțat asupra
prevederilor de lege ce formează obiectul prezentei excepții de
neconstituționalitate, prin raportare la aceleași dispoziții din
Constituție invocate și în prezenta cauză, prin Decizia nr. 1.559
din 7 decembrie 2010, publicată în Monitorul Oficial al României,
Partea I, nr. 110 din 11 februarie 2011, Curtea respingând ca
inadmisibilă excepția de neconstituționalitate a acestora,
excepție invocată de același mandatar ca și cel din prezenta
cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor Ordonanței de urgență a Guvernului nr. 50/2006
privind unele măsuri pentru asigurarea bunei funcționări a instanțelor judecătorești și parchetelor și pentru prorogarea unor termene,
ale Ordonanței de urgență a Guvernului nr. 154/2007 pentru prorogarea termenului prevăzut la art. III din titlul XVI al Legii
nr. 247/2005 privind reforma în domeniile proprietății și justiției, precum și unele măsuri adiacente și ale Ordonanței de urgență a
Guvernului nr. 137/2008 pentru prorogarea unor termene, excepție ridicată de Ridy Iosif Carol în Dosarul nr. 5.962/271/2007 al
Judecătoriei Oradea — Secția civilă.
Definitivă și general obligatorie.
Pronunțată în ședința publică din data de 7 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

6

MONITORUL OFICIAL AL ROMÂNIEI, PARTEA I, Nr. 522/25.VII.2011
CURTEA CONSTITUȚIONALĂ

D E C I Z I A Nr. 505
din 19 aprilie 2011

referitoare la excepția de neconstituționalitate a prevederilor art. III alin. (1) lit. b)
din Legea nr. 169/1997 pentru modificarea și completarea Legii fondului funciar nr. 18/1991
și ale art. 55 alin. (5) din Legea nr. 45/2009 privind organizarea și funcționarea Academiei de Științe
Agricole și Silvice ăGheorghe Ionescu-Șișești” și a sistemului de cercetare-dezvoltare
din domeniile agriculturii, silviculturii și industriei alimentare
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. III alin. (1) lit. b) din Legea nr. 169/1997 pentru
modificarea și completarea Legii fondului funciar nr. 18/1991 și
ale art. 55 alin. (5) din Legea nr. 45/2009 privind organizarea și
funcționarea Academiei de Științe Agricole și Silvice ăGheorghe
Ionescu-Șișești” și a sistemului de cercetare-dezvoltare din
domeniile agriculturii, silviculturii și industriei alimentare,
excepție ridicată de Marian Enculescu în Dosarul
nr. 13.606/215/2010 al Judecătoriei Craiova — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 31 mai 2010, pronunțată în Dosarul
nr. 13.606/215/2010, Judecătoria Craiova — Secția civilă a
sesizat Curtea Constituțională cu excepția de
neconstituționalitate a prevederilor art. III alin. (1) lit. b) din
Legea nr. 169/1997 pentru modificarea și completarea Legii
fondului funciar nr. 18/1991 și ale art. 55 alin. (5) din Legea
nr. 45/2009 privind organizarea și funcționarea Academiei
de Științe Agricole și Silvice ăGheorghe Ionescu-Șișești” și
a sistemului de cercetare-dezvoltare din domeniile
agriculturii, silviculturii și industriei alimentare, excepție
ridicată de Marian Enculescu într-o cauză civilă având ca obiect
fond funciar.
În motivarea excepției de neconstituționalitate autorul
acesteia susține că prin prevederile legale criticate se instituie
un regim special, preferențial pentru dreptul de proprietate al
statului asupra terenurilor din domeniul public.
Judecătoria Craiova — Secția civilă apreciază că excepția
de neconstituționalitate este neîntemeiată. Astfel, în ceea ce
privește pretinsa neconstituționalitate a prevederilor art. III
alin. (1) lit. b) din Legea nr. 169/1997, instanța arată că
legiuitorul nu putea pune semnul egalității între regimul juridic al
proprietății publice și cel al proprietății private, ci a precizat că
oricare ar fi forma proprietății există întotdeauna exercițiul celor

3 atribute ale acestui drept real — usus, fructus și abusus —, iar
aceasta se realizează în modalități specifice.
Referitor la critica adusă prevederilor art. 55 alin. (5) din
Legea nr. 45/2009, instanța apreciază că în speța de față nu se
poate pune problema restrângerii exercițiului vreunui drept sau
al vreunei libertăți fundamentale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile legale criticate
sunt constituționale, sens în care invocă jurisprudența Curții
Constituționale în această materie, și anume deciziile
nr. 296/2001 și nr. 49/2007.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile legale criticate, raportate la
dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. III alin. (1) lit. b) din Legea nr. 169/1997 pentru
modificarea și completarea Legii fondului funciar nr. 18/1991,
publicată în Monitorul Oficial al României, Partea I, nr. 299 din
4 noiembrie 1997, și cele ale art. 55 alin. (5) din Legea
nr. 45/2009 privind organizarea și funcționarea Academiei de
Științe Agricole și Silvice ăGheorghe Ionescu-Șișești” și a
sistemului de cercetare-dezvoltare din domeniile agriculturii,
silviculturii și industriei alimentare, publicată în Monitorul Oficial
al României, Partea I, nr. 200 din 30 martie 2009.
Textele de lege criticate au următorul conținut:
— Art. III alin. (1) lit. b) din Legea nr. 169/1997: ă(1) Sunt
lovite de nulitate absolută, potrivit dispozițiilor legislației civile,
aplicabile la data încheierii actului juridic, următoarele acte
emise cu încălcarea prevederilor Legii fondului funciar
nr. 18/1991: [...]
b) actele de constituire a dreptului de proprietate pe
terenurile agricole aflate în domeniul public sau privat al statului,
ori în domeniul public al comunelor, orașelor sau municipiilor.”;
— Art. 55 alin. (5) din Legea nr. 45/2009: ăEste interzisă
trecerea terenurilor aflate în administrarea unităților și instituțiilor
de cercetare-dezvoltare, indispensabile cercetării, din domeniul
public al statului în domeniul privat al statului, prin hotărâre a
comisiei locale, a comisiei județene, respectiv a Comisiei de
fond funciar a municipiului București.”

MONITORUL OFICIAL AL ROMÂNIEI, PARTEA I, Nr. 522/25.VII.2011
În opinia autorului excepției de neconstituționalitate,
prevederile de lege criticate contravin dispozițiilor constituționale
ale art. 44 alin. (2) privind dreptul de proprietate privată, art. 53
referitoare la restrângerea exercițiului unor drepturi sau al unor
libertăți, precum și celor ale art. 120 referitoare la principiile de
bază din administrația publică locală.
Examinând excepția de neconstituționalitate, Curtea
constată că prevederile art. III alin. (1) lit. b) din Legea
nr. 169/1997 au mai făcut obiect al controlului de
constituționalitate.
În acest sens este, de exemplu, Decizia nr. 1.563/2010,
publicată în Monitorul Oficial al României, Partea I, nr. 119 din
16 februarie 2011, prin care Curtea a reținut că prevederile
art. III din Legea nr. 169/1997 consacră sancțiunea nulității
absolute aplicabilă actelor emise cu încălcarea prevederilor
Legii fondului funciar nr. 18/1991 și ale Legii nr. 1/2000 pentru
reconstituirea dreptului de proprietate asupra terenurilor agricole
și celor forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997, și, astfel, nu aduc
nicio noutate din punct de vedere legislativ.
Curtea a observat că prevederile criticate precizează o dată
în plus sancțiunea nulității actelor translative de proprietate
încheiate cu încălcarea normelor legale imperative.
Or, cum un act nul nu poate produce efecte, fiind desființat de
la data încheierii lui, un asemenea act nu poate să constituie
temeiul dobândirii valabile a dreptului de proprietate. Potrivit
regimului juridic al acestei sancțiuni, orice persoană care
justifică un interes o poate invoca. Calitate procesuală activă în
vederea promovării unei astfel de acțiuni în justiție o au atât
persoanele care justifică un interes legitim, cât și persoanele
care au atribuții cu privire la reconstituirea dreptului de
proprietate asupra terenurilor.
De asemenea, prin Decizia nr. 375 din 6 iulie 2005, publicată
în Monitorul Oficial al României, Partea I, nr. 591 din 8 iulie 2005,
referindu-se la constituționalitatea titlului V din Legea

7

nr. 247/2005 privind reforma în domeniile proprietății și justiției,
precum și unele măsuri adiacente, intitulat ăModificarea și
completarea Legii nr. 169/1997 pentru modificarea și
completarea Legii fondului funciar nr. 18/1991”, Curtea
Constituțională a statuat că aceste prevederi legale nu aduc
atingere drepturilor câștigate în temeiul unor acte juridice emise
cu respectarea condițiilor legale în vigoare la momentul nașterii
lor. Efectul nulității absolute de repunere în situațiile anterioare
deschide posibilitatea celor îndreptățiți să beneficieze de
reconstituirea dreptului de proprietate asupra terenurilor.
Întrucât nu au intervenit elemente noi, de natură să
determine schimbarea jurisprudenței Curții, atât soluția
pronunțată prin deciziile menționate, cât și considerentele
acestora sunt valabile și în prezenta cauză.
În ceea ce privește critica de neconstituționalitate a
prevederilor art. 55 alin. (5) din Legea nr. 45/2009, Curtea
apreciază că acestea nu reprezintă o restrângere a exercițiului
dreptului de proprietate. Faptul că prin reglementarea criticată
se interzice trecerea terenurilor aflate în administrarea unităților
și instituțiilor de cercetare-dezvoltare, indispensabile cercetării,
din proprietatea publică în proprietatea privată a statului nu este
de natură a aduce atingere normei constituționale, întrucât
trecerea din proprietatea publică a statului în proprietatea privată
a acestuia se face prin hotărâre a Guvernului, și nu prin hotărâre
a comisiei locale sau a comisiei județene.
De altfel, Curtea observă că, potrivit art. 31 alin. (3) din
același act normativ, terenurile date în administrarea instituțiilor
și unităților de cercetare-dezvoltare de drept public sunt
inalienabile și insesizabile, iar dreptul de proprietate
imprescriptibil, ele neputând fi scoase din proprietatea publică și
din administrarea unităților de cercetare-dezvoltare din
agricultură și silvicultură decât prin lege, exceptând terenurile
prevăzute la art. 6 alin. (3).
În ceea ce privește invocarea dispozițiilor constituționale ale
art. 120, Curtea constată că acestea nu au incidență în cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. III alin. (1) lit. b) din Legea nr. 169/1997
pentru modificarea și completarea Legii fondului funciar nr. 18/1991 și ale art. 55 alin. (5) din Legea nr. 45/2009 privind organizarea
și funcționarea Academiei de Științe Agricole și Silvice ăGheorghe Ionescu-Șișești” și a sistemului de cercetare-dezvoltare din
domeniile agriculturii, silviculturii și industriei alimentare, excepție ridicată de Marian Enculescu în Dosarul nr. 13.606/215/2010 al
Judecătoriei Craiova — Secția civilă.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

8

MONITORUL OFICIAL AL ROMÂNIEI, PARTEA I, Nr. 522/25.VII.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 812/2005 privind aprobarea Regulamentului
de organizare și funcționare, atribuțiile și finanțarea Consiliului de supraveghere
din domeniul feroviar
În temeiul art. 108 din Constituția României, republicată, și al art. IV din Ordonanța de urgență a Guvernului nr. 21/2011
privind unele măsuri pentru organizarea și funcționarea Consiliului de supraveghere,
Guvernul României adoptă prezenta hotărâre.
Articol unic. — Hotărârea Guvernului nr. 812/2005 privind
aprobarea Regulamentului de organizare și funcționare,
atribuțiile și finanțarea Consiliului de supraveghere din domeniul
feroviar, publicată în Monitorul Oficial al României, Partea I,
nr. 724 din 10 august 2005, cu completările ulterioare, se
modifică după cum urmează:
1. Articolul 2 va avea următorul cuprins:
ăArt. 2. — Consiliul de supraveghere din domeniul feroviar
este organizat și funcționează ca structură fără personalitate
juridică în cadrul Consiliului Concurenței.”
2. La articolul 3, alineatele (1), (2) și (5) vor avea
următorul cuprins:
ăArt. 3. — (1) Consiliul de supraveghere din domeniul feroviar
este constituit din 7 specialiști numiți și revocați prin ordin al
președintelui Consiliului Concurenței, dintre care 4 sunt din
cadrul Consiliului Concurenței și 3 din cadrul Ministerului
Transporturilor și Infrastructurii, la propunerea acestui minister.
(2) Consiliul de supraveghere din domeniul feroviar este
condus de un președinte numit prin ordin de către președintele
Consiliului Concurenței dintre membrii plenului Consiliului
Concurenței, iar ceilalți membri sunt specialiști cel puțin din
domeniile: feroviar, afaceri europene, economic și juridic.
..............................................................
(5) În caz de nerespectare a termenului de 3 luni prevăzut la
alin. (4), mandatul președintelui și al membrilor Consiliului de
supraveghere din domeniul feroviar încetează, urmând a fi
desemnat, prin ordin, de către președintele Consiliului
Concurenței un alt președinte sau membru, după caz.”
3. La articolul 51, alineatul (3) va avea următorul cuprins:
ă(3) Încălcarea obligațiilor prevăzute la alin. (2) atrage
revocarea de către președintele Consiliului Concurenței a
mandatului acordat, precum și răspunderea disciplinară,
administrativă, civilă ori penală, după caz, potrivit legii.”
4. Articolul 6 va avea următorul cuprins:
ăArt. 6. — (1) În scopul asigurării desfășurării activității
Consiliului de supraveghere din domeniul feroviar, Secretariatul
acestuia funcționează sub forma unui compartiment cu caracter
permanent în structura Consiliului Concurenței.
(2) Numărul maxim de posturi al Secretariatului Consiliului
de supraveghere din domeniul feroviar se stabilește prin ordin al
președintelui Consiliului Concurenței și se asigură în cadrul
numărului maxim de posturi aprobat pentru Consiliul
Concurenței.”
5. Articolul 7 va avea următorul cuprins:
ăArt. 7. — (1) Resursele financiare necesare în vederea
funcționării Consiliului de supraveghere din domeniul feroviar se
cuprind în bugetul Consiliului Concurenței.

(2) Pentru anul 2011, resursele financiare necesare în
vederea funcționării Consiliului de supraveghere din domeniul
feroviar se cuprind în bugetul Consiliului Concurenței, prin
diminuarea în mod corespunzător a bugetului Ministerului
Transporturilor și Infrastructurii, conform prevederilor art. V din
Ordonanța de urgență a Guvernului nr. 21/2011 privind unele
măsuri pentru organizarea și funcționarea Consiliului de
supraveghere.”
6. La articolul 9, alineatul (3) va avea următorul cuprins:
ă(3) Constatarea contravențiilor și aplicarea sancțiunilor
prevăzute la alin. (2) se fac de către personalul împuternicit prin
ordin al președintelui Consiliului Concurenței.”
7. Anexa se modifică după cum urmează:
a) Articolul 1 va avea următorul cuprins:

ăArt. 1. — Consiliul de supraveghere din domeniul feroviar,
denumit în continuare Consiliul de supraveghere, este organizat
și funcționează ca structură fără personalitate juridică în cadrul
Consiliului Concurenței.”
b) La articolul 3, alineatele (1), (2) și (5) vor avea următorul
cuprins:

ăArt. 3. — (1) Consiliul de supraveghere este constituit din
7 specialiști numiți și revocați prin ordin al președintelui
Consiliului Concurenței, dintre care 4 sunt din cadrul Consiliului
Concurenței și 3 sunt specialiști în domeniul feroviar propuși de
către Ministerul Transporturilor și Infrastructurii.
(2) Consiliul de supraveghere este condus de un președinte
numit prin ordin de către președintele Consiliului Concurenței
dintre membrii plenului Consiliului Concurenței, iar ceilalți
membri sunt specialiști cel puțin din domeniile: feroviar, afaceri
europene, economic și juridic.
...............................................................
..
(5) Pentru activitatea depusă, persoanele din componența
Consiliului de supraveghere au dreptul la o indemnizație lunară,
stabilită prin ordin al președintelui Consiliului Concurenței, care
nu poate depăși 20% din indemnizația lunară a funcției de
secretar de stat.”
c) Articolul 4 va avea următorul cuprins:

ăArt. 4. — Pregătirea activităților Consiliului de supraveghere
se face de către Secretariatul Consiliului de supraveghere,
compartiment cu caracter permanent în structura Consiliului
Concurenței.”
d) La articolul 5 alineatul (1) punctul 1, litera f) va avea
următorul cuprins:

ăf) măsurile privind accesul, în conformitate cu Ordonanța de
urgență a Guvernului nr. 12/1998 privind transportul pe căile

MONITORUL OFICIAL AL ROMÂNIEI, PARTEA I, Nr. 522/25.VII.2011
ferate române și reorganizarea Societății Naționale a Căilor
Ferate Române, republicată, cu modificările și completările
ulterioare;”.
e) Articolul 6 va avea următorul cuprins:

ăArt. 6. — Atribuțiile și sarcinile Secretariatului Consiliului
de supraveghere se stabilesc prin regulamente și instrucțiuni

9

puse în aplicare prin ordin al președintelui Consiliului
Concurenței.”
f) Articolul 15 va avea următorul cuprins:

ăArt. 15. — Consiliul de supraveghere întocmește și publică
anual, pe site-ul propriu, raportul privind activitatea
desfășurată.”

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Anca Daniela Boagiu
Președintele Consiliului Concurenței,
Bogdan Marius Chirițoiu
Ministrul finanțelor publice,
Gheorghe Ialomițianu
București, 13 iulie 2011.
Nr. 708.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
pentru aprobarea Sistemului simplificat de contabilitate
În baza prevederilor art. 2 alin. (2) lit. a) și ale art. 10 alin. (4) din Hotărârea Guvernului nr. 34/2009 privind organizarea și
funcționarea Ministerului Finanțelor Publice, cu modificările și completările ulterioare,
în temeiul prevederilor art. 4 alin. (1) și ale art. 5 alin. (11) din Legea contabilității nr. 82/1991, republicată, cu modificările
și completările ulterioare,
ministrul finanțelor publice emite următorul ordin:
Art. 1. — (1) Se aprobă Sistemul simplificat de contabilitate,
cuprins în anexa*) care face parte integrantă din prezentul ordin.
(2) Sistemul simplificat de contabilitate cuprinde
reglementările contabile simplificate și regulile privind
aprobarea, semnarea și publicarea situațiilor financiare anuale
simplificate.
(3) Reglementările contabile simplificate cuprind principiile
contabile și regulile de recunoaștere, evaluare și prezentare a
elementelor în situațiile financiare anuale simplificate, regulile
de întocmire a situațiilor financiare anuale simplificate, formatul
și conținutul situațiilor financiare anuale simplificate, planul de
conturi simplificat, precum și conținutul și funcțiunea conturilor
contabile.
Art. 2. — (1) Persoanele care în exercițiul financiar precedent
au înregistrat cifra de afaceri netă sub echivalentul în lei al sumei
de 35.000 euro și totalul activelor sub echivalentul în lei al sumei
de 35.000 euro pot opta pentru sistemul simplificat de
contabilitate, aprobat prin prezentul ordin.

(2) Pentru verificarea încadrării în criteriile prevăzute la
alin. (1) se au în vedere indicatorii determinați din situațiile
financiare anuale, respectiv balanța de verificare, încheiate la
finele exercițiului financiar precedent, utilizându-se cursul de
schimb valutar comunicat de Banca Națională a României,
valabil la data încheierii aceluiași exercițiu financiar.
(3) În cazul persoanelor nou-înființate, acestea pot opta în
primul exercițiu financiar fie pentru aplicarea sistemului
simplificat de contabilitate, fie pentru aplicarea Reglementărilor
contabile conforme cu directivele europene, aprobate prin
Ordinul ministrului finanțelor publice nr. 3.055/2009, cu
modificările și completările ulterioare. Dacă în al doilea exercițiu
financiar de raportare aceste persoane încetează să
îndeplinească criteriile prevăzute la alin. (1), ele sunt obligate
să aplice Reglementările contabile conforme cu directivele
europene, aprobate prin Ordinul ministrului finanțelor publice
nr. 3.055/2009, cu modificările și completările ulterioare.
Art. 3. — (1) Nu pot opta pentru aplicarea sistemului
simplificat de contabilitate:

*) Anexa se publică în Monitorul Oficial al României, Partea I, nr. 522 bis, care se poarte achiziționa de la Centrul pentru relații cu publicul al Regiei
Autonome ăMonitorul Oficial”, București, șos. Panduri nr. 1.

10

MONITORUL OFICIAL AL ROMÂNIEI, PARTEA I, Nr. 522/25.VII.2011

a) persoanele juridice ale căror valori mobiliare sunt admise
la tranzacționare pe o piață reglementată;
b) persoanele juridice care aparțin unui grup de societăți și
intră în perimetrul de consolidare a unei societăți-mamă cu
sediul în România, care are obligația de a întocmi situații
financiare anuale consolidate, conform prevederilor legale în
vigoare;
c) societățile/companiile naționale, societățile comerciale cu
capital integral sau majoritar de stat, regiile autonome, institutele
naționale de cercetare-dezvoltare, societățile cooperatiste;
d) persoanele juridice a căror activitate este reglementată și
supravegheată de Comisia Națională a Valorilor Mobiliare, de
Comisia de Supraveghere a Asigurărilor, de Comisia de
Supraveghere a Sistemului de Pensii Private, precum și cele a
căror activitate este reglementată de Banca Națională a
României;
e) subunitățile fără personalitate juridică din România care
aparțin persoanelor juridice cu sediul în străinătate, precum și
subunitățile din străinătate ale persoanelor juridice din România
a căror activitate este reglementată și supravegheată de
instituțiile prevăzute la lit. d).
(2) Persoanele care îndeplinesc cele două criterii prevăzute
la art. 2 alin. (1), dar nu optează pentru aplicarea sistemului
simplificat de contabilitate, aplică Reglementările contabile
conforme cu directivele europene, aprobate prin Ordinul
ministrului finanțelor publice nr. 3.055/2009, cu modificările și
completările ulterioare.
Art. 4. — (1) Persoanele care au optat pentru aplicarea
sistemului simplificat de contabilitate utilizează pentru
evidențierea operațiunilor economico-financiare planul de
conturi simplificat și tratamentele contabile prevăzute de
reglementările contabile simplificate.
(2) În funcție de necesitățile de informații și complexitatea
operațiunilor economico-financiare, aceste persoane pot utiliza
și conturi din planul de conturi general, precum și tratamente
contabile cuprinse în Reglementările contabile conforme cu
directivele europene, aprobate prin Ordinul ministrului finanțelor
publice nr. 3.055/2009, cu modificările și completările ulterioare.
(3) Persoanele care au utilizat o parte sau toate conturile din
planul de conturi general cuprins în Reglementările contabile
conforme cu directivele europene, aprobate prin Ordinul
ministrului finanțelor publice nr. 3.055/2009, cu modificările și
completările ulterioare, completează situațiile financiare anuale
simplificate pe baza informațiilor corespunzătoare elementelor
prezentate în aceste situații.
Art. 5. — Persoanele care au optat pentru sistemul simplificat
de contabilitate în condițiile prevăzute de prezentul ordin,
inclusiv cele care au utilizat unele tratamente contabile cuprinse
în Reglementările contabile conforme cu directivele europene,
aprobate prin Ordinul ministrului finanțelor publice
nr. 3.055/2009, cu modificările și completările ulterioare, și/sau

o parte ori toate conturile din planul de conturi general cuprins
în aceleași reglementări, întocmesc situații financiare anuale
simplificate, care se compun din bilanț și cont de profit și
pierdere simplificate, în condițiile prevăzute de legea
contabilității.
Art. 6. — Situațiile financiare anuale simplificate trebuie
însoțite de o declarație scrisă de asumare a răspunderii
conducerii persoanei pentru întocmirea acestora în conformitate
cu sistemul simplificat de contabilitate, aprobat prin prezentul
ordin.
Art. 7. — Persoanele prevăzute la art. 2 pot organiza și
conduce contabilitatea de gestiune, indiferent dacă au optat sau
nu pentru sistemul simplificat de contabilitate.
Art. 8. — Persoanele care la finele exercițiului financiar
precedent depășesc limitele unuia sau ambelor criterii prevăzute
la art. 2 alin. (1) aplică Reglementările contabile conforme cu
Directiva a IV-a a Comunităților Economice Europene, parte
componentă a Reglementărilor contabile conforme cu directivele
europene, aprobate prin Ordinul ministrului finanțelor publice
nr. 3.055/2009, cu modificările și completările ulterioare,
începând cu prima raportare contabilă efectuată în exercițiul
financiar următor celui pentru care limitele respectivelor criterii
au fost depășite.
Art. 9. — (1) Ulterior constatării depășirii limitelor oricăruia
dintre cele două criterii prevăzute la art. 2 alin. (1), persoanele
care au utilizat opțiunea prevăzută la acel articol și la care
contabilitatea a fost organizată și condusă pe bază de
contracte/convenții civile încheiate potrivit Codului civil cu
persoane fizice, care au studii economice superioare conform
opțiunii de la art. 10 alin. (31) din Legea contabilității nr. 82/1991,
republicată, cu modificările și completările ulterioare, au obligația
ca, începând cu prima raportare contabilă efectuată în exercițiul
financiar următor celui pentru care s-a constatat depășirea
criteriilor, să ia măsurile necesare în vederea respectării
prevederilor legale cu privire la organizarea și conducerea
contabilității, astfel încât aceste raportări contabile să fie
întocmite cu respectarea reglementărilor contabile aplicabile și
să fie semnate de persoanele prevăzute de lege.
(2) Prevederile alin. (1) sunt exemplificate la cap. III din
Sistemul simplificat de contabilitate.
Art. 10. — Începând cu data intrării în vigoare a prezentului
ordin, în tot cuprinsul Ordinului ministrului finanțelor publice
nr. 3.055/2009 pentru aprobarea Reglementărilor contabile
conforme cu directivele europene, cu modificările și completările
ulterioare, sintagma ăsituații financiare anuale simplificate” se
înlocuiește cu sintagma ăsituații financiare anuale prescurtate”.
Art. 11. — Prevederile prezentului ordin se aplică începând
cu situațiile financiare anuale aferente exercițiului financiar al
anului 2011.
Art. 12. — Prezentul ordin se publică în Monitorul Oficial al
României, Partea I.

Ministrul finanțelor publice,
Gheorghe Ialomițianu
București, 30 iunie 2011.
Nr. 2.239.

MONITORUL OFICIAL AL ROMÂNIEI, PARTEA I, Nr. 522/25.VII.2011

11

MINISTERUL FINANȚELOR PUBLICE

ORDIN
pentru abrogarea Ordinului ministrului economiei și finanțelor nr. 2.181/2007
privind aprobarea Manualului operațional pentru activitatea de observare și verificare
a atribuirii contractelor de achiziție publică, a contractelor de concesiune de lucrări publice
și a contractelor de concesiune de servicii
În conformitate cu prevederile Ordonanței de urgență a Guvernului nr. 30/2006 privind funcția de verificare a aspectelor
procedurale aferente procesului de atribuire a contractelor de achiziție publică, a contractelor de concesiune de lucrări publice și
a contractelor de concesiune de servicii, aprobată cu modificări și completări prin Legea nr. 228/2007, cu modificările și completările
ulterioare,
în temeiul prevederilor art. 10 alin. (4) din Hotărârea Guvernului nr. 34/2009 privind organizarea și funcționarea Ministerului
Finanțelor Publice, cu modificările și completările ulterioare,
ministrul finanțelor publice emite următorul ordin:
Art. I. — Începând cu data intrării în vigoare a prezentului
ordin se abrogă Ordinul ministrului economiei și finanțelor
nr. 2.181/2007 privind aprobarea Manualului operațional pentru
activitatea de observare și verificare a atribuirii contractelor de
achiziție publică, a contractelor de concesiune de lucrări publice
și a contractelor de concesiune de servicii, publicat în Monitorul
Oficial al României, Partea I, nr. 55 și 55 bis din 24 ianuarie
2008.

Art. II. — Unitatea pentru coordonarea și verificarea
achizițiilor publice (UCVAP) și compartimentele de verificare a
achizițiilor publice (CVAP) din cadrul direcțiilor generale ale
finanțelor publice județene și a municipiului București
coordonate direct de UCVAP vor duce la îndeplinire prevederile
prezentului ordin.
Art. III. — Prezentul ordin se publică în Monitorul Oficial al
României, Partea I.

Ministrul finanțelor publice,
Gheorghe Ialomițianu
București, 14 iulie 2011.
Nr. 2.306.
MINISTERUL FINANȚELOR PUBLICE

ORDIN
privind stabilirea ratelor dobânzilor practicate de Trezoreria Statului
Având în vedere dispozițiile art. 10 alin. (5) din Ordonanța de urgență a Guvernului nr. 146/2002 privind formarea și
utilizarea resurselor derulate prin trezoreria statului, republicată, cu modificările și completările ulterioare,
în temeiul prevederilor art. 10 alin. (4) din Hotărârea Guvernului nr. 34/2009 privind organizarea și funcționarea Ministerului
Finanțelor Publice, cu modificările și completările ulterioare,
ministrul finanțelor publice emite următorul ordin:
Art. 1. — Începând cu data de 1 august 2011, ratele
dobânzilor practicate de Trezoreria Statului și aplicate la
disponibilitățile păstrate în contul curent general al Trezoreriei
Statului care, potrivit reglementărilor legale în vigoare, sunt
purtătoare de dobânzi, precum și la depozitele la termen
constituite de titularii acestora se stabilesc după cum urmează:
a) rata dobânzii la vedere acordate la disponibilitățile păstrate
în conturi la Trezoreria Statului se stabilește la 0,25% pe an;
b) rata dobânzii acordate la depozitele pe termen de o lună
se stabilește la 1,75% pe an;
c) rata dobânzii acordate la depozitele pe termen de 3 luni se
stabilește la 2,00% pe an.

Art. 2. — Prevederile prezentului ordin vor fi duse la
îndeplinire de Direcția generală de trezorerie și datorie publică
din cadrul Ministerului Finanțelor Publice, precum și de direcțiile
generale ale finanțelor publice județene și a municipiului
București.
Art. 3. — La data intrării în vigoare a prezentului ordin,
Ordinul ministrului finanțelor publice nr. 1.032/2010 privind
stabilirea ratelor dobânzilor practicate de Trezoreria Statului,
publicat în Monitorul Oficial al României, Partea I, nr. 291 din
4 mai 2010, se abrogă.
Art. 4. — Prezentul ordin se publică în Monitorul Oficial al
României, Partea I, și intră în vigoare la data de 1 august 2011.

Ministrul finanțelor publice,
Gheorghe Ialomițianu
București, 18 iulie 2011.
Nr. 2.317.

12

MONITORUL OFICIAL AL ROMÂNIEI, PARTEA I, Nr. 522/25.VII.2011

ACTE ALE BIROULUI
ELECTORAL CENTRAL
BIROUL ELECTORAL CENTRAL
PENTRU ALEGERILE PARLAMENTARE PARȚIALE DIN DATA DE 21 AUGUST 2011

HOTĂRÂRE
privind modalitatea de atribuire a mandatului
la alegerile parțiale pentru Camera Deputaților
din data de 21 august 2011
Având în vedere dispozițiile art. 48 alin. (16) din Legea nr. 35/2008 pentru
alegerea Camerei Deputaților și a Senatului și pentru modificarea și completarea
Legii nr. 67/2004 pentru alegerea autorităților administrației publice locale, a Legii
administrației publice locale nr. 215/2001 și a Legii nr. 393/2004 privind Statutul
aleșilor locali, cu modificările și completările ulterioare, care stabilesc că ăÎn caz de
încetare a mandatului unui deputat sau senator, pentru ocuparea locului vacant se
organizează alegeri parțiale la nivelul colegiului uninominal în care a fost ales
respectivul deputat sau senator, doar dacă nu ar urma să aibă loc cu mai puțin de
6 luni înainte de termenul stabilit pentru alegerile parlamentare. Alegerile se
organizează cu aplicarea corespunzătoare a prevederilor prezentului titlu, în cel
mult 3 luni de la publicarea în Monitorul Oficial al României, Partea I, a hotărârii
Camerei Deputaților sau a Senatului, după caz, prin care se constată încetarea
mandatului unui deputat sau senator”,
văzând totodată și dispozițiile art. 2 pct. 10 și ale art. 48 alin. (9) din Legea
nr. 35/2008, cu modificările și completările ulterioare, potrivit cărora într-un colegiu
uninominal se atribuie un singur mandat,
luând în considerare prevederile art. 6 din același act normativ, care
stipulează că ăAlegerile se desfășoară într-o singură zi care poate fi numai
duminica”,
văzând astfel că din dispozițiile Legii nr. 35/2008, cu modificările și
completările ulterioare, rezultă că atât alegerile parlamentare generale, cât și
alegerile parlamentare parțiale se desfășoară într-un singur tur,
văzând prevederile art. 46 alin. (3) lit. h) și ale art. 48 alin. (4) și (11) din
Legea nr. 35/2008, cu modificările și completările ulterioare, potrivit cărora la
alegerile generale în prima etapă a repartizării mandatelor se atribuie un mandat
candidatului care a obținut jumătate plus unu din voturile valabil exprimate,
ținând cont de faptul că aplicarea corespunzătoare a prevederilor art. 46
alin. (3) lit. h) și ale art. 48 alin. (4) și (11) din Legea nr. 35/2008, cu modificările și
completările ulterioare, în cazul alegerilor parțiale, ar putea conduce la organizarea
unui nou tur de scrutin, în situația în care niciun candidat nu întrunește jumătate
plus unu din voturile valabil exprimate, și luând în considerare că această
posibilitate nu este prevăzută de actul normativ sus-menționat,
având în vedere că desemnarea câștigătorului alegerilor în cadrul scrutinului
uninominal cu un singur tur poate fi realizată numai prin utilizarea criteriului celui
mai mare număr de voturi valabil exprimate,
în temeiul art. 15 alin. (4) și art. 16 alin. (12) din Legea nr. 35/2008, cu
modificările și completările ulterioare,
Biroul Electoral Central h o t ă r ă ș t e:
Art. 1. — La alegerile parțiale pentru Camera Deputaților din data de
21 august 2011 este declarat ales candidatul care a obținut cel mai mare număr
de voturi valabil exprimate.
Art. 2. — Prezenta hotărâre se publică în Monitorul Oficial al României,
Partea I.
Președintele Biroului Electoral Central,
Octavian Opriș
București, 21 iulie 2011.
Nr. 2.

MONITORUL OFICIAL AL ROMÂNIEI, PARTEA I, Nr. 522/25.VII.2011

13

REPUBLICĂRI
L E G E A Nr. 279/2005*)
privind ucenicia la locul de muncă
CAPITOLUL I
Dispoziții generale
Art. 1. — Ucenicia la locul de muncă reprezintă formarea
profesională realizată în baza unui contract de ucenicie la locul
de muncă.
Art. 2. — Ucenicul este persoana fizică încadrată în muncă
în baza unui contract de ucenicie la locul de muncă.
Art. 3. — (1) Angajatorul are obligația de a desemna un
coordonator de ucenicie pentru formarea profesională a
ucenicului realizată în baza unui contract de ucenicie la locul de
muncă.
(2) Coordonatorul de ucenicie este salariat al angajatorului
care organizează ucenicia la locul de muncă.
(3) În cazul în care ucenicia la locul de muncă este
organizată de către un întreprinzător persoană fizică, în
condițiile legii, coordonatorul de ucenicie este chiar
întreprinzătorul persoană fizică.
CAPITOLUL II
Contractul de ucenicie la locul de muncă
Art. 4. — (1) Contractul de ucenicie la locul de muncă este un
contract individual de muncă de tip particular, încheiat pe durată
determinată, în temeiul căruia o persoană fizică, denumită
ucenic, se obligă să se pregătească profesional și să
muncească pentru și sub autoritatea unei persoane juridice sau
fizice denumite angajator, care se obligă să îi asigure plata
salariului și toate condițiile necesare formării profesionale.
(2) Încheierea, executarea, modificarea, suspendarea și
încetarea contractului de ucenicie la locul de muncă se fac în
condițiile respectării reglementărilor Legii nr. 53/2003 — Codul
muncii, republicată, referitoare la ucenicie și la contractul
individual de muncă.
(3) Contractul de ucenicie la locul de muncă se încheie
obligatoriu în formă scrisă, în limba română, și se înregistrează
în termen de 20 de zile la inspectoratul teritorial de muncă
județean, respectiv al municipiului București. Obligația de
încheiere a contractului de ucenicie la locul de muncă, în formă
scrisă, revine angajatorului.
(4) Anterior începerii activității, contractul de ucenicie la locul
de muncă se înregistrează și în registrul general de evidență a
salariaților, care se transmite inspectoratului teritorial de muncă.
(5) Pe lângă elementele obligatorii ale contractului individual
de muncă, contractul de ucenicie la locul de muncă cuprinde și
clauze cu privire la:
a) calificarea pe care urmează să o dobândească ucenicul;
b) numele coordonatorului de ucenicie și calificarea acestuia;

c) locul/locurile în care se desfășoară activitatea de formare
profesională;
d) durata necesară pregătirii teoretice și practice prin
ucenicie la locul de muncă;
e) alte clauze potrivit legii.
(6) Drepturile și obligațiile angajatorului și ale ucenicului se
stabilesc prin contractul de ucenicie la locul de muncă, ce se
completează cu prevederile din cuprinsul contractului colectiv
de muncă aplicabil și prin regulamentele interne, după caz.
(7) Modelul-cadru al contractului de ucenicie la locul de
muncă se aprobă prin hotărâre a Guvernului.
Art. 5. — (1) Poate fi încadrată ca ucenic în muncă orice
persoană fizică ce a împlinit vârsta de 16 ani, dar nu mai mult de
25 de ani, și nu deține o calificare pentru ocupația în care se
organizează ucenicia la locul de muncă.
(2) Persoana fizică poate încheia un contract de ucenicie la
locul de muncă, în calitate de ucenic, și la împlinirea vârstei de
15 ani, cu acordul scris al părinților sau al reprezentanților legali,
pentru activități potrivite cu dezvoltarea fizică, aptitudinile și
cunoștințele sale, dacă astfel nu îi sunt periclitate sănătatea,
dezvoltarea și pregătirea profesională. Lipsa acordului părinților
sau al reprezentanților legali atrage după sine nulitatea absolută
a contractului de ucenicie.
(3) Se pot încadra în muncă în calitate de ucenici și
următoarele categorii:
a) cetățenii străini, precum și apatrizii care au obținut permis
de muncă în România, conform reglementărilor legale în
vigoare;
b) cetățenii statelor membre ale Uniunii Europene, ai statelor
semnatare ale Acordului privind Spațiul Economic European și
membrii de familie ai acestora.
(4) Maternitatea nu constituie motiv de discriminare în
executarea uceniciei la locul de muncă.
(5) Ucenicii care au împlinit vârsta de 18 ani au dreptul la
întreținere, acestora aplicându-li-se prevederile Codului familiei,
perioada de ucenicie fiind asimilată cu cea de continuare a
studiilor.
Art. 6. — (1) Prin derogare de la prevederile Ordonanței de
urgență a Guvernului nr. 44/2008 privind desfășurarea
activităților economice de către persoanele fizice autorizate,
întreprinderile individuale și întreprinderile familiale, cu
modificările și completările ulterioare, poate încheia contracte
de ucenicie la locul de muncă și:
a) persoana fizica autorizată, dacă face dovada că prestează
de cel puțin un an activitatea pentru care a fost autorizată;

*) Republicată în temeiul art. IV din Legea nr. 106/2011 pentru modificarea și completarea Legii nr. 279/2005 privind ucenicia la locul de muncă, publicată
în Monitorul Oficial al României, Partea I, nr. 429 din 20 iunie 2011, dându-se textelor o nouă numerotare.
Legea nr. 279/2005 privind ucenicia la locul de muncă a fost publicată în Monitorul Oficial al României, Partea I, nr. 907 din 11 octombrie 2005 și a mai
fost modificată și completată prin:
— Ordonanța de urgență a Guvernului nr. 126/2008 privind modificarea și completarea unor acte normative în vederea eliminării legăturilor dintre nivelul
drepturilor acordate din bugetul asigurărilor pentru șomaj și nivelul salariului de bază minim brut pe țară și al stabilirii măsurilor de aplicare a unor regulamente
comunitare, publicată în Monitorul Oficial al României, Partea I, nr. 697 din 14 octombrie 2008, aprobată prin Legea nr. 55/2009, publicată în Monitorul Oficial al
României, Partea I, nr. 224 din 7 aprilie 2009.

14

MONITORUL OFICIAL AL ROMÂNIEI, PARTEA I, Nr. 522/25.VII.2011

b) întreprinderea familială, prin reprezentantul acesteia, dacă
face dovada că prestează de cel puțin un an activitatea pentru
care s-a constituit ca întreprindere familială.
(2) Persoana fizică autorizată și întreprinderea familială pot
organiza ucenicie la locul de muncă pentru maximum 3 ucenici
care se pregătesc concomitent și numai pentru nivelul 1 de
calificare, potrivit dispozițiilor legale.
(3) Persoana fizică autorizată sau, după caz, reprezentantul
desemnat al întreprinderii familiale pregătește ucenici având în
același timp și calitatea de coordonator de ucenicie.
(4) Dispozițiile prezentei legi referitoare la încheierea
contractului de ucenicie la locul de muncă sunt aplicabile și în
cazul raporturilor de muncă ale ucenicilor încadrați de asociațiile
cooperatiste, reglementate prin legi speciale.
Art. 7. — (1) Durata contractului de ucenicie la locul de
muncă nu poate fi mai mare de 3 ani și mai mică de 12 luni.
(2) Ucenicul poate fi supus unei perioade de probă care nu
va depăși 30 de zile lucrătoare.
(3) Formarea profesională prin ucenicie la locul de muncă
cuprinde pregătirea teoretică și pregătirea practică sau numai
pregătirea practică.
(4) Timpul necesar pregătirii teoretice a ucenicului este inclus
în programul normal de muncă.
(5) Salariul de bază lunar, stabilit prin contractul de ucenicie
la locul de muncă, este cel puțin egal cu salariul de bază minim
brut pe țară, în vigoare pentru un program de 8 ore pe zi,
respectiv de 40 de ore în medie pe săptămână.
(6) Programul normal de muncă pentru persoanele încadrate
în baza unui contract de ucenicie la locul de muncă este de
maximum 8 ore pe zi, în regim de maximum 5 zile pe
săptămână.
CAPITOLUL III
Statutul ucenicului
Art. 8. — (1) Persoana încadrată în muncă în baza
contractului de ucenicie la locul de muncă are statut de ucenic.
(2) La încheierea contractului de ucenicie, părțile pot conveni
ca, la încetarea acestuia, activitatea să poată continua prin
încheierea unui contract individual de muncă pentru exercitarea
ocupației în care ucenicul va fi calificat.
Art. 9. — (1) Statutul de ucenic îi conferă acestuia toate
drepturile și obligațiile prevăzute de legislația muncii, precum și
drepturile și obligațiile prevăzute de prezenta lege.
(2) Ucenicul beneficiază de dispozițiile legale aplicabile
celorlalți salariați, în măsura în care acestea nu sunt contrare
statutului ucenicului.
Art. 10. — În vederea formării profesionale a ucenicului,
angajatorul are obligația să asigure ucenicului accesul la
pregătire teoretică și practică, precum și toate condițiile
necesare astfel încât coordonatorul de ucenicie să își
îndeplinească sarcinile în ceea ce privește formarea ucenicului.
CAPITOLUL IV
Organizarea uceniciei la locul de muncă
Art. 11. — (1) Ucenicia la locul de muncă se organizează
pentru nivelurile 1, 2 și 3 de calificare, stabilite prin legislația în
vigoare.

(2) Ucenicia la locul de muncă se organizează pentru
calificările stabilite prin legislația în vigoare și pentru ocupațiile
cuprinse în Clasificarea ocupațiilor din România, pentru care
există standarde de pregătire profesională, respectiv standarde
ocupaționale.
Art. 12. — (1) Pregătirea ucenicului se desfășoară în locuri
de muncă care să permită dobândirea tuturor competențelor
prevăzute de standardul ocupațional, respectiv de standardul
de pregătire profesională.
(2) Este interzisă utilizarea ucenicilor la prestarea altor
activități și/sau exercitarea altor atribuții în afara celor care au ca
obiect pregătirea teoretică și practică conform contractului de
ucenicie la locul de muncă.
Art. 13. — (1) Angajatorul are obligația de a organiza
evaluarea pregătirii teoretice și practice a ucenicului, printr-un
centru de evaluare și certificare a competențelor profesionale
obținute pe alte căi decât cele formale, și de a suporta costurile
evaluării și certificării formării profesionale prin ucenicie la locul
de muncă.
(2) Evaluarea și certificarea formării profesionale prin
ucenicie la locul de muncă se realizează în conformitate cu
prevederile legale în vigoare privind competențele obținute în
sistem nonformal și informal.
(3) În cazul în care ucenicul nu a obținut competențele
profesionale specifice programului de formare prin ucenicie, în
condițiile alin. (1), evaluarea acestuia se mai poate face o
singură dată, în termen de 60 de zile de la data comunicării
deciziei Comisiei de evaluare, eliberată potrivit legii.
(4) În situația prevăzută la alin. (3), contractul de ucenicie la
locul muncă se poate prelungi, în mod corespunzător, cu cel
mult 60 de zile.
Art. 14. — Ucenicul are următoarele obligații:
a) de a se forma profesional în scopul obținerii Certificatului
de
competențe
profesionale,
corespunzător
tuturor
competențelor profesionale specifice acelei ocupații sau
calificări, în conformitate cu standardul ocupațional, respectiv
standardul de pregătire profesională;
b) de a participa la procesul de evaluare și de a depune toate
diligențele necesare în vederea obținerii certificatului prevăzut la
lit. a).
CAPITOLUL V
Susținerea financiară a uceniciei la locul de muncă
Art. 15. — (1) Angajatorul care încheie un contract de
ucenicie la locul de muncă, conform prezentei legi, poate primi
lunar, la cerere, din bugetul asigurărilor pentru șomaj, pe
perioada derulării contractului de ucenicie, pentru acel ucenic, o
sumă egală cu 60% din valoarea indicatorului social de referință
al asigurărilor pentru șomaj și stimulării ocupării forței de muncă
în vigoare, prevăzut de Legea nr. 76/2002 privind sistemul
asigurărilor pentru șomaj și stimularea ocupării forței de muncă,
cu modificările și completările ulterioare.
(2) Prevederile alin. (1) nu se aplică:
a) pe perioada de probă prevăzută în cuprinsul contractului
de ucenicie la locul de muncă;
b) pe perioada în care raporturile de muncă sunt suspendate;

15

MONITORUL OFICIAL AL ROMÂNIEI, PARTEA I, Nr. 522/25.VII.2011
c) pe perioada de prelungire a contractului de ucenicie,
prevăzută la art. 13 alin. (4).
(3) Suma lunară prevăzută la alin. (1) se acordă angajatorilor
proporțional cu timpul efectiv lucrat de ucenic, precum și pentru
perioada concediului anual de odihnă al ucenicului.
Art. 16. — Nu beneficiază de prevederile art. 15 angajatorii
care, anterior încheierii contractului de ucenicie la locul de
muncă, au avut cu persoana în cauză încheiat un alt contract
de ucenicie la locul de muncă.
Art. 17. — Modul de acordare a sumei prevăzute la art. 15
alin. (1), din bugetul asigurărilor pentru șomaj, se stabilește prin
normele metodologice de aplicare a prezentei legi.

Art. 21. — Ministerul Muncii, Familiei și Protecției Sociale,
prin agențiile pentru prestații sociale județene, respectiv a
municipiului București, exercită controlul asupra modului în care
este organizată și se desfășoară ucenicia la locul de muncă.
Art. 22. — Conflictele în legătură cu încheierea, executarea,
modificarea, suspendarea și încetarea contractului de ucenicie
la locul de muncă se soluționează conform prevederilor legale
privind conflictele de muncă.
Art. 23. — Constituie contravenție și se sancționează de
către persoanele stabilite cu atribuții de control conform art. 20,

CAPITOLUL VI
Dispoziții finale
Art. 18. — (1) În scopul asigurării formării profesionale a
ucenicilor, angajatorii care beneficiază de facilitățile prevăzute la
art. 15 sunt obligați să mențină raporturile de muncă ale
acestora pe perioada contractului de ucenicie la locul de muncă
încheiat.
(2) În situația în care ucenicul nu obține nici a doua oară
Certificatul de competențe profesionale, angajatorul este obligat
să restituie, în totalitate, agenției pentru ocuparea forței de
muncă județene, respectiv a municipiului București sumele
încasate de la bugetul asigurărilor pentru șomaj pentru
respectivul ucenic, plus dobânda de referință a Băncii Naționale
a României, în vigoare la data primirii celei de-a doua decizii a
Comisiei de evaluare, eliberată potrivit legii.
(3) În situația în care contractul de ucenicie la locul de muncă
încetează anterior datei prevăzute în contract, angajatorul este
obligat să restituie agenției pentru ocuparea forței de muncă
județene, respectiv a municipiului București sumele încasate de
la bugetul asigurărilor pentru șomaj pentru respectivul ucenic,
plus dobânda de referință a Băncii Naționale a României, în
vigoare la data încetării contractului de ucenicie, dacă încetarea
acestuia a avut loc din motivele prevăzute la art. 55 lit. b), art. 56
alin. (1) lit. d) și art. 65 alin. (1) din Legea nr. 53/2003 — Codul
muncii, republicată.
(4) Pentru sumele restituite în condițiile alin. (2), angajatorul
are drept de regres împotriva ucenicului care, cu rea-credință
sau din neglijență, nu își îndeplinește obligația prevăzută la
art. 14 lit. b).
Art. 19. — Controlul respectării obligațiilor privind menținerea
raporturilor de muncă încheiate între ucenici și angajatorii care
beneficiază de sume din bugetul asigurărilor pentru șomaj, în
temeiul art. 15, se efectuează de organele de control din cadrul
agențiilor pentru ocuparea forței de muncă județene, respectiv
a municipiului București.
Art. 20. — Inspectorii de muncă au competența de a controla
modul de încheiere, executare, modificare, suspendare și
încetare a contractului de ucenicie la locul de muncă în situațiile
și în condițiile prevăzute de normele metodologice de aplicare a
prevederilor prezentei legi.

cu amendă de 10.000 lei, încălcarea dispozițiilor prevăzute la
art. 3, art. 4 alin. (3), art. 5 alin. (1), (2) și (4), art. 6 alin. (2) și (3),
art. 7 alin. (1), (2), (4)—(6), art. 9, 10, art. 12 alin. (2) și art. 13.
Art. 24. — Ministerul Muncii, Familiei și Protecției Sociale
elaborează și supune spre aprobare Guvernului normele
metodologice pentru aplicarea prevederilor prezentei legi, în
termen de 90 de zile de la data publicării acesteia în Monitorul
Oficial al României, Partea I.
Art. 25. — Măsurile de natura ajutorului de stat sunt notificate
de Ministerul Muncii, Familiei și Protecției Sociale, potrivit
legislației în vigoare, și se vor acorda numai după autorizare, în
condițiile legii.
Art. 26. — Prezenta lege intră în vigoare la 120 de zile de la
data publicării în Monitorul Oficial al României, Partea I.*)
N O T Ă:

Reproducem mai jos prevederile art. II și III din Legea
nr. 106/2011

pentru

modificarea

și

completarea

Legii

nr. 279/2005 privind ucenicia la locul de muncă, care nu sunt
încorporate în forma republicată a Legii nr. 279/2005 și care se
aplică, în continuare, ca dispoziții proprii ale actului modificator:
ăArt. II. — Prevederile art. I intră în vigoare la 30 de zile de
la data publicării prezentei legi în Monitorul Oficial al României,
Partea I.**)
Art. III. — În termen de 30 de zile de la data publicării
prezentei legi în Monitorul Oficial al României, Partea I**),
Ministerul Muncii, Familiei și Protecției Sociale va elabora și va
supune spre aprobare modificarea și completarea Normelor
metodologice de aplicare a prevederilor Legii nr. 279/2005
privind ucenicia la locul de muncă, aprobate prin Hotărârea
Guvernului nr. 234/2006, cu modificările și completările
ulterioare.”

*) Legea nr. 279/2005 a fost publicată în Monitorul Oficial al României, Partea I, nr. 907 din 11 octombrie 2005.
**) Legea nr. 106/2011 a fost publicată în Monitorul Oficial al României, Partea I, nr. 429 din 20 iunie 2011.

16

MONITORUL OFICIAL AL ROMÂNIEI, PARTEA I, Nr. 522/25.VII.2011

RECTIFICĂRI
La Hotărârea Guvernului nr. 248/2005 privind redobândirea cetățeniei române de către unele persoane,
publicată în Monitorul Oficial al României, Partea I, nr. 308 din 13 aprilie 2005, se face următoarea rectificare (care
aparține emitentului):
— în anexă, la poziția 15, în loc de: ă15. Cazacu Tatiana, fiica lui Hosman Ion (n. în anul 1923 în localitatea
Cociulia, raionul Cantemir) și Tudora, născută la 12 februarie 1965 în localitatea Cociulia, județul Cahul, cetățean
moldovean, cu domiciliul actual în Republica Moldova, localitatea Cahul, str. C. Negruzzi nr. 121, ap. 42, județul
Cahul. Copii minori: Cazacu Iurie, născut la 26 august 1989, și Cazacu Marcel, născut la 22 august 1992.” se va citi:
ă15. Cazacu Tatiana, fiica lui Hosman Ion (n. în anul 1923 în localitatea Cociulia, raionul Cantemir) și Tudora, născută
la 12 februarie 1965 în localitatea Cociulia, județul Cahul, cetățean moldovean, cu domiciliul actual în Republica
Moldova, localitatea Cahul, str. C. Negruzzi nr. 121, ap. 42, județul Cahul. Copii minori: Cazacu Iurie, născut la
26 august 1989, și Cazacu Marcel, născut la 22 ianuarie 1992.”

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 522/25.VII.2011 conține 16 pagini.

Prețul: 3,20 lei

&JUYDGY|524835]
ISSN 1453—4495

