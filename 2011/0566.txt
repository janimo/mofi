Anul 179 (XXIII) — Nr. 566

PARTEA I

LEGI, DECRETE, HOTĂRÂRI ȘI ALTE ACTE

Marți, 9 august 2011

SUMAR

Nr.

Pagina

777.

DECIZII ALE CURȚII CONSTITUȚIONALE
Decizia nr. 605 din 12 mai 2011 referitoare la excepția de
neconstituționalitate a dispozițiilor art. 1 din Ordonanța
Guvernului nr. 22/2002 privind executarea obligațiilor
de plată ale instituțiilor publice, stabilite prin titluri
executorii și ale Ordonanței de urgență a Guvernului
nr. 71/2009 privind plata unor sume prevăzute în titluri
executorii având ca obiect acordarea de drepturi
salariale personalului din sectorul bugetar ................
Decizia nr. 810 din 21 iunie 2011 referitoare la excepția de
neconstituționalitate a dispozițiilor art. I pct. 1 și art. II
din Ordonanța de urgență a Guvernului nr. 62/2010
pentru modificarea și completarea Legii nr. 221/2009
privind condamnările cu caracter politic și măsurile
administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al
Legii nr. 247/2005 privind reforma în domeniile
proprietății și justiției, precum și unele măsuri
adiacente ..................................................................

Nr.

778.
2–6
802.

— Hotărâre pentru modificarea anexei nr. 1 la
Hotărârea Guvernului nr. 725/2010 privind
reorganizarea și funcționarea Ministerului Agriculturii
și Dezvoltării Rurale, precum și a unor structuri aflate
în subordinea acestuia ..............................................

11–12

— Hotărâre pentru modificarea art. 18 din Hotărârea
Guvernului nr. 442/2009 privind stabilirea cadrului
general de implementare a măsurilor cofinanțate din
Fondul European pentru Pescuit prin Programul
Operațional pentru Pescuit 2007—2013 ....................

13

— Hotărâre pentru modificarea și completarea unor
acte normative din domeniul implementării
instrumentelor structurale ..........................................

13–15

DECIZII ALE PRIMULUI-MINISTRU
77.

— Decizie privind numirea doamnei Graziela Elena
Vâjială în funcția de președinte al Agenției Naționale
Anti-Doping ................................................................

15

6–9
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

HOTĂRÂRI ALE GUVERNULUI ROMÂNIEI
756.

Pagina

— Hotărâre pentru aprobarea Memorandumului de
înțelegere dintre Ministerul Apărării Naționale din
România și ministrul Apărării din Regatul Țărilor de Jos
privind cooperarea în domeniul militar, semnat la
București la 31 ianuarie 2011 și la Haga la 17 martie
2011............................................................................

10

Memorandum de înțelegere între Ministerul Apărării Naționale
din România și ministrul Apărării din Regatul Țărilor de
Jos privind cooperarea în domeniul militar ................

10–11

137.

— Decizie a președintelui Agenției pentru
Implementarea Proiectelor și Programelor pentru
Întreprinderi Mici și Mijlocii privind modificarea
Procedurii de implementare a Programului pentru
dezvoltarea abilităților antreprenoriale în rândul
tinerilor și facilitarea accesului la finanțare — START,
aprobată prin Decizia președintelui Agenției pentru
Implementarea Proiectelor și Programelor pentru
Întreprinderi Mici și Mijlocii nr. 70/2011 ......................

16

2

MONITORUL OFICIAL AL ROMÂNIEI, PARTEA I, Nr. 566/9.VIII.2011
CURTEA CONSTITUȚIONALĂ

D E C I Z I A Nr. 605
din 12 mai 2011

referitoare la excepția de neconstituționalitate a dispozițiilor art. 1 din Ordonanța Guvernului
nr. 22/2002 privind executarea obligațiilor de plată ale instituțiilor publice,
stabilite prin titluri executorii și ale Ordonanței de urgență a Guvernului nr. 71/2009
privind plata unor sume prevăzute în titluri executorii având ca obiect acordarea
de drepturi salariale personalului din sectorul bugetar
Augustin Zegrean
Aspazia Cojocaru
Acsinte Gaspar
Petre Lăzăroiu
Ion Predescu
Iulia Antoanella Motoc
Puskás Valentin Zoltán
Tudorel Toader
Cristina Teodora Pop

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 1 din Ordonanța Guvernului nr. 22/2002 privind
executarea obligațiilor de plată ale instituțiilor publice, stabilite
prin titluri executorii și ale Ordonanței de urgență a Guvernului
nr. 71/2009 privind plata unor sume prevăzute în titluri executorii
având ca obiect acordarea de drepturi salariale personalului din
sectorul bugetar, ridicată de Alina Isabela Stănescu, Aida
Iolanda Slate, Alexandru Gârbă, Daniela Ivan, Florina Izabela
Cîrstea, Erich Emilian Măstăcan și Angelica Vali Vamvu în
Dosarul nr. 25.966/212/2008 al Curții de Apel Constanța —
Secția civilă, minori și familie, litigii de muncă și asigurări sociale.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
invocând în acest sens jurisprudența Curții Constituționale și
arătând că nu au intervenit elemente noi, care să determine
modificarea acestei practici.
C U R T E A,

având în vedere actele și lucrările dosarului, constată
următoarele:
Prin Încheierea din 18 noiembrie 2009, pronunțată în Dosarul
nr. 25.966/212/2008, Curtea de Apel Constanța — Secția
civilă, minori și familie, litigii de muncă și asigurări sociale
a sesizat Curtea Constituțională cu excepția de
neconstituționalitate a prevederilor art. 1 din Ordonanța
Guvernului nr. 22/2002 privind executarea obligațiilor de
plată ale instituțiilor publice, stabilite prin titluri executorii
și ale Ordonanței de urgență a Guvernului nr. 71/2009
privind plata unor sume prevăzute în titluri executorii având
ca obiect acordarea de drepturi salariale personalului din
sectorul bugetar.
Excepția de neconstituționalitate a fost ridicată de Alina
Isabela Stănescu, Aida Iolanda Slate, Alexandru Gârbă, Daniela
Ivan, Florina Izabela Cîrstea, Erich Emilian Măstăcan și Angelica
Vali Vamvu într-un litigiu având ca obiect soluționarea recursului
declarat de către recurenții pârâți Direcția Generală a Finanțelor
Publice Constanța, în calitate de terț poprit, și Tribunalul
Constanța, în calitate de debitor, împotriva Deciziei civile nr. 369
din data de 19 iunie 2009, pronunțată de Tribunalul Constanța
într-un litigiu având ca obiect validarea popririi asupra conturilor

debitorului pentru o diferență de 70% din cuantumul unei
creanțe reprezentând drepturi salariale.
În motivarea excepției de neconstituționalitate autorii
acesteia susțin că prevederile legale criticate încalcă dispozițiile
constituționale ale art. 16 — Egalitatea în drepturi, ale art. 21
referitoare la accesul liber la justiție, ale art. 44 alin. (1) și (2) cu
privire la dreptul de proprietate privată, ale art. 53 —
Restrângerea exercițiului unor drepturi sau al unor libertăți, ale
art. 115 privind delegarea legislativă, precum și ale art. 6 din
Convenția pentru apărarea drepturilor omului și a libertăților
fundamentale și ale art. 1 din Protocolul adițional la Convenție.
Referitor la prevederile art. 1 din Ordonanța Guvernului
nr. 22/2002, în motivarea pretinsei încălcări a dispozițiilor art. 16
din Constituție, autorii excepției arată că acestea creează un
regim discriminatoriu, ce favorizează debitorii instituții publice și
conferă o protecție sporită proprietății private a instituțiilor
publice, în dauna altor subiecte de drept, titulare de creanțe
certe, lichide și exigibile.
Cu privire la încălcarea prin aceeași normă legală a
prevederilor art. 21 din Constituție și ale art. 6 din Convenția
pentru apărarea drepturilor omului și a libertăților fundamentale,
autorii excepției susțin că aceasta dă naștere unei stări de
imposibilitate de punere în executare a unei hotărâri
judecătorești, care, potrivit art. 6 din convenția anterior referită,
este parte integrantă din proces, neputând fi împiedicată,
anulată sau întârziată într-un mod excesiv.
În ceea ce privește încălcarea prevederilor art. 44 din
Constituție, autorii excepției arată că dispozițiile criticate creează
un regim juridic ce favorizează instituțiile publice, în raporturile
cu creditorii privați, în detrimentul acestora din urmă.
Referitor la încălcarea art. 53 din Constituție, autorii excepției
susțin că dispozițiile criticate constituie o ingerință a statului în
exercitarea drepturilor creditorilor, fără ca această ingerință să
aibă un scop legitim sau să răspundă unei nevoi sociale
proporționale cu situația care a determinat ingerința.
Cu referire la Ordonanța de urgență a Guvernului
nr. 71/2009, autorii excepției își fundamentează criticile pe două
paliere, respectiv o critică de neconstituționalitate extrinsecă și
una intrinsecă.
În motivarea neconstituționalității intrinseci a Ordonanței de
urgență a Guvernului nr. 71/2009, se arată că art. 1 din aceasta
încalcă prevederile art. 16 din Constituție, întrucât limitează
aplicarea sa la creditorii unor drepturi de natură salarială care
dețin titluri executorii emise până la data de 31 decembrie 2009,
fiind excluși de la aplicarea ordonanței de urgență în cauză
creditorii care fac parte din același sistem, respectiv al justiției,
care dețin titluri obținute după această dată.
În opinia autorilor excepției, prevederile Ordonanței de
urgență a Guvernului nr. 71/2009 încalcă și dispozițiile art. 21
din Constituție, precum și pe cele ale art. 6 din Convenția pentru
apărarea drepturilor omului și a libertăților fundamentale,
deoarece plata drepturilor salariale se prelungește nejustificat.
Referitor la încălcarea dispozițiilor art. 44 din Constituție, se
susține că prevederile legale criticate oferă statului, în calitate de

MONITORUL OFICIAL AL ROMÂNIEI, PARTEA I, Nr. 566/9.VIII.2011
debitor, posibilitatea de a amâna sine die executarea obligațiilor
stabilite prin titluri executorii.
De asemenea, cu privire la art. 53 din Constituție, se
apreciază că îngrădirea drepturilor creditorilor la executarea
creanțelor nu este justificată în condițiile în care drepturi similare
ale unor magistrați care au obținut titluri executorii pronunțate
după data de 31 decembrie 2009 nu au fost îngrădite.
Iar în ceea ce privește art. 1 paragraful 1 din Convenția
pentru apărarea drepturilor omului și a libertăților fundamentale
și a art. 1 din Protocolul adițional la Convenția pentru apărarea
drepturilor omului și a libertăților fundamentale, se arată că
neexecutarea unei hotărâri judecătorești prin care s-a dispus
plata de către administrație a unei sume stabilite de către
instanțele judecătorești este de natură a încălca aceste
prevederi.
Neconstituționalitatea extrinsecă a Ordonanței de urgență a
Guvernului nr. 71/2009, în opinia autorilor excepției, rezultă din
faptul că emiterea acesteia nu a fost determinată de o situație
extraordinară a cărei reglementare nu putea fi amânată.
Curtea de Apel Constanța — Secția civilă, minori și
familie, litigii de muncă și asigurări sociale apreciază ca fiind
neîntemeiate criticile de neconstituționalitate formulate cu privire
la neconstituționalitatea dispozițiilor art. 1 din Ordonanța
Guvernului nr. 22/2002. În susținerea acestei opinii, instanța a
arătat că limitele de executare impuse prin dispozițiile legale
criticate nu instituie o discriminare a creditorilor în favoarea
statului și nu încalcă principiul egalității, prevăzut de art. 16 din
Constituție, ci constituie o normă de protecție de interes general.
Totodată, instanța a menționat că art. 1 din Ordonanța
Guvernului nr. 22/2002 nu încalcă nici accesul liber la justiție
sau dreptul de proprietate, întrucât restricțiile impuse sunt
determinate de rațiuni evidente.
În ceea ce privește prevederile Ordonanței de urgență a
Guvernului nr. 71/2009, instanța consideră că excepția de
neconstituționalitatea este întemeiată, atât în privința aspectelor
de neconstituționalitate intrinsecă, cât și în privința aspectelor
referitoare la neconstituționalitatea extrinsecă.
Referitor la pretinsa încălcare prin dispozițiile Ordonanței de
urgență a Guvernului nr. 71/2009 a art. 6 paragraful 1 din
Convenția pentru apărarea drepturilor omului și a libertăților
fundamentale, instanța apreciază că critica autorilor excepției
este întemeiată, întrucât prevederile acestei ordonanțe permit
statului să întârzie în mod excesiv executarea unor hotărâri
judecătorești pronunțate împotriva sa, fără o rezonabilă
justificare.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, dispozițiile art. 1 din Ordonanța
Guvernului nr. 22/2002 privind executarea obligațiilor de plată
ale instituțiilor publice, stabilite prin titluri executorii, publicată în
Monitorul Oficial al României, Partea I, nr. 81 din 1 februarie

3

2002, și ale art. 1—3 din Ordonanța de urgență a Guvernului
nr. 71/2009 privind plata unor sume prevăzute în titluri executorii
având ca obiect acordarea de drepturi salariale personalului din
sectorul bugetar, publicată în Monitorul Oficial al României,
Partea I, nr. 416 din 18 iunie 2009. Având în vedere faptul că
Ordonanța de urgență a Guvernului nr. 71/2009 conține 3
articole, Curtea reține că, în realitate, obiect al excepției de
neconstituționalitate îl constituie dispozițiile art. 1 din Ordonanța
Guvernului nr. 22/2002 privind executarea obligațiilor de plată
ale instituțiilor publice, stabilite prin titluri executorii, precum și
prevederile Ordonanței de urgență a Guvernului nr. 71/2009
privind plata unor sume prevăzute în titluri executorii având ca
obiect acordarea de drepturi salariale personalului din sectorul
bugetar.
Textele de lege criticate au următorul cuprins:
— Art. 1 din Ordonanța Guvernului nr. 22/2002:
ă(1) Creanțele stabilite prin titluri executorii în sarcina instituțiilor
și autorităților publice se achită din sumele aprobate cu această
destinație prin bugetele acestora sau, după caz, de la titlurile de
cheltuieli la care se încadrează obligația de plată respectivă.
(2) Creanțele stabilite prin titluri executorii în sarcina
instituțiilor și autorităților publice nu se pot achita din sumele
destinate potrivit bugetului aprobat pentru acoperirea
cheltuielilor de organizare și funcționare, inclusiv a celor de
personal, în scopul îndeplinirii atribuțiilor și obiectivelor legale,
pentru care au fost înființate.”;
— Art. 1—3 din Ordonanța de urgență a Guvernului
nr. 71/2009: ăArt. 1. — (1) Plata sumelor prevăzute prin hotărâri
judecătorești având ca obiect acordarea unor drepturi de natură
salarială stabilite în favoarea personalului din sectorul bugetar,
devenite executorii până la data de 31 decembrie 2009, se va
realiza după o procedură de executare care începe astfel:
a) în anul 2012 se plătește 34% din valoarea titlului
executoriu;
b) în anul 2013 se plătește 33% din valoarea titlului
executoriu;
c) în anul 2014 se plătește 33% din valoarea titlului
executoriu.
(2) În cursul termenului prevăzut la alin. (1) orice procedură
de executare silită se suspendă de drept.
(3) Sumele prevăzute la alin. (1) plătite în temeiul prezentei
ordonanțe de urgență se actualizează cu indicele prețurilor de
consum comunicat de Institutul Național de Statistică.
(4) În înțelesul prezentei ordonanțe de urgență, prin sectorul
bugetar se înțelege autoritățile și instituțiile publice a căror
finanțare se asigură astfel:
a) integral din bugetul de stat, bugetele locale, bugetul
asigurărilor sociale de stat, bugetele fondurilor speciale, după
caz;
b) din venituri proprii și subvenții acordate de la bugetul de
stat, bugetele locale, bugetul asigurărilor sociale de stat,
bugetele fondurilor speciale, după caz;
c) integral din venituri proprii.
Art. 2. — Prin ordin al ordonatorilor principali de credite va fi
stabilită procedura de efectuare a plății titlurilor executorii, cu
respectarea termenelor prevăzute la art. 1.
Art. 3. — Plățile restante la sumele aferente titlurilor
executorii aflate sub incidența prevederilor Ordonanței de
urgență a Guvernului nr. 75/2008 privind stabilirea de măsuri
pentru soluționarea unor aspecte financiare în sistemul justiției,
aprobată cu modificări prin Legea nr. 76/2009, și a prevederilor
Ordinului ministrului justiției, al ministrului economiei și finanțelor,
al președintelui Consiliului Superior al Magistraturii, al
președintelui Înaltei Curți de Casație și Justiție și al procurorului
general al Parchetului de pe lângă Înalta Curte de Casație și
Justiție nr. 1.859/C/2.484/26.650/131/3.774/C/2008 privind
modalitatea de eșalonare a plății sumelor prevăzute în titlurile

4

MONITORUL OFICIAL AL ROMÂNIEI, PARTEA I, Nr. 566/9.VIII.2011

executorii emise până la intrarea în vigoare a Ordonanței de
urgență a Guvernului nr. 75/2008 privind stabilirea de măsuri
pentru soluționarea unor aspecte financiare în sistemul justiției
se execută cu respectarea prevederilor art. 1 și 2.”
În opinia autorului excepției de neconstituționalitate, textele
criticate încalcă dispozițiile din Constituție ale art. 16 —
Egalitatea în drepturi, ale art. 21 referitoare la accesul liber la
justiție, ale art. 44 alin. (1) și (2) cu privire la dreptul de
proprietate privată, ale art. 53 — Restrângerea exercițiului unor
drepturi sau al unor libertăți și ale art. 115 privind delegarea
legislativă, precum și ale art. 6 din Convenția pentru apărarea
drepturilor omului și a libertăților fundamentale și ale art. 1 din
Protocolul adițional la Convenție.
Examinând excepția de neconstituționalitate, Curtea
constată următoarele:
I. Referitor la art. 1 din Ordonanța Guvernului nr. 22/2002,
Curtea reține că această ordonanță, atât în ansamblul său, cât
și pe articole, a mai fost supusă controlului de constituționalitate
prin raportare la dispozițiile art. 21 și 44 din Legea
fundamentală, invocate și în prezenta cauză, și cu motivări
similare. Prin numeroase decizii, ca, de exemplu, Decizia nr. 552
din 6 iulie 2006, publicată în Monitorul Oficial al României,
Partea I, nr. 736 din 29 august 2006, Decizia nr. 529 din
11 octombrie 2005, publicată în Monitorul Oficial al României,
Partea I, nr. 1.025 din 18 noiembrie 2005, Curtea a respins ca
neîntemeiată excepția de neconstituționalitate invocată, arătând
că ăordonanța a cărei constituționalitate este contestată are o
evidentă finalitate de protecție a patrimoniului instituțiilor publice,
ca o premisă indispensabilă a derulării în condiții optime a
activității acestora și, prin aceasta, a îndeplinirii atribuțiilor ce le
revin ca parte integrantă a mecanismului statului”. Totodată,
Curtea a reținut că ăar fi disproporționat și inechitabil a
recunoaște creditorilor instituțiilor publice dreptul de a-și
valorifica creanțele împotriva acestora în condițiile dreptului
comun, cu consecința perturbării grave a activității care
constituie însăși rațiunea de a fi a unor asemenea instituții”. De
asemenea, Curtea a mai reținut că ăordonanța instituie anumite
limite ale executării, în sensul că aceasta nu se poate face
asupra oricăror resurse bănești ale instituțiilor publice, ci numai
asupra acelora alocate special de la buget în acest scop.
Această limitare nu este însă contrară Legii fundamentale, ci,
așa cum s-a arătat, este în concordanță cu principiile consacrate
de aceasta și nu înfrânge regula accesului liber la justiție sau
dreptul la un proces echitabil”. ăAtâta vreme cât prevederile
art. 44 alin. (1) din Constituție, prin care se garantează creanțele
asupra statului, nu precizează că aceasta presupune
executarea lor de îndată, condițiile instituite în această materie
prin ordonanță, chiar dacă afectează celeritatea procedurii, nu
contravin Constituției, ci, urmărind găsirea resurselor necesare
pentru executarea obligațiilor, cu respectarea exigențelor
impuse de constituirea și executarea bugetului, nu fac decât să
dea expresie obligației constituționale a garantării obligațiilor
asupra statului.”
Întrucât criticile de neconstituționalitate privesc, în esență,
aceleași aspecte deja examinate de Curte și având în vedere
că nu au intervenit elemente noi, de natură să determine
schimbarea jurisprudenței Curții Constituționale, soluția și
considerentele deciziilor menționate își mențin valabilitatea și în
cauza de față.
Referitor la încălcarea prin dispozițiile art. 1 din Ordonanța
Guvernului nr. 22/2002 a prevederilor art. 44 alin. (1) din
Constituție, prin care se garantează creanțele asupra statului,
Curtea Constituțională, în Decizia nr. 213 din 4 martie 2010,
publicată în Monitorul Oficial al României, Partea I, nr. 302 din
10 mai 2010, a arătat: ăcondițiile instituite în această materie prin
ordonanță, chiar dacă afectează celeritatea procedurii, nu

contravin Constituției, ci urmăresc găsirea resurselor necesare
pentru executarea obligațiilor.”
Cu același prilej, Curtea a reținut că ăprin actul normativ
criticat este protejat atât dreptul de proprietate al instituțiilor
publice, cât și cel al creditorilor acestora, în egală măsură, de
vreme ce instituția debitoare este obligată să facă demersurile
necesare pentru a-și îndeplini obligația de plată. În consecință,
nu poate fi primită critica privind încălcarea prevederilor art. 44
alin. (2) teza întâi din Constituție și ale art. 1 privind protecția
proprietății din Protocolul adițional la Convenția pentru apărarea
drepturilor omului și a libertăților fundamentale”.
Pentru motivele arătate, Curtea a reținut că prin dispozițiile
Ordonanței Guvernului nr. 22/2002 nu se aduce atingere nici
prevederilor art. 53 din Constituție referitor la restrângerea
exercițiului unor drepturi sau al unor libertăți.
Prin aceeași decizie, Curtea a mai constatat că este
neîntemeiată și susținerea potrivit căreia actul normativ criticat
contravine dispozițiilor art. 6 paragraful 1 din Convenția pentru
apărarea drepturilor omului și a libertăților fundamentale,
deoarece permite statului să împiedice, să anuleze sau să
întârzie în mod excesiv executarea unei hotărâri judecătorești
pronunțate împotriva sa. Astfel, este adevărat că prin instituirea
unui termen de 6 luni în care instituția debitoare este obligată
să facă demersurile necesare pentru a-și îndeplini obligația de
plată (dacă executarea creanței stabilite prin titluri executorii nu
începe sau nu continuă din cauza lipsei de fonduri) se
prelungește durata procedurii de executare a titlului. Însă Curtea
observă că în jurisprudența Curții Europene a Drepturilor
Omului, de exemplu, în Hotărârea pronunțată în Cauza Burdov
contra Rusiei (2002), paragraful 35, s-a statuat că, deși o
autoritate statală nu ar putea să invoce lipsa de lichidități pentru
a justifica refuzul de a executa o condamnare, în mod
excepțional, se admite că o întârziere în executare ar putea fi
justificată de circumstanțe speciale, chiar dacă regula este
aceea a executării într-un termen rezonabil. Această întârziere
nu trebuie să se eternizeze, astfel încât să aducă atingere
substanței înseși a dreptului protejat de art. 6 paragraful 1 din
Convenția pentru apărarea drepturilor omului și a libertăților
fundamentale. În final, Curtea a observat că procedura de
executare a obligațiilor de plată aparținând instituțiilor publice,
așa cum e reglementată prin Ordonanța Guvernului nr. 22/2002,
cu modificările și completările aduse prin Legea nr. 110/2007,
se desfășoară într-un termen rezonabil.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluțiile deciziei menționate își păstrează
valabilitatea și în prezenta cauză.
II. 1. Susținerea potrivit căreia Ordonanța de urgență a
Guvernului nr. 71/2009 încalcă prevederile art. 115 alin. (4) din
Constituție este neîntemeiată. Curtea, prin Decizia nr. 1.414 din
4 noiembrie 2009, publicată în Monitorul Oficial al României,
Partea I, nr. 796 din 23 noiembrie 2009, a reținut că situația de
criză financiară mondială ar putea afecta, în lipsa unor măsuri
adecvate, stabilitatea economică a țării și, implicit, securitatea
națională. Aceasta este premisa de la care Curtea a analizat prin
Decizia nr. 188 din 2 martie 2010, publicată în Monitorul Oficial
al României, Partea I, nr. 237 din 14 aprilie 2010, relevanța
motivelor invocate de Guvern în adoptarea ordonanței de
urgență criticate.
Primul motiv pentru justificarea situației extraordinare este
cel ce vizează dificultățile întâmpinate cu privire la executarea
hotărârilor judecătorești având ca obiect drepturi de natură
salarială stabilite în favoarea personalului din sectorul bugetar.
Un atare motiv privit ut singuli nu justifica existența unei situații
extraordinare, de aceea Curtea a procedat și la analizarea
următoarelor două motive invocate de Guvern, respectiv
influența negativă pe care executarea titlurilor executorii le-ar

MONITORUL OFICIAL AL ROMÂNIEI, PARTEA I, Nr. 566/9.VIII.2011
avea asupra bugetului de stat și creșterea deficitului bugetar.
Aceste ultime două motive sunt susținute de faptul că valoarea
titlurilor executorii având ca obiect drepturi de natură salarială
stabilite în favoarea personalului din sectorul bugetar este foarte
mare din moment ce nu este vorba despre titluri executorii
singulare sau care afectează un anume domeniu de activitate,
ci despre o chestiune sistemică, la nivel statal. Nici aceste
motive privite ut singuli nu justificau existența unei situații
extraordinare, însă, privind toate cele 3 motive în mod cumulat
și plecând de la premisa constatată de către Curte prin Decizia
nr. 1.414 din 4 noiembrie 2009, Curtea Constituțională a ajuns
la concluzia că, în cauza de față, există un grad mare de abatere
de la obișnuit, și anume de la condițiile concrete în care
executarea titlurilor executorii se face cu respectarea Codului
de procedură civilă, respectiv a Ordonanței Guvernului
nr. 22/2002, după caz, astfel încât a considerat că există o
situație extraordinară în sensul art. 115 alin. (4) din Constituție.
Prin urmare, Curtea a constatat că există o stare de fapt
obiectivă, cuantificabilă și independentă de voința Guvernului
care pune în pericol un interes public, respectiv stabilitatea
economică a statului român.
De asemenea, Curtea a arătat că ordonanța de urgență a
fost adoptată în vederea atenuării efectelor unei stări de criză
economică generalizată. O atare finalitate economică implica,
în mod necesar și neechivoc, o reglementare juridică primară,
rapidă, unitară și energică. În consecință, adoptarea măsurii
criticate reclama, în mod indubitabil, urgență; or, reglementarea
urgentă a situației rezultate în condițiile de criză economică nu
putea fi făcută în mod rapid și rezonabil nici prin asumarea
răspunderii Guvernului în fața Camerei Deputaților și a Senatului
asupra unui proiect de lege și nici prin adoptarea unui proiect
de lege cu procedura de urgență. În aceste condiții, pentru
conservarea stabilității economice a statului, singurul instrument
rămas la îndemâna Guvernului a fost adoptarea unei ordonanțe
de urgență.
Pentru aceste motive, Curtea a constatat că reglementarea
criticată îndeplinește exigențele urgenței prevăzute în art. 115
alin. (4) din Constituție.
În consecință, Curtea a stabilit că, în anumite situații extreme,
precum în cea de față, implicațiile financiare legate de punerea
în executare a hotărârilor judecătorești se pot constitui într-o
situație extraordinară în sensul art. 115 alin. (4) din Constituție,
în măsura în care asemenea măsuri sunt motivate, în mod
fundamentat, de apărarea stabilității economice a statului
român. O atare situație extraordinară, în mod evident, are un
caracter temporar, regula în această materie fiind executarea
hotărârilor judecătorești în conformitate cu dreptul comun în
materie, respectiv Codul de procedură civilă sau Ordonanța
Guvernului nr. 22/2002, după caz, chiar dacă debitor este statul.
Altfel, Guvernul nu poate uza de reglementarea, în viitor, în mod
nelimitat, a unor proceduri derogatorii de la dreptul comun atunci
când statul este debitor; este sarcina statului să găsească soluții
pentru executarea conformă a hotărârilor judecătorești, potrivit
dreptului comun. În caz contrar, nu ar mai exista o situație
extraordinară în sensul art. 115 alin. (4) din Constituție, ci, mai
degrabă, s-ar pune în evidență elemente de oportunitate
legislativă.
Întrucât nu au intervenit elemente noi, de natură să
determine schimbarea jurisprudenței Curții Constituționale, atât
soluția, cât și considerentele deciziei menționate își păstrează
valabilitatea și în cauza de față.
2. Cu privire la pretinsa încălcare prin dispozițiile Ordonanței
de urgență a Guvernului nr. 71/2009 a prevederilor art. 16 din
Constituție, Curtea Constituțională a arătat în Decizia nr. 713 din
25 mai 2010, publicată în Monitorul Oficial al României, Partea I,
nr. 430 din 28 iunie 2010, că nu se poate reține existența
niciunei discriminări între debitori, în sensul că statul ca debitor
și-ar aroga mai multe drepturi decât debitorii persoane de drept

5

privat în ceea ce privește executarea hotărârilor judecătorești.
Curtea Europeană a Drepturilor Omului a statuat că o deosebire
de tratament juridic este discriminatorie atunci când nu este
justificată în mod obiectiv și rezonabil, aceasta însemnând că
nu urmărește un scop legitim sau nu păstrează un raport
rezonabil de proporționalitate între mijloacele folosite și
obiectivul avut în vedere (în acest sens, a se vedea hotărârile
pronunțate în cauzele ăAspecte privind regimul lingvistic în
școlile belgiene” împotriva Belgiei, 1968, paragraful 10, Marckx
împotriva Belgiei, 1979, paragraful 33, Rasmussen împotriva
Danemarcei, 1984, paragraful 35, 38, 40, Abdulaziz, Cabales și
Balkandali împotriva Regatului Unit, 1985, paragraful 72,
Gaygusuz împotriva Austriei, 1996, paragraful 42, Larkos
împotriva Cipru, 1999, paragraful 29, Bocancea și alții împotriva
Moldovei, 2004, paragraful 24). Totodată, în conformitate cu
jurisprudența Curții Europene a Drepturilor Omului, statele
beneficiază de o anumită marjă de apreciere în a decide dacă
și în ce măsură diferențele dintre diversele situații similare
justifică un tratament juridic diferit, iar scopul acestei marje
variază în funcție de anumite circumstanțe, de domeniu și de
context (în acest sens, a se vedea hotărârile pronunțate în
cauzele ăAspecte privind regimul lingvistic în școlile belgiene”
împotriva Belgiei, 1968, paragraful 10, Gaygusuz împotriva
Austriei, 1996, paragraful 42, Bocancea și alții împotriva
Moldovei, 2004, paragraful 24). Or, în cauza de față, astfel cum
s-a arătat și mai sus, măsura contestată urmărește un scop
legitim — asigurarea stabilității economice a țării — și păstrează
un raport rezonabil de proporționalitate între mijloacele folosite
și obiectivul avut în vedere — executarea eșalonată a hotărârilor
judecătorești în cauză. Astfel, situația particulară ivită și motivată
prin existența unei situații extraordinare este una care reclamă
o diferență evidentă de tratament juridic.
În ceea ce privește pretinsa încălcare prin dispozițiile
Ordonanței de urgență a Guvernului nr. 71/2009 a dispozițiilor
art. 21 alin. (1)—(3) din Constituție privind accesul liber la justiție
și dreptul la un proces echitabil și ale art. 6 paragraful 1 și art. 13
din Convenția pentru apărarea drepturilor omului și a libertăților
fundamentale, Curtea Constituțională a reținut, printr-o
jurisprudență constantă, că procesul civil parcurge două faze:
judecata și executarea silită, aceasta din urmă intervenind în
cazul hotărârilor susceptibile de a fi puse în executare cu
ajutorul forței de constrângere a statului sau a altor titluri
executorii, în măsura în care debitorul nu își execută de
bunăvoie obligația. Însă actul normativ criticat este o măsură de
natură să întărească finalitatea procesului judiciar, în sensul că
reprezintă un prim pas important al debitorului de a-și executa
creanța. Faptul că acesta își execută creanța într-o perioadă de
3 ani nu reprezintă o durată excesivă a executării unei hotărâri
judecătorești, datorită caracterului sistemic al problemelor
apărute în legătură cu executarea titlurilor executorii ale
personalului bugetar. De altfel, chiar și Curtea Europeană a
Drepturilor Omului, soluționând Cererea nr. 60.858/00 și
pronunțând Decizia de admisibilitate din 17 septembrie 2002 în
Cauza Vasyl Petrovych Krapyvnytskiy împotriva Ucrainei, a
apreciat că un termen de 2 ani și 7 luni de executare a unei
hotărâri judecătorești nu este excesiv în condițiile concrete ale
cauzei, respectiv lipsa vădită de fonduri a unității militare
debitoare. Totodată, în Cauza Burdov împotriva Rusiei, 2002,
paragraful 35, Curtea Europeană a Drepturilor Omului a apreciat
că o autoritate statală nu ar putea să invoce lipsa de lichidități
pentru a justifica refuzul de a executa o condamnare. Or, în
cauza de față, Guvernul român nu numai că nu refuză
executarea hotărârilor judecătorești, ci se obligă la plata
eșalonată a sumelor prevăzute prin acestea. Executarea
eșalonată a unor titluri executorii care au ca obiect drepturi
bănești nu este interzisă în niciun mod de Convenția pentru
apărarea drepturilor omului și a libertăților fundamentale;
executarea uno icto constituie doar o altă modalitate de

6

MONITORUL OFICIAL AL ROMÂNIEI, PARTEA I, Nr. 566/9.VIII.2011

executare, fără ca acest lucru să însemne că este singura și
unica modalitate posibilă de executare pe care Guvernul o poate
aplica.
În ceea ce privește pretinsa încălcare prin dispozițiile
Ordonanței de urgență a Guvernului nr. 71/2009 a prevederilor
constituționale de la art. 44, Curtea Constituțională a reținut în
Decizia nr. 188 din 2 martie 2010, publicată în Monitorul Oficial
al României, Partea I, nr. 237 din 14 aprilie 2010, precum și
Decizia nr. 712 din 25 mai 2010, publicată în Monitorul Oficial al
României, Partea I, nr. 416 din 22 iunie 2010: Curtea Europeană
a Drepturilor Omului a statuat că despăgubirea recunoscută
printr-o decizie definitivă și executorie constituie un bun în
sensul art. 1 din Protocolul nr. 1; neexecutarea plății într-un
termen rezonabil constituie deci o atingere a dreptului
reclamantului la respectarea bunurilor, ca și faptul că lipsa de

lichidități nu poate justifica un asemenea comportament
(Ambruosi împotriva Italiei, 2000, paragraful 28—34, Burdov
împotriva Rusiei, 2002, paragraful 41). Guvernul, prin adoptarea
ordonanței de urgență criticate, nu neagă existența și întinderea
despăgubirilor constatate prin hotărâri judecătorești și nu refuză
punerea în aplicare a acestora. Măsura criticată este mai
degrabă una de garantare a dreptului de proprietate asupra
bunului dobândit în sensul Convenției, fiind, deci, o aplicare a
art. 44 alin. (2) din Constituție, în condițiile unei crize financiare
accentuate.
Având în vedere cele de mai sus, Curtea a reținut în Decizia
nr. 712 din 25 mai 2010, că nu poate fi reținută nici încălcarea
prin dispozițiile Ordonanței de urgență a Guvernului nr. 71/2009
a prevederilor constituționale ale art. 53 privind restrângerea
exercițiului unor drepturi sau al unor libertăți.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1 din Ordonanța Guvernului nr. 22/2002
privind executarea obligațiilor de plată ale instituțiilor publice, stabilite prin titluri executorii și ale Ordonanței de urgență a Guvernului
nr. 71/2009 privind plata unor sume prevăzute în titluri executorii având ca obiect acordarea de drepturi salariale personalului din
sectorul bugetar, excepție ridicată de Alina Isabela Stănescu, Aida Iolanda Slate, Alexandru Gârbă, Daniela Ivan, Florina Izabela
Cîrstea, Erich Emilian Măstăcan și Angelica Vali Vamvu în Dosarul nr. 25.966/212/2008 al Curții de Apel Constanța — Secția civilă,
minori și familie, litigii de muncă și asigurări sociale.
Definitivă și general obligatorie.
Pronunțată în ședința publică din data de 12 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Teodora Pop
CURTEA CONSTITUȚIONALĂ

D E C I Z I A Nr. 810
din 21 iunie 2011

referitoare la excepția de neconstituționalitate a dispozițiilor art. I pct. 1 și art. II
din Ordonanța de urgență a Guvernului nr. 62/2010 pentru modificarea și completarea
Legii nr. 221/2009 privind condamnările cu caracter politic și măsurile administrative
asimilate acestora, pronunțate în perioada 6 martie 1945—22 decembrie 1989,
și pentru suspendarea aplicării unor dispoziții din titlul VII al Legii nr. 247/2005
privind reforma în domeniile proprietății și justiției, precum și unele măsuri adiacente
Augustin Zegrean
Acsinte Gaspar
Petre Lăzăroiu
Iulia Antoanella Motoc
Mircea Ștefan Minea
Ion Predescu
Puskás Valentin Zoltán
Tudorel Toader
Cristina Teodora Pop

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. I și art. II din Ordonanța de urgență a

Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, excepție ridicată de Mariana Gherghina
Besciu în Dosarul nr. 18.553/3/2010 al Tribunalului București —
Secția a V-a civilă.
La apelul nominal se constată lipsa părților, față de care
procedura de citare a fost legal îndeplinită.
Președintele dispune să se facă apelul și în dosarele
nr. 4.327D/2010, nr. 4.346D/2010, nr. 4.462D/2010,
nr. 4.571D/2010, nr. 4.572D/2010, nr. 4.657D/2010 și

MONITORUL OFICIAL AL ROMÂNIEI, PARTEA I, Nr. 566/9.VIII.2011
nr. 4.658D/2010,
având
ca
obiect
excepția
de
neconstituționalitate a dispozițiilor art. I și art. II din Ordonanța de
urgență a Guvernului nr. 62/2010, excepție ridicată de Ana Pepa
și Mihai Apostol în Dosarul nr. 4.229/115/2009 al Curții de Apel
Timișoara — Secția civilă, Magdalena Iuhasz în Dosarul
nr. 2.018/108/2010 al Tribunalului Arad – Secția civilă, Iosif
Lupșan în Dosarul nr. 3.529/117/2008 al Curții de Apel Cluj —
Secția civilă, de muncă și asigurări sociale, pentru minori și
familie, Iancu Lucian Spiru în Dosarul nr. 10.799/3/2010 al
Tribunalului București — Secția a V-a civilă, Ioan Barabaș în
Dosarul nr. 15.485/3/2010 al Tribunalului București — Secția
a V-a civilă, Mihail Serengău în Dosarul nr. 4.128/115/2009 al
Curții de Apel Timișoara — Secția civilă și Călina Serafin, Maria
Jurchescu și Ana Bălulescu în Dosarul nr. 115/115/2010 al Curții
de Apel Timișoara — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, pune în discuție conexarea dosarelor
nr. 4.327D/2010, nr. 4.346D/2010, nr. 4.462D/2010,
nr. 4.571D/2010, nr. 4.572D/2010, nr. 4.657D/2010 și
nr. 4.658D/2010 la Dosarul nr. 4.324D/2010, având în vedere
că acestea au obiect identic.
Reprezentantul Ministerului Public arată că este de acord cu
măsura conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 4.327D/2010,
nr. 4.346D/2010, nr. 4.462D/2010, nr. 4.571D/2010,
nr. 4.572D/2010, nr. 4.657D/2010 și nr. 4.658D/2010 la Dosarul
nr. 4.324D/2010, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă, invocând în acest sens Decizia Curții
Constituționale nr. 1.354 din 20 octombrie 2010.
C U R T E A,

având în vedere actele și lucrările dosarelor, constată
următoarele:
Prin încheierile din 22 septembrie 2010, 24 septembrie 2010
și 6 octombrie 2010, pronunțate în dosarele nr. 18.553/3/2010,
nr. 10.799/3/2010 și nr. 15.485/3/2010, Tribunalul București —
Secția a V-a civilă a sesizat Curtea Constituțională cu
excepția de neconstituționalitate a dispozițiilor art. I și II din
Ordonanța de urgență a Guvernului nr. 62/2010 pentru
modificarea și completarea Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în
domeniile proprietății și justiției, precum și unele măsuri
adiacente, excepție ridicată de Mariana Gherghina Besciu, de
Iancu Lucian Spiru și de Ioan Barabaș în cauze având ca obiect
acordarea unor despăgubiri potrivit Legii nr. 221/2009.
Prin încheierile din 20 octombrie 2010, pronunțate în
dosarele nr. 4.229/115/2009, nr. 4.128/115/2009 și
nr. 115/115/2010, Curtea de Apel Timișoara — Secția civilă a
sesizat Curtea Constituțională cu excepția de
neconstituționalitate a dispozițiilor art. I și art. II din
Ordonanța de urgență a Guvernului nr. 62/2010, excepție
ridicată de Ana Pepa și Mihai Apostol, Mihail Serengău și Călina
Serafin, Maria Jurchescu și Ana Bălulescu în cauze având ca
obiect acordarea unor despăgubiri potrivit Legii nr. 221/2009.

7

Prin Încheierea din 21 octombrie 2010, pronunțată în Dosarul
nr. 2.018/108/2010, Tribunalul Arad — Secția civilă a sesizat
Curtea Constituțională cu excepția de neconstituționalitate
a dispozițiilor art. I și art. II din Ordonanța de urgență a
Guvernului nr. 62/2010, excepție ridicată de Magdalena Iuhasz
într-o cauză având ca obiect acordarea unor despăgubiri potrivit
Legii nr. 221/2009.
Prin Încheierea din 15 octombrie 2010, pronunțată în Dosarul
nr. 3.529/117/2008, Curtea de Apel Cluj — Secția civilă, de
muncă și asigurări sociale, pentru minori și familie a sesizat
Curtea Constituțională cu excepția de neconstituționalitate
a dispozițiilor art. I și II din Ordonanța de urgență a
Guvernului nr. 62/2010, excepție ridicată de Iosif Lupșan într-o
cauză având ca obiect acordarea unor despăgubiri potrivit Legii
nr. 221/2009.
În motivarea excepției de neconstituționalitate se susține
încălcarea dispozițiilor art. 115 alin. (1), (4) și (6) din Constituție
referitoare la emiterea ordonanțelor de urgență, arătându-se că
Legea nr. 221/2009 este o lege organică, fiind adoptată de către
Parlament potrivit prevederilor constituționale ale art. 75 și 76
alin. (1), motiv pentru care modificarea acesteia prin ordonanță
de urgență este neconstituțională. Totodată, se arată că nu a
existat o situație extraordinară care să necesite adoptarea în
regim de urgență a măsurilor prevăzute în textele lege criticate
și că motive precum urgența și necesitatea menținerii echilibrului
bugetar au fost invocate în mod arbitrar, subiectiv și pur formal
cu ocazia elaborării Ordonanței de urgență a Guvernului
nr. 62/2010.
Din punct de vedere al constituționalității intrinseci, se susține
încălcarea prin textele criticate a prevederilor art. 15 alin. (2) cu
privire la neretroactivitatea legii, ale art. 16 alin. (1) ce
reglementează egalitatea în drepturi și ale art. 21 alin. (3)
referitoare la dreptul la un proces echitabil și la soluționarea
cauzelor într-un termen rezonabil.
În acest sens, se arată că dispozițiile criticate retroactivează,
încălcând norma constituțională de la art. 15 alin. (2), în privința
persoanelor care au obținut dreptul la despăgubiri prin hotărâri
judecătorești nedefinitive la data intrării în vigoare a Ordonanței
de urgență a Guvernului nr. 62/2009, creând, totodată, un regim
juridic discriminatoriu pentru persoane ce se află în situații de
fapt identice, dar în privința cărora cererile de chemare în
judecată, având ca obiect acordarea de despăgubiri, se află în
faze diferite de soluționare, fapt ce contravine dispozițiilor art. 16
alin. (1) din Constituție.
Se susține și încălcarea prevederilor art. 1 și art. 4 din
Constituție și a dispozițiilor art. 14 din Convenția pentru apărarea
drepturilor omului și a libertăților fundamentale, arătându-se că
textele criticate creează discriminare între persoanele în privința
cărora au fost pronunțate hotărâri definitive sau irevocabile
având ca obiect acordarea de despăgubiri potrivit prevederilor
Legii nr. 221/2009 până la data intrării în vigoare a Ordonanței
de urgență a Guvernului nr. 62/2010, persoanele în privința
cărora au fost pronunțate astfel de hotărâri în primă instanță
până la această dată și persoanele care solicită despăgubiri
pentru erori judiciare potrivit dreptului comun.
Se mai arată că impunerea unor limite în aprecierea de către
instanțe a cuantumului despăgubirilor acordate reprezintă o
încălcare a dreptului la un proces echitabil, prevăzut la art. 21
alin. (3) din Constituție.
Se apreciază că textele criticate încalcă și prevederile
constituționale ale art. 52 alin. (3) privind dreptul persoanei
vătămate de o autoritate publică, arătând că Ordonanța de

8

MONITORUL OFICIAL AL ROMÂNIEI, PARTEA I, Nr. 566/9.VIII.2011

urgență a Guvernului nr. 62/2010 plafonează în mod abuziv
despăgubirile ce pot fi acordate persoanelor care au suferit
condamnări politice sau cărora le-au fost aplicate măsuri
administrative cu caracter politic, soților și descendenților
acestora până la al doilea grad inclusiv, despăgubiri a căror
valoare poate fi stabilită numai de către instanțele de judecată
pentru fiecare situație în parte.
Cu privire la prevederile art. 124 alin. (2) și (3) din Constituție,
se susține că textele criticate încalcă principiul independenței
justiției, limitând posibilitatea acordării unor despăgubiri
proporționale cu gravitatea prejudiciilor suferite. Referitor la
dispozițiile art. 148 alin. (2) din Constituție, se arată că textele
criticate reprezintă un abuz de drept din partea puterii executive,
neacordându-se astfel prioritate în aplicare prevederilor art. 17
din Convenția pentru apărarea drepturilor omului și a libertăților
fundamentale, potrivit căruia abuzul de drept este interzis.
Tribunalul București — Secția a V-a civilă, în dosarele
nr. 4.324D/2010 și nr. 4.572D/2010, apreciază că excepția de
neconstituționalitate este neîntemeiată, întrucât ăplafonarea
despăgubirilor la un anumit cuantum intră în marja de apreciere
a statului, aspect ce nu vine în contradicție cu prevederile
constituționale invocate de reclamant”.
Curtea de Apel Timișoara — Secția civilă, în dosarele
nr. 4.327D/2010, nr. 4.657D/2010 și nr. 4.658D/2010, arată că
excepția de neconstituționalitate este întemeiată și arată că
prevederile art. I din Ordonanța de urgență a Guvernului
nr. 62/2010 încalcă dispozițiile constituționale ale art. 4 alin. (2),
art. 16 alin. (1) și art. 124 alin. (3), întrucât prin plafonarea
cuantumului despăgubirilor, acestea creează o discriminare
între persoanele care solicită despăgubiri potrivit prevederilor
Legii nr. 221/2009 și persoanele care solicită despăgubiri pentru
erori judiciare potrivit dreptului comun, încălcând, totodată,
principiul independenței justiției, deoarece stabilirea cuantumului
despăgubirilor este atribuția exclusivă a instanțelor de judecată.
De asemenea, instanța susține că dispozițiile art. II din
Ordonanța de urgență a Guvernului nr. 62/2010 contravin
normelor constituționale ale art. 4 alin. (2), art. 15 alin. (2) și
art. 16 alin. (1), deoarece acestea impun aplicarea unui text
legal unor acțiuni deja soluționate în primă instanță, iar
plafonarea despăgubirilor se aplică doar în litigiile în care nu au
fost pronunțate hotărâri judecătorești definitive până la data
intrării în vigoare a Ordonanței de urgență a Guvernului
nr. 62/2010, reclamanții din aceste litigii fiind discriminați în
raport cu cei în favoarea cărora astfel de hotărâri au fost
pronunțate până la acea dată.
Tribunalul Arad — Secția civilă, în Dosarul
nr. 4.346D/2010, reține că excepția de neconstituționalitate este
neîntemeiată, considerând că autoarea ridică mai degrabă o
problemă de interpretare a legii decât o chestiune de
constituționalitate.
Curtea de Apel Cluj — Secția civilă, de muncă și
asigurări sociale, pentru minori și familie, în Dosarul
nr. 4.462D/2010, apreciază că excepția de neconstituționalitate
este întemeiată și arată că modificările aduse Legii nr. 221/2009
prin dispozițiile Ordonanței de urgență a Guvernului nr. 62/2010
încalcă normele constituționale ale art. 1, art. 4, art. 15 alin. (2)
și art. 16.
Tribunalul București — Secția a V-a civilă, în Dosarul
nr. 4.571D/2010, susține că excepția de neconstituționalitate
este întemeiată, susținând că dispozițiile legale criticate
contravin prevederilor constituționale ale art. 15 alin. (2), art. 16
alin. (1), art. 21 alin. (3) și art. 115 alin. (4).

Astfel, instanța arată că textele criticate încalcă principiul
neretroactivității legilor, prevăzut la art. 15 alin. (2) din
Constituție, întrucât în momentul introducerii cererii de chemare
în judecată se naște în patrimoniul titularului un drept la
despăgubiri ce nu pot fi plafonate ulterior.
Totodată, instanța susține că normele criticate contravin
principiului egalității în drepturi, statuat prin art. 16 alin. (1) din
Constituție, deoarece acestea creează discriminare între
persoanele în favoarea cărora au fost pronunțate hotărâri
judecătorești definitive sau irevocabile, persoanele care au
obținut hotărâri în primă instanță având același obiect și
persoanele ale căror cereri introduse sub imperiul legii vechi nu
au fost soluționate la data intrării în vigoare a Ordonanței de
urgență a Guvernului nr. 62/2009.
Instanța arată, de asemenea, că dispozițiile Ordonanței de
urgență a Guvernului nr. 62/2009 încalcă principiul accesului
liber la justiție, reglementat la art. 21 din Legea fundamentală,
întrucât prevăd plafoane derizorii ale despăgubirilor ce pot fi
acordate conform prevederilor Legii nr. 221/2009, plafoane ce se
aplică inclusiv litigiilor aflate în curs de soluționare și care
îngrădesc dreptul de apreciere al instanțelor învestite cu
judecarea cauzelor.
Instanța opinează că textele criticate încalcă și dispozițiile
art. 115 alin. (4) din Constituție, deoarece nu se justifică urgența
adoptării lor atâta timp cât în nota de fundamentare ce însoțește
proiectul Ordonanței de urgență a Guvernului nr. 62/2009 se
afirmă că la acea dată nu existau hotărâri judecătorești
irevocabile în materie.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierilor de sesizare, dispozițiile art. I și II din
Ordonanța de urgență a Guvernului nr. 62/2010 pentru
modificarea și completarea Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în
domeniile proprietății și justiției, precum și unele măsuri
adiacente, publicată în Monitorul Oficial al României, Partea I,
nr. 446 din 1 iulie 2010.
Din analiza dosarelor Curtea reține însă că, în realitate,
autorii excepției critică prevederile art. I pct. 1 și art. II din
Ordonanța de urgență a Guvernului nr. 62/2010, care au
următorul cuprins:

MONITORUL OFICIAL AL ROMÂNIEI, PARTEA I, Nr. 566/9.VIII.2011
— Art. I pct. 1: ăLegea nr. 221/2009 privind condamnările cu
caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
publicată în Monitorul Oficial al României, Partea I, nr. 396 din
11 iunie 2009, se modifică și se completează după cum
urmează:
1. La articolul 5 alineatul (1), litera a) se modifică și va avea
următorul cuprins:
«a) acordarea unor despăgubiri pentru prejudiciul moral
suferit prin condamnare în cuantum de până la:
1. 10.000 de euro pentru persoana care a suferit
condamnarea cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic;
2. 5.000 de euro pentru soțul/soția și descendenții de gradul I;
3. 2.500 de euro pentru descendenții de gradul al II-lea;».”;
— Art. II: ăDispozițiile Legii nr. 221/2009 privind condamnările
cu caracter politic și măsurile administrative asimilate acestora,
pronunțate în perioada 6 martie 1945 — 22 decembrie 1989,
astfel cum au fost modificate și completate prin prezenta
ordonanță de urgență, se aplică proceselor și cererilor pentru a
căror soluționare nu a fost pronunțată o hotărâre judecătorească
definitivă până la data intrării în vigoare a prezentei ordonanțe
de urgență.”
În opinia autorilor excepției de neconstituționalitate textele
criticate încalcă dispozițiile constituționale ale art. 1 referitoare
la statul român, ale art. 4 — Unitatea poporului și egalitatea între
cetățeni, art. 15 alin. (2) cu privire la neretroactivitatea legii, ale
art. 16 alin. (1) privind egalitatea în drepturi, ale art. 21 alin. (3)
referitoare la dreptul la un proces echitabil și la soluționarea
cauzelor într-un termen rezonabil, ale art. 52 alin. (3) privind
dreptul persoanei vătămate de o autoritate publică, ale art. 115
alin. (1), (4) și (6) cu privire la emiterea ordonanțelor de urgență,
ale art. 124 alin. (2) și (3) referitoare la înfăptuirea justiției, ale

9

art. 148 alin. (2) privind integrarea în Uniunea Europeană și
prevederile art. 14 și 17 din Convenția pentru apărarea
drepturilor omului și a libertăților fundamentale, referitoare la
interzicerea discriminării și a abuzului de drept.
Examinând excepția de neconstituționalitate, Curtea
constată următoarele:
1. Ulterior sesizării sale prin încheierile din 22 septembrie
2010, 24 septembrie 2010, 6 octombrie 2010, 15 octombrie
2010, 20 octombrie 2010 și 21 octombrie 2010, prin Decizia
nr. 1.354 din 20 octombrie 2010, publicată în Monitorul Oficial
al României, Partea I, nr. 761 din 15 noiembrie 2010, Curtea a
admis excepția de neconstituționalitate a dispozițiilor art. I pct. 1
și art. II din Ordonanța de urgență a Guvernului nr. 62/2010
pentru modificarea și completarea Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în
domeniile proprietății și justiției, precum și unele măsuri
adiacente, constatând că acestea sunt neconstituționale.
2. Potrivit dispozițiilor art. 29 alin. (3) din Legea nr. 47/1992,
ănu pot face obiectul excepției prevederile constatate ca fiind
neconstituționale printr-o decizie anterioară a Curții
Constituționale”.
Prin urmare, reținând că acest caz de inadmisibilitate a
excepției de neconstituționalitate a intervenit între momentul
sesizării Curții Constituționale și momentul pronunțării instanței
de
contencios
constituțional
asupra
excepției
de
neconstituționalitate, aceasta urmează să fie respinsă ca
devenită inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor art. I pct. 1 și art. II din Ordonanța de
urgență a Guvernului nr. 62/2010 pentru modificarea și completarea Legii nr. 221/2009 privind condamnările cu caracter politic și
măsurile administrative asimilate acestora, pronunțate în perioada 6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind reforma în domeniile proprietății și justiției, precum și unele măsuri
adiacente, excepție ridicată de Mariana Gherghina Besciu, Iancu Lucian Spiru și de Ioan Barabaș în dosarele nr. 18.553/3/2010,
nr. 10.799/3/2010 și nr. 15.485/3/2010 ale Tribunalului București — Secția a V-a civilă, Ana Pepa și Mihai Apostol, Mihail Serengău,
Călina Serafin, Maria Jurchescu și Ana Bălulescu în dosarele nr. 4.229/115/2009, nr. 4.128/115/2009 și nr. 115/115/2010 ale Curții
de Apel Timișoara — Secția civilă, Magdalena Iuhasz în Dosarul nr. 2.018/108/2010 al Tribunalului Arad — Secția civilă și Iosif
Lupșan în Dosarul nr. 3.529/117/2008 al Curții de Apel Cluj — Secția civilă.
Definitivă și general obligatorie.
Pronunțată în ședința publică din data de 21 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Teodora Pop

10

MONITORUL OFICIAL AL ROMÂNIEI, PARTEA I, Nr. 566/9.VIII.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Memorandumului de înțelegere dintre
Ministerul Apărării Naționale din România și ministrul Apărării
din Regatul Țărilor de Jos privind cooperarea în domeniul
militar, semnat la București la 31 ianuarie 2011
și la Haga la 17 martie 2011
În temeiul art. 108 din Constituția României, republicată, și al art. 20 din
Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Memorandumul de înțelegere dintre Ministerul
Apărării Naționale din România și ministrul Apărării din Regatul Țărilor de Jos
privind cooperarea în domeniul militar, semnat la București la 31 ianuarie 2011 și
la Haga la 17 martie 2011.
PRIM-MINISTRU

EMIL BOC
Contrasemnează:
Ministrul apărării naționale,
Gabriel Oprea
p. Ministrul afacerilor externe,
Anton Niculescu,
secretar de stat
București, 27 iulie 2011.
Nr. 756.

MEMORANDUM DE ÎNȚELEGERE

între Ministerul Apărării Naționale din România și ministrul Apărării din Regatul Țărilor de Jos
privind cooperarea în domeniul militar
Ministerul Apărării Naționale din România și ministrul Apărării din Regatul Țărilor de Jos, denumiți în continuare participanți,
luând în considerare prevederile Tratatului Atlanticului de Nord, încheiat la 4 aprilie 1949, și Acordul dintre statele părți la
Tratatul Atlanticului de Nord cu privire la statutul forțelor lor (NATO SOFA), încheiat la Londra la 19 iunie 1951,
din dorința de a intensifica relațiile dintre cele două ministere ale apărării,
dorind să dezvolte și să consolideze cooperarea în ceea ce privește subiecte de interes comun,
au ajuns la următoarea înțelegere:
ARTICOLUL 1
Obiectivele cooperării

Prezentul memorandum de înțelegere (MoU) stabilește
cadrul necesar cooperării în domeniul militar între participanți în
domenii de interes reciproc.
ARTICOLUL 2
Domenii și forme de cooperare

(1) Cooperarea poate include, printre altele, următoarele
domenii:
a) politica de securitate și de apărare;
b) operațiuni de menținere a păcii și operațiuni umanitare;
c) pregătire și instruire militară;
d) aspecte organizaționale și procedurale ale funcționării
ministerelor apărării și forțelor armate ale participanților;
e) relații civili-militari și relații publice;
f) aspecte legale;
g) sprijin logistic.
(2) Cooperarea va fi realizată în următoarele forme:
a) vizite oficiale ale miniștrilor și ale altor persoane oficiale
militare;

b) întâlniri de lucru ale miniștrilor și ale altor reprezentanți ai
participanților;
c) vizite ale vaselor militare;
d) consultări, schimb de experiență, pregătire și exerciții;
e) ateliere de lucru, întâlniri și seminare;
f) schimb de informații și materiale;
g) activități culturale.
(3) Alte domenii sau forme de cooperare pot fi convenite de
participanți.
ARTICOLUL 3
Implementare

Pentru a implementa prevederile prezentului
participanții pot încheia înțelegeri specifice.

MoU,

ARTICOLUL 4
Planificare

(1) Participanții vor pregăti împreună un plan anual detaliat
pentru cooperare. Acest plan va fi semnat de către directorii
structurilor de cooperare internațională sau de reprezentanții

MONITORUL OFICIAL AL ROMÂNIEI, PARTEA I, Nr. 566/9.VIII.2011
acestora nu mai târziu de data de 1 decembrie a anului
premergător desfășurării activităților.
(2) Planul de cooperare poate fi modificat pe timpul anului
pentru care a fost convenit, cu consimțământul scris al
participanților.

11

ARTICOLUL 7
Dispute

Orice dispută rezultând din interpretarea sau aplicarea
prezentului MoU va fi rezolvată pe cale amiabilă, prin consultări
directe între participanți.

ARTICOLUL 5
Aspecte financiare

ARTICOLUL 8

Fiecare participant își va suporta propriile cheltuieli legate de
aplicarea prezentului MoU, dacă participanții nu decid altfel prin
înțelegeri specifice.

Prevederi finale

ARTICOLUL 6
Protecția informațiilor clasificate

(1) Informațiile și materialele clasificate vor fi transmise
numai prin canale oficiale între autoritățile competente ale
participanților.
(2) Orice informații sau materiale clasificate primite în cadrul
prezentului MoU nu pot fi transmise sau divulgate unor terțe părți
fără aprobarea prealabilă scrisă a celuilalt participant.
(3) Prevederile referitoare la responsabilitățile participanților
pentru folosirea informațiilor clasificate și prevenirea divulgării
se vor aplica și după ieșirea din vigoare a prezentului MoU.
(4) Detaliile referitoare la protecția informațiilor clasificate vor
fi stabilite într-un MoU de sine stătător încheiat între participanți.

(1) Prezentul MoU va intra în vigoare după îndeplinirea
procedurilor necesare după momentul semnării și notificarea
acestui fapt de către participantul român participantului olandez.
(2) Prezentul MoU este încheiat pe o perioadă nedeterminată.
Oricare participant poate notifica, în scris, despre intenția de a-l
denunța. Denunțarea va produce efecte la 6 luni de la data
primirii notificării.
(3) Prezentul MoU poate fi amendat prin acordul scris al
participanților. Amendamentele vor intra în vigoare în
conformitate cu prevederile stabilite în alin. (1).
(4) La data intrării în vigoare a prezentului MoU,
Memorandumul de înțelegere dintre Ministerul Apărării
Naționale al României și Ministerul Apărării al Regatului Țărilor
de Jos privind dezvoltarea relațiilor în domeniul militar, semnat
la Haga la 25 ianuarie 1994, își va înceta valabilitatea.

Semnat la București la 31 ianuarie 2011 și la Haga la 17 martie 2011, în două exemplare originale, fiecare în limbile
română și engleză, toate textele fiind egal autentice. În cazul oricăror diferențe de interpretare, textul în limba engleză va prevala.
Pentru Ministerul Apărării Naționale din România,
Gabriel Oprea,
ministrul apărării naționale

Pentru ministrul Apărării din Regatul Țărilor de Jos,
Hans Hillen,
ministrul apărării

GUVERNUL ROMÂNIEI

HOTĂRÂRE
pentru modificarea anexei nr. 1 la Hotărârea Guvernului nr. 725/2010 privind reorganizarea
și funcționarea Ministerului Agriculturii și Dezvoltării Rurale, precum și a unor structuri aflate
în subordinea acestuia
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Anexa nr. 1 ăStructura organizatorică a
Ministerului Agriculturii și Dezvoltării Rurale” la Hotărârea
Guvernului nr. 725/2010 privind reorganizarea și funcționarea
Ministerului Agriculturii și Dezvoltării Rurale, precum și a unor

structuri aflate în subordinea acestuia, publicată în Monitorul
Oficial al României, Partea I, nr. 548 din 4 august 2010, cu
modificările și completările ulterioare, se modifică și se
înlocuiește cu anexa la prezenta hotărâre.

PRIM-MINISTRU

EMIL BOC
Contrasemnează:
Ministrul agriculturii și dezvoltării rurale,
Valeriu Tabără
Ministrul muncii, familiei și protecției sociale,
Laurențiu Sebastian Lăzăroiu
Ministrul finanțelor publice,
Gheorghe Ialomițianu
București, 3 august 2011.
Nr. 777.

1) Anexa

este reprodusă în facsimil.

S T R U C T U R A O R G A N I Z AT O R I C Ă

a Ministerului Agriculturii și Dezvoltării Rurale

Numărul maxim de posturi = 670 posturi, exclusiv demnitarii
și cabinetul ministrului

ANEXĂ1)
(Anexa nr. 1 la Hotărârea Guvernului nr. 725/2010)

12
MONITORUL OFICIAL AL ROMÂNIEI, PARTEA I, Nr. 566/9.VIII.2011

MONITORUL OFICIAL AL ROMÂNIEI, PARTEA I, Nr. 566/9.VIII.2011

13

GUVERNUL ROMÂNIEI

HOTĂRÂRE
pentru modificarea art. 18 din Hotărârea Guvernului nr. 442/2009 privind stabilirea cadrului general
de implementare a măsurilor cofinanțate din Fondul European pentru Pescuit prin Programul
Operațional pentru Pescuit 2007—2013
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Articolul 18 din Hotărârea Guvernului
nr. 442/2009 privind stabilirea cadrului general de implementare
a măsurilor cofinanțate din Fondul European pentru Pescuit prin
Programul Operațional pentru Pescuit 2007—2013, publicată în
Monitorul Oficial al României, Partea I, nr. 320 din 14 mai 2009,

cu modificările și completările ulterioare, se modifică și va avea
următorul cuprins:
ăArt. 18. — Un solicitant poate depune în același timp mai
multe proiecte în cadrul POP, pentru a fi cofinanțate din FEP”.

PRIM-MINISTRU

EMIL BOC
Contrasemnează:
Ministrul agriculturii și dezvoltării rurale,
Valeriu Tabără
Ministrul finanțelor publice,
Gheorghe Ialomițianu
București, 3 august 2011.
Nr. 778.

GUVERNUL ROMÂNIEI

HOTĂRÂRE
pentru modificarea și completarea unor acte normative
din domeniul implementării instrumentelor structurale
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 457/2008 privind cadrul
instituțional de coordonare și de gestionare a instrumentelor
structurale, publicată în Monitorul Oficial al României, Partea I,
nr. 364 din 13 mai 2008, se modifică și se completează după
cum urmează:
1. La articolul 6, litera b) se modifică și va avea următorul
cuprins:
ăb) Documentul-cadru de implementare a programului
operațional pentru obiectivul convergență, denumit în continuare
DCI, reprezintă documentul prin care sunt stabilite detalii de
implementare a programului operațional și care este elaborat de
autoritatea de management și aprobat prin ordin comun al
secretarului general al Guvernului și al ministrului coordonator al
autorității de management, respectiv prin ordin al secretarului
general al Guvernului, în cazul DCI pentru Programul
operațional «Asistență tehnică»;”.
2. La articolul 8, punctul 18 se modifică și va avea
următorul cuprins:

ă18. analizează, avizează și asigură aprobarea, prin ordin
comun al secretarului general al Guvernului și al ministrului
coordonator al autorității de management, respectiv prin ordin
al secretarului general al Guvernului în cazul Programului
operațional «Asistență tehnică», a documentului-cadru de
implementare a programului operațional și a modificărilor
acestuia;”.
3. La articolul 17, punctul 6 se modifică și va avea
următorul cuprins:
ă6. pentru programele operaționale aferente obiectivului
convergență elaborează și modifică DCI, în concordanță cu
obiectivele și prioritățile stabilite prin programul operațional și îl
supune avizării ACIS;”.
4. La articolul 20, punctul 6 se modifică și va avea
următorul cuprins:
ă6. efectuează plățile către beneficiari din instrumente
structurale și din cofinanțarea asigurată de la bugetul de stat, în
cazul Programului operațional sectorial «Transport»;”.
5. La articolul 20, punctul 11 se abrogă.

14

MONITORUL OFICIAL AL ROMÂNIEI, PARTEA I, Nr. 566/9.VIII.2011

6. După capitolul II se introduce un nou capitol, capitolul II1,
cu următorul cuprins:
ăCAPITOLUL II1
Mecanismul de verificare a respectării normelor
privind achizițiile publice în cadrul proiectelor finanțate
din instrumente structurale
Art. 321. — (1) În exercitarea atribuțiilor prevăzute la art. 17
pct. 36, autoritatea de management realizează verificări în
scopul de a se asigura că normele comunitare și naționale
privind achizițiile publice au fost respectate în efectuarea
cheltuielilor declarate de beneficiari.
(2) Verificările prevăzute la alin. (1) se realizează ulterior
semnării contractelor de achiziție publică de către beneficiari.
(3) În scopul de a se asigura că normele comunitare și
naționale privind achizițiile publice au fost respectate în
efectuarea cheltuielilor declarate de beneficiari, autoritatea de
management este sprijinită, în condițiile legii, de Autoritatea
Națională pentru Reglementarea și Monitorizarea Achizițiilor
Publice, denumită în continuare ANRMAP, și de Unitatea pentru
Coordonarea și Verificarea Achizițiilor Publice, denumită în
continuare UCVAP.
(4) Verificările prevăzute la alin. (1) pot fi realizate prin
eșantion, pe baza unei analize de risc, și pot viza elementele
verificate în condițiile legii de ANRMAP și UCVAP.
Art. 322. — Sprijinul acordat de ANRMAP în aplicarea
prevederilor art. 321 alin. (3) vizează următoarele:
a) îndeplinirea atribuției prevăzute la art. 49 alin. (2) din
Ordonanța de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de concesiune de
servicii, aprobată cu modificări și completări prin Legea
nr. 337/2006, cu modificările și completările ulterioare;
b) îndeplinirea atribuțiilor prevăzute la art. 2 alin. (1) lit. g1)
și k) din Hotărârea Guvernului nr. 525/2007 privind organizarea
și funcționarea Autorității Naționale pentru Reglementarea și
Monitorizarea Achizițiilor Publice, cu modificările și completările
ulterioare;
c) transmiterea către autoritatea de management a
concluziilor verificărilor desfășurate ca urmare a unor sesizări
cu privire la proceduri de achiziție publică derulate în cadrul
proiectelor finanțate din programul operațional pe care aceasta
îl gestionează.
Art. 323. — Sprijinul acordat de UCVAP și structurile sale
specializate de la nivel teritorial în aplicarea prevederilor art. 321
alin. (3) vizează verificarea aspectelor procedurale aferente
procesului de atribuire a contractelor în conformitate cu art. 1—3
din Ordonanța de urgență a Guvernului nr. 30/2006 privind
funcția de verificare a aspectelor procedurale aferente
procesului de atribuire a contractelor de achiziție publică, a
contractelor de concesiune de lucrări publice și a contractelor
de concesiune de servicii, aprobată cu modificări și completări
prin Legea nr. 228/2007, cu modificările și completările
ulterioare.
Art. 324. — (1) În cazul în care autoritatea de management
consideră că au existat încălcări ale legislației comunitare sau

naționale privind achizițiile publice, aceasta stabilește și aplică
corecții financiare, în condițiile Ordonanței de urgență a
Guvernului nr. 66/2011 privind prevenirea, constatarea și
sancționarea neregulilor apărute în obținerea și utilizarea
fondurilor europene și/sau a fondurilor publice naționale aferente
acestora.
(2) În exercitarea atribuției prevăzute la alin. (1), autoritatea
de management nu este condiționată în luarea deciziilor de
activitățile desfășurate de ANRMAP și UCVAP potrivit
dispozițiilor art. 322 și 323.
Art. 325. — Autoritatea de management, ANRMAP și UCVAP
cooperează continuu, în vederea identificării riscurilor de
încălcare a prevederilor legale în materia achizițiilor publice și în
vederea elaborării de instrucțiuni și recomandări pentru o mai
bună îndrumare a autorităților contractante care beneficiază de
finanțare din instrumentele structurale.
Art. 326. — Autoritățile de management, ANRMAP și UCVAP
încheie protocoale de colaborare în care se detaliază regulile
privind aplicarea prevederilor art. 321 alin. (3) și ale art. 325.
Art. 327. — În exercitarea atribuțiilor prevăzute la art. 20 pct. 1
și 2, Autoritatea de certificare și plată verifică, în scopul
certificării, dacă a primit informațiile corespunzătoare din partea
autorității de management privind procedurile urmate și
verificările
efectuate
de
către
autoritatea
de
management/organismul intermediar asupra achizițiilor publice
aferente contractelor pentru care au fost incluse cheltuielile în
declarațiile de cheltuieli.
Art. 328. — Pentru îndeplinirea obligațiilor prevăzute la
art. 327, atunci când informațiile referitoare la achizițiile publice
care însoțesc declarația de cheltuieli întocmită de autoritatea de
management sunt incomplete/insuficiente, Autoritatea de
certificare și plată poate efectua propriile verificări potrivit
prevederilor art. 61 din Regulamentul (CE) nr. 1.083/2006 al
Consiliului din 11 iulie 2006 de stabilire a anumitor dispoziții
generale privind Fondul European de Dezvoltare Regională,
Fondul Social European și Fondul de coeziune și de abrogare a
Regulamentului (CE) nr. 1.260/1999 poate solicita autorității de
management efectuarea unor verificări suplimentare privind
respectarea reglementărilor naționale și comunitare în domeniul
achizițiilor publice și, după caz, aplicarea de către acestea, în
mod corespunzător, a prevederilor Ordonanței de urgență a
Guvernului nr. 66/2011.”
7. La articolul 36, alineatul (2) se modifică și va avea
următorul cuprins:
ă(2) În lipsa președintelui, conducerea CNC este asigurată
de președintele executiv, șeful ACIS.”
8. La articolul 37, alineatul (1) se modifică și va avea
următorul cuprins:
ăArt. 37. — (1) Deciziile CNC se transmit membrilor săi de
către șeful ACIS, în calitate de președinte executiv al acestuia.”
Art. II. — Alineatul (2) al articolului 13 din Hotărârea
Guvernului nr. 759/2007 privind regulile de eligibilitate a
cheltuielilor efectuate în cadrul operațiunilor finanțate prin
programele operaționale, publicată în Monitorul Oficial al

MONITORUL OFICIAL AL ROMÂNIEI, PARTEA I, Nr. 566/9.VIII.2011
României, Partea I, nr. 517 din 1 august 2007, cu modificările și
completările ulterioare, se modifică și va avea următorul cuprins:
ă(2) Listele prevăzute la alin. (1) sunt aprobate prin ordin
comun al ministrului coordonator al autorității de management,

15

al ministrului finanțelor publice și al secretarului general al
Guvernului, iar în cazul Programului operațional «Asistență
tehnică», prin ordin comun al ministrului finanțelor publice și al
secretarului general al Guvernului.”

PRIM-MINISTRU

EMIL BOC
Contrasemnează:
p. Secretarul general al Guvernului,
Ștefan Gáti
Șeful Autorității pentru Coordonarea Instrumentelor Structurale,
Teodor Cătălin Vătafu
p. Ministrul dezvoltării regionale și turismului,
Gheorghe Nastasia,
secretar general
Ministrul transporturilor și infrastructurii,
Anca Daniela Boagiu
p. Ministrul mediului și pădurilor,
Cristian Apostol,
secretar de stat
Ministrul muncii, familiei și protecției sociale,
Laurențiu Sebastian Lăzăroiu
Ministrul economiei, comerțului și mediului de afaceri,
Ion Ariton
Ministrul administrației și internelor,
Constantin-Traian Igaș
Președintele Autorității Naționale
pentru Reglementarea și Monitorizarea Achizițiilor Publice,
Cristina Trăilă
Ministrul finanțelor publice,
Gheorghe Ialomițianu
București, 4 august 2011.
Nr. 802.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind numirea doamnei Graziela Elena Vâjială
în funcția de președinte al Agenției Naționale Anti-Doping
În temeiul prevederilor art. 15 lit. a) și art. 19 din Legea nr. 90/2001 privind
organizarea și funcționarea Guvernului României și a ministerelor, cu modificările
și completările ulterioare, precum și ale art. 8 alin. (2) și art. 11 alin. (1) din Legea
nr. 227/2006 privind prevenirea și combaterea dopajului în sport, republicată,
primul-ministru emite următoarea decizie:
Articol unic. — Începând cu data intrării în vigoare a prezentei decizii,
doamna Graziela Elena Vâjială se numește în funcția de președinte, cu rang de
secretar de stat, al Agenției Naționale Anti-Doping.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 9 august 2011.
Nr. 77.

16

MONITORUL OFICIAL AL ROMÂNIEI, PARTEA I, Nr. 566/9.VIII.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI, COMERȚULUI ȘI MEDIULUI DE AFACERI
AGENȚIA PENTRU IMPLEMENTAREA PROIECTELOR ȘI PROGRAMELOR PENTRU ÎNTREPRINDERI MICI ȘI MIJLOCII

DECIZIE
privind modificarea Procedurii de implementare a Programului pentru dezvoltarea abilităților
antreprenoriale în rândul tinerilor și facilitarea accesului la finanțare — START, aprobată
prin Decizia președintelui Agenției pentru Implementarea Proiectelor și Programelor
pentru Întreprinderi Mici și Mijlocii nr. 70/2011
Având în vedere prevederile anexei nr. 3/35/27 la Legea bugetului de stat pe anul 2011 nr. 286/2010, ale art. 25 din Legea
nr. 346/2004 privind stimularea înființării și dezvoltării întreprinderilor mici și mijlocii, cu modificările și completările ulterioare,
precum și ale art. 3 lit. a) din Hotărârea Guvernului nr. 65/2009 privind înființarea, organizarea și funcționarea Agenției pentru
Implementarea Proiectelor și Programelor pentru Întreprinderile Mici și Mijlocii, cu modificările și completările ulterioare,
în temeiul prevederilor art. 5 alin. (3) din Hotărârea Guvernului nr. 65/2009, cu modificările și completările ulterioare, și al
prevederilor art. 15 alin. (5) și art. 16 lit. Ba) din partea a III-a cap. 1 din Regulamentul de organizare și funcționare a Agenției pentru
Implementarea Proiectelor și Programelor pentru Întreprinderi Mici și Mijlocii, aprobat prin Ordinul ministrului întreprinderilor mici
și mijlocii, comerțului și mediului de afaceri nr. 658/2009, cu modificările ulterioare,
președintele Agenției pentru Implementarea Proiectelor și Programelor pentru Întreprinderi Mici și Mijlocii emite
prezenta decizie.
Art. I. — Procedura de implementare a Programului pentru
dezvoltarea abilităților antreprenoriale în rândul tinerilor și
facilitarea accesului la finanțare — START, aprobată prin Decizia
președintelui Agenției pentru Implementarea Proiectelor și
Programelor pentru Întreprinderi Mici și Mijlocii nr. 70/2011,
publicată în Monitorul Oficial al României, Partea I, nr. 250 și
250 bis din 8 aprilie 2011, se modifică după cum urmează:
— La punctul 3.2, litera b) va avea următorul cuprins:
ăb) sunt IMM, conform prevederilor art. 2 și ale art. 4 alin. (1)
din Legea nr. 346/2004 privind stimularea înființării și dezvoltării

întreprinderilor mici și mijlocii, cu modificările și completările
ulterioare, care transpune în legislația națională Recomandarea
CE nr. 361 din 6 mai 2003, publicată în Jurnalul Oficial al Uniunii
Europene nr. L124 din 20 mai 2003 (au până la 249 de angajați
și realizează o cifră de afaceri anuală netă de până la 50
milioane euro sau dețin active totale de până la 43 milioane
euro, echivalent în lei);”.
Art. II. — Prezenta decizie se publică în Monitorul Oficial al
României, Partea I.

Președintele Agenției pentru Implementarea Proiectelor
și Programelor pentru Întreprinderi Mici și Mijlocii,
Cristian Haiduc
București, 1 august 2011.
Nr. 137.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 566/9.VIII.2011 conține 16 pagini.

Prețul: 3,20 lei

&JUYDGY|525276]
ISSN 1453—4495

