Anul 179 (XXIII) — Nr. 532

PARTEA I

Joi, 28 iulie 2011

LEGI, DECRETE, HOTĂRÂRI ȘI ALTE ACTE
SUMAR
Pagina
DECIZII ALE CURȚII CONSTITUȚIONALE
Decizia nr. 650 din 17 mai 2011 referitoare la excepția de
neconstituționalitate a dispozițiilor art. 286—288 din
Legea nr. 53/2003 — Codul muncii, ale art. 74, art. 75
și art. 77 din Legea nr. 168/1999 privind soluționarea
conflictelor de muncă și ale art. 164 din Codul de
procedură civilă ..........................................................
Decizia nr. 653 din 17 mai 2011 referitoare la excepția de
neconstituționalitate a dispozițiilor art. 31 alin. (3) din
Legea nr. 53/2003 — Codul muncii ..........................
Decizia nr. 659 din 17 mai 2011 referitoare la excepția de
neconstituționalitate a dispozițiilor art. 39 alin. (2),
art. 40 alin. (2) lit. a) și art. 41 din Legea nr. 53/2003 —
Codul muncii ..............................................................
Decizia nr. 660 din 17 mai 2011 referitoare la excepția de
neconstituționalitate a dispozițiilor art. 164 alin. (2) din
Legea nr. 53/2003 — Codul muncii ..........................
Decizia nr. 662 din 17 mai 2011 referitoare la excepția de
neconstituționalitate a dispozițiilor art. 16 alin. (1) și ale
art. 276 alin. (1) lit. e) din Legea nr. 53/2003 — Codul
muncii ........................................................................
Decizia nr. 663 din 17 mai 2011 referitoare la excepția de
neconstituționalitate a dispozițiilor art. 287 din Legea
nr. 53/2003 — Codul muncii ......................................
Decizia nr. 702 din 31 mai 2011 referitoare la excepția de
neconstituționalitate a dispozițiilor art. 26 alin. (5), (7),
(8) și (10) din Legea nr. 275/2006 privind executarea
pedepselor și a măsurilor dispuse de organele
judiciare în cursul procesului penal ............................
Decizia nr. 709 din 31 mai 2011 referitoare la excepția de
neconstituționalitate a prevederilor art. I pct. 1 și art. II
din Ordonanța de urgență a Guvernului nr. 62/2010
pentru modificarea și completarea Legii nr. 221/2009
privind condamnările cu caracter politic și măsurile
administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al
Legii nr. 247/2005 privind reforma în domeniile
proprietății și justiției, precum și unele măsuri
adiacente....................................................................
Decizia nr. 834 din 23 iunie 2011 referitoare la excepția de
neconstituționalitate a dispozițiilor art. 103 alin. (8)
raportate la cele ale art. 114 alin. (1) lit. e) din
Ordonanța de urgență a Guvernului nr. 195/2002
privind circulația pe drumurile publice ........................

2–4

4–5

6–7

7–8

8–9

10–11

11–13

13–15

15–16

2

MONITORUL OFICIAL AL ROMÂNIEI, PARTEA I, Nr. 532/28.VII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 650
din 17 mai 2011

referitoare la excepția de neconstituționalitate a dispozițiilor art. 286—288
din Legea nr. 53/2003 — Codul muncii, ale art. 74, art. 75 și art. 77 din Legea nr. 168/1999
privind soluționarea conflictelor de muncă și ale art. 164 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 286—288 din Legea nr. 53/2003 — Codul
muncii și ale art. 74, 75 și 77 din Legea nr. 168/1999 privind
soluționarea conflictelor de muncă, excepție ridicată de
Societatea Comercială ăPetrom” — S.A. din București în Dosarul
nr. 3.562/109/2008 al Tribunalului Argeș — Secția civilă și care
constituie obiectul Dosarului Curții Constituționale nr. 3.251D/2010.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 3.366D/2010, având ca obiect excepția de neconstituționalitate
a dispozițiilor art. 286—288 din Legea nr. 53/2003 — Codul
muncii, ale art. 74, 75, 77 din Legea nr. 168/1999 privind
soluționarea conflictelor de muncă și ale art. 164 din Codul de
procedură civilă, excepție ridicată de Societatea Comercială
ăPetrom” — S.A. — din București în Dosarul nr. 10.935/118/2008
al Tribunalului Constanța — Secția civilă.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 3.732D/2010, având ca obiect excepția de neconstituționalitate
a dispozițiilor art. 286—288 din Legea nr. 53/2003 — Codul
muncii, ale art. 74, 75, 77 din Legea nr. 168/1999 privind
soluționarea conflictelor de muncă și ale art. 164 din Codul de
procedură civilă, excepție ridicată de Societatea Comercială
ăPetrom”—S.A. din București în Dosarul nr. 37140.01/3/2007 al
Tribunalului București — Secția a VIII-a conflicte de muncă și
asigurări sociale.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 3.251D/2010,
nr. 3.366D/2010 și nr. 3.732D/2010, pune în discuție, din oficiu,
problema conexării cauzelor.
Reprezentantul Ministerului Public este de acord cu
conexarea dosarelor.

Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 3.366D/2010 și
nr. 3.732D/2010 la Dosarul nr. 3.251D/2010, care este primul
înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate, sens
în care invocă jurisprudența în materie a Curții Constituționale.
C U R T E A,

având în vedere actele și lucrările dosarelor, constată
următoarele:
Prin Încheierea din 22 martie 2010, pronunțată în Dosarul
nr. 3.562/109/2008, Tribunalul Argeș — Secția civilă a sesizat
Curtea Constituțională cu excepția de neconstituționalitate
a dispozițiilor art. 286—288 din Legea nr. 53/2003 — Codul
muncii și ale art. 74, art. 75 și art. 77 din Legea nr. 168/1999
privind soluționarea conflictelor de muncă.
Prin Încheierea din 3 februarie 2010, pronunțată în Dosarul
nr. 10.935/118/2008, Tribunalul Constanța — Secția civilă a
sesizat Curtea Constituțională cu excepția de
neconstituționalitate a dispozițiilor art. 286—288 din Legea
nr. 53/2003 — Codul muncii, ale art. 74, art. 75, art. 77 din
Legea nr. 168/1999 privind soluționarea conflictelor de
muncă și ale art. 164 din Codul de procedură civilă.
Prin Încheierea din 8 februarie 2010, pronunțată în Dosarul
nr. 37140.01/3/2007, Tribunalul București — Secția a VIII-a
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 286—288 din Legea nr. 53/2003 — Codul
muncii, ale art. 74, art. 75 și art. 77 din Legea nr. 168/1999
privind soluționarea conflictelor de muncă și ale art. 164 din
Codul de procedură civilă.
În toate aceste dosare, excepția de neconstituționalitate a
fost invocată de Societatea Comercială ăPetrom” — S.A. din
București, cu prilejul soluționării unor cauze civile având ca
obiect drepturi bănești.
În motivarea excepției de neconstituționalitate autorul
acesteia susține, în esență, că dispozițiile legale atacate sunt
de un formalism excesiv, de natură să afecteze grav efectivitatea
exercitării drepturilor recunoscute de lege atât pentru angajat,
cât și pentru angajator și să restrângă nejustificat dreptul la
apărare al angajatorului, care este pus într-o situație de
dezechilibru față de angajatul care are calitatea de reclamant.
Autorii excepției invocă faptul că intervalul de timp dintre data
primirii citației și data termenului de judecată este prea scurt
pentru ca un angajator să își exercite dreptul la apărare și să se
achite de sarcina probei care îi revine. De asemenea, faptul că
prevederile art. 164 din Codul de procedură civilă lasă la
aprecierea instanței posibilitatea conexării cauzelor și nu obligă

MONITORUL OFICIAL AL ROMÂNIEI, PARTEA I, Nr. 532/28.VII.2011
la luarea unei astfel de măsuri, ceea ce ar conduce la o
economie de timp și de cheltuieli, precum și la o judecată
unitară, este de natură să aducă atingere dreptului la apărare.
Tribunalul Argeș — Secția civilă, Tribunalul Constanța —
Secția civilă și Tribunalul București — Secția a VIII-a
conflicte de muncă și asigurări sociale consideră că excepția
de neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul, invocând jurisprudența în materie a Curții
Constituționale, arată că excepția de neconstituționalitate nu
este întemeiată.
Președinții celor două Camere ale Parlamentului și
Avocatul Poporului nu au comunicat punctele de vedere
solicitate cu privire la excepția de neconstituționalitate.
C U R T E A,

examinând încheierile de sesizare, punctul de vedere al
Guvernului, rapoartele întocmite de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 286—288 din Legea nr. 53/2003 — Codul muncii,
publicată în Monitorul Oficial al României, Partea I, nr. 72 din
5 februarie 2003, având următorul cuprins:
— Art. 286: ă(1) Cererile referitoare la soluționarea
conflictelor de muncă se judecă în regim de urgență.
(2) Termenele de judecată nu pot fi mai mari de 15 zile.
(3) Procedura de citare a părților se consideră legal
îndeplinită dacă se realizează cu cel puțin 24 de ore înainte de
termenul de judecată.”;
—Art. 287: ăSarcina probei în conflictele de muncă revine
angajatorului, acesta fiind obligat să depună dovezile în
apărarea sa până la prima zi de înfățișare.”;
— Art. 288: ăAdministrarea probelor se face cu respectarea
regimului de urgență, instanța fiind în drept să decadă din
beneficiul probei admise partea care întârzie în mod nejustificat
administrarea acesteia.”
De asemenea, obiect al excepției de neconstituționalitate îl
constituie și dispozițiile art. 74, 75 și 77 din Legea nr. 168/1999
privind soluționarea conflictelor de muncă, publicată în Monitorul
Oficial al României, Partea I, nr. 582 din 29 noiembrie 1999, cu
modificările și completările ulterioare, dispoziții potrivit cărora:
— Art. 74: ă(1) Cererile referitoare la soluționarea conflictelor
de drepturi se judecă în regim de urgență.
(2) Termenele de judecată nu pot fi mai mari de 10 zile.
(3) Părțile sunt legal citate, dacă citația le-a fost înmânată
cel puțin cu o zi înaintea judecării.”;
— Art. 75: ăÎn cazul în care sunt contestate măsuri unilaterale
dispuse de unitate, aceasta are obligația ca, până la prima zi de
înfățișare, să depună dovezile în baza cărora a luat măsura
respectivă.”;
— Art. 77: ă(1) În cazul în care judecata continuă,
administrarea probelor se va face cu respectarea regimului de
urgență al judecării conflictelor de drepturi.

3

(2) Instanța poate să decadă din beneficiul probei admise
partea care întârzie nejustificat administrarea acesteia.”;
În sfârșit, obiect al excepției îl constituie și dispozițiile art. 164
din Codul de procedură civilă, potrivit cărora ăPărțile vor putea
cere întrunirea mai multor pricini ce se află înaintea aceleiași
instanțe sau instanțe deosebite, de același grad, în care sunt
aceleași părți sau chiar împreună cu alte părți și al căror obiect
și cauză au între dânsele o strânsă legătură.
Întrunirea poate fi făcută de judecător chiar dacă părțile nu au
cerut-o.
Dosarul va fi trimis instanței mai întâi învestită, afară numai
dacă amândouă părțile cer trimiterea lui la una din celelalte
instanțe.
Când una din pricini este de competența unei instanțe, și
părțile nu o pot înlătura, întrunirea se va face la acea instanță.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (1)—(3) referitoare la accesul liber la justiție și
dreptul la un proces echitabil, ale art. 24 privind dreptul la
apărare și ale art. 53 alin. (1) referitoare la restrângerea
exercițiului unor drepturi sau al unor libertăți, precum și ale art. 6
paragraful 1 referitoare la dreptul la un proces echitabil din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea reține
că, ulterior sesizării sale, Legea nr. 168/1999 privind
soluționarea conflictelor de muncă a fost abrogată prin art. 224
lit. b) din Legea dialogului social nr. 62/2011, publicată în
Monitorul Oficial al României, Partea I, nr. 322 din 10 mai 2011,
care nu a mai păstrat aceeași concepție legislativă referitoare
la soluționarea conflictelor ce au ca obiect exercitarea unor
drepturi sau îndeplinirea unor obligații care decurg din legi sau
din alte acte normative, precum și din contractele colective sau
individuale de muncă.
În aceste condiții, Curtea constată că excepția de
neconstituționalitate a dispozițiilor art. 74, 75 și 77 din Legea
nr. 168/1999 a rămas fără obiect.
În ceea ce privește dispozițiile art. 286, 287 și 288 din Legea
nr. 53/2003 — Codul muncii, Curtea reține că acestea au mai
constituit obiect al controlului de constituționalitate, prin
raportare la aceleași texte constituționale și convenționale și prin
prisma unor critici similare. Astfel, prin Decizia nr. 369 din
25 martie 2010, publicată în Monitorul Oficial al României,
Partea I, nr. 305 din 11 mai 2010, sau prin Decizia nr. 1.349 din
19 octombrie 2010, publicată în Monitorul Oficial al României,
Partea I, nr. 860 din 22 decembrie 2010, Curtea a respins
excepția de neconstituționalitate ca neîntemeiată, reținând că
textele de lege criticate reprezintă norme care stabilesc o
procedură specială, derogatorie, referitoare la termenele de
judecată și modalitatea administrării probelor în cazul judecării
cererilor privind conflictele de muncă. Reglementarea acestora
constituie o opțiune a legiuitorului, care a avut în vedere
instituirea unei proceduri simple și urgente, adaptată raporturilor
de muncă și exercitării dreptului la muncă. În plus, regulile de
procedură prevăzute de aceste dispoziții se aplică în mod
echitabil atât angajatorilor, cât și angajaților, fără a fi favorizată
o categorie sau alta.
În ceea ce privește dispozițiile art. 164 din Codul de
procedură civilă, Curtea a constatat constituționalitatea
acestora, reținând că ele reglementează norme de procedură a
căror interpretare și aplicare revine instanțelor de judecată.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin deciziile menționate, precum și considerentele
care le-au fundamentat sunt valabile și în prezenta cauză.

4

MONITORUL OFICIAL AL ROMÂNIEI, PARTEA I, Nr. 532/28.VII.2011

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca devenită inadmisibilă excepția de neconstituționalitate a dispozițiilor art. 74, art. 75 și art. 77 din Legea
nr. 168/1999 privind soluționarea conflictelor de muncă, excepție ridicată de Societatea Comercială. ăPetrom” — S.A. din București
în Dosarul nr. 3.562/109/2008 al Tribunalului Argeș — Secția civilă, în Dosarul nr. 10.935/118/2008 al Tribunalului Constanța —
Secția civilă și în Dosarul nr. 37140.01/3/2007 al Tribunalului București — Secția a VIII-a conflicte de muncă și asigurări sociale.
2. Respinge ca neîntemeiată excepția de neconstituționalitate a dispozițiilor art. 286—288 din Legea nr. 53/2003 — Codul
muncii și ale art. 164 din Codul de procedură civilă, excepție ridicată de același autor în Dosarul nr. 10.935/118/2008 al Tribunalului
Constanța — Secția civilă și în Dosarul nr. 37140.01/3/2007 al Tribunalului București — Secția a VIII-a conflicte de muncă și
asigurări sociale.
Definitivă și general obligatorie.
Pronunțată în ședința publică din data de 17 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea
CURTEA CONSTITUȚIONALĂ

D E C I Z I A Nr. 653
din 17 mai 2011

referitoare la excepția de neconstituționalitate a dispozițiilor art. 31 alin. (3)
din Legea nr. 53/2003 — Codul muncii
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 31 alin. (41) din Legea nr. 53/2003 — Codul
muncii, excepție ridicată din oficiu de Curtea de Apel
București — Secția a VII-a civilă și pentru cauze privind conflicte
de muncă și asigurări sociale în Dosarul nr. 431/3/2009
(nr. vechi 306/2010).
La apelul nominal se prezintă partea Societatea Comercială
ăCetelen IFN” — S.A. din București, prin avocatul Ion Dragne.
Lipsește partea Ionuț-Daniel Cristea, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului părții Societatea Comercială ăCetelen
IFN” — S.A. din București, care solicită respingerea excepției
de neconstituționalitate, sens în care invocă jurisprudența în
materie a Curții Constituționale. De asemenea, arată că
persoanele aflate în perioadă de probă nu se află într-o situație
identică cu cele angajate definitiv, astfel că nu se poate vorbi
despre existența unei discriminări între cele două categorii de
persoane sub aspectul condițiilor de încetare a raportului de
muncă, iar un eventual abuz din partea angajatorului poate fi
supus controlului instanțelor de judecată.

Reprezentantul Ministerului Public pune concluzii de
respingere ca neîntemeiată a excepției de neconstituționalitate,
având în vedere jurisprudența în materie a Curții Constituționale.
De asemenea, consideră că atitudinea abuzivă a angajatorului
poate fi sancționată de instanța de judecată pe considerentul
bunei-credințe ce trebuie să existe în exercitarea drepturilor.
C U R T E A,

având în vedere actele și lucrările dosarului, constată
următoarele:
Prin Încheierea din 25 mai 2010, pronunțată în Dosarul
nr. 431/3/2009 (nr. vechi 306/2010), Curtea de Apel București —
Secția a VII-a civilă și pentru cauze privind conflicte de
muncă și asigurări sociale a sesizat Curtea Constituțională
cu excepția de neconstituționalitate a dispozițiilor art. 31
alin. (41) din Legea nr. 53/2003 — Codul muncii.
Excepția a fost ridicată de instanța de judecată, din oficiu, cu
prilejul soluționării recursului formulat de Ionuț-Daniel Cristea
împotriva Sentinței civile nr. 6.038 din 12 octombrie 2009,
pronunțată de Tribunalul București — Secția a VIII-a — Conflicte
de muncă și asigurări sociale în Dosarul nr. 431/3/LM/2009
având ca obiect o contestație împotriva deciziei de concediere.
În motivarea excepției de neconstituționalitate se arată,
în esență, că prevederile de lege care reglementează încetarea
contractului individual de muncă al salariatului aflat în perioada
de probă printr-o simplă notificare aduc atingere dispozițiilor din
Constituție potrivit cărora salariații au dreptul la măsuri de
protecție socială. Astfel, art. 31 alin. (41) din Codul muncii în
mare parte golește de conținut drepturile salariatului aflat în
perioada de probă, câtă vreme acesta poate fi exclus din rândul
personalului salarizat al angajatorului doar ca urmare a unei
înștiințări scrise care poartă denumirea de notificare. Mai mult,
textul de lege creează o discrepanță între salariatul aflat în
perioada de probă și salariatul care nu se află într-o asemenea
perioadă, sub aspectul încetării raporturilor de muncă. Astfel,

MONITORUL OFICIAL AL ROMÂNIEI, PARTEA I, Nr. 532/28.VII.2011
deși obligațiile sunt similare, desfacerea contractului de muncă
nu se bucură de aceleași garanții.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului, invocând jurisprudența în materie a
Curții Constituționale prin Decizia nr. 657/2009, arată că textul
de lege criticat este constituțional.
Președinții celor două Camere ale Parlamentului și
Guvernul nu au comunicat punctele de vedere solicitate cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 31 alin. (41) din Legea nr. 53/2003 — Codul muncii,
publicată în Monitorul Oficial al României, Partea I, nr. 72 din
5 februarie 2003, dispoziții potrivit cărora: ăPe durata sau la sfârșitul
perioadei de probă, contractul individual de muncă poate înceta
numai printr-o notificare scrisă, la inițiativa oricăreia dintre părți.”
În opinia Curții de Apel București — Secția a VII-a civilă și
pentru cauze privind conflicte de muncă și asigurări sociale,
textul de lege criticat contravine următoarelor texte din
Constituție: art. 16 alin. (1) privind egalitatea în drepturi și art. 41
alin. (2) privind dreptul salariaților la măsuri de protecție socială.
Examinând excepția de neconstituționalitate, Curtea
constată că, ulterior sesizării, art. 31 din Codul muncii a fost
modificat prin dispozițiile art. I pct. 9 din Legea nr. 40/2011
privind modificarea și completarea Legii nr. 53/2003 — Codul
muncii, publicată în Monitorul Oficial al României, Partea I,
nr. 225 din 31 martie 2011. Astfel, soluția legislativă criticată a
fost preluată în conținutul alin. (3) al art. 31 în următoarea
redactare: ăPe durata sau la sfârșitul perioadei de probă,
contractul individual de muncă poate înceta exclusiv printr-o
notificare scrisă, fără preaviz, la inițiativa oricăreia dintre părți,
fără a fi necesară motivarea acesteia.”
Prin urmare, obiect al excepției de neconstituționalitate
urmează a-l constitui dispozițiile art. 31 alin. (3) din Codul
muncii.
În ceea ce privește constituționalitatea acestor dispoziții de
lege, Curtea reține că art. 31 din Codul muncii instituie

5

posibilitatea angajatorului, dar și a angajatului de a evalua
condițiile exercitării drepturilor și obligațiilor ce reies din
contractul individual de muncă, având posibilitatea de a înceta
raporturile de muncă fie la sfârșitul perioadei de probă, fie la
termenul stabilit, fie chiar anterior. Așadar, pe durata perioadei
de probă, raporturile de muncă au un caracter precar, nefiind
consolidate decât după expirarea acestei perioade și numai
dacă salariatul corespunde profesional postului în care este
încadrat ori dacă este mulțumit de acel post și dorește să
continue activitatea. Beneficiul sistării raporturilor de muncă prin
simpla notificare servește ambelor părți ale contractului.
Astfel se instituie o modalitate simplificată de încetare a
raporturilor de muncă, prin intermediul căreia părțile au
posibilitatea de a denunța unilateral raporturile de muncă, fără
a fi ținute de obligațiile ce trebuie respectate cu prilejul
concedierii ori al demisiei.
Pentru aceste motive, situația nu poate fi comparată cu
aceea a încetării contractului de muncă pentru necorespundere
profesională în temeiul art. 61 lit. d) din Codul muncii, cauză
aplicabilă salariaților care nu se mai află în perioada de probă,
întrucât în cazul acestora raportul de muncă nu mai are un
caracter precar, de testare a aptitudinilor salariatului, astfel că
angajatorul trebuie să motiveze decizia sa de desfacere a
contractului de muncă.
Având în vedere cele arătate, nu se poate susține existența
unei diferențe nejustificate de tratament juridic între salariații
aflați în perioada de probă și ceilalți salariați, situațiile în care se
află aceștia fiind evident diferite.
De asemenea, nu poate fi reținută nici încălcarea dreptului la
protecție socială a angajaților. În acest sens, Curtea observă că
acest drept fundamental nu are un conținut concret, urmând a
îmbrăca forme diferite, în funcție de situația avută în vedere.
Astfel, salariatul care încheie un contract individual de muncă pe
o perioadă de probă cunoaște precaritatea acestui contract, el
însuși putând avea inițiativa de a înceta raporturile de muncă fără
preaviz. Prin urmare, nu ar putea beneficia de o protecție sporită,
care să confere un alt caracter raporturilor juridice încheiate.
Cu toate acestea, deși angajatorul nu trebuie să își motiveze
decizia de încetare a contractului individual de muncă, Curtea
apreciază că o eventuală atitudine abuzivă a acestuia — spre
exemplu obligarea salariatului la executarea unor sarcini de
serviciu care nu corespund funcției sau postului ocupat — ar
putea fi contestată în fața instanței de judecată în virtutea
principiului bunei-credințe în desfășurarea relațiilor de muncă,
principiu consacrat de art. 8 din Codul muncii, dar și de art. 57
din Constituție.
De altfel, cu privire la constituționalitatea dispozițiilor de lege
criticate în raport cu art. 16 alin. (1) și art. 41 din Constituție,
Curtea s-a mai pronunțat și prin Decizia nr. 657 din 30 aprilie
2009, publicată în Monitorul Oficial al României, Partea I, nr. 418
din 18 iunie 2009, respingând excepția de neconstituționalitate
ca neîntemeiată.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 31 alin. (3) din Legea nr. 53/2003 — Codul
muncii, excepție ridicată din oficiu de Curtea de Apel București — Secția a VII-a civilă și pentru cauze privind conflicte de muncă
și asigurări sociale în Dosarul nr. 431/3/2009 (nr. vechi 306/2010).
Definitivă și general obligatorie.
Pronunțată în ședința publică din data de 17 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

6

MONITORUL OFICIAL AL ROMÂNIEI, PARTEA I, Nr. 532/28.VII.2011
CURTEA CONSTITUȚIONALĂ

D E C I Z I A Nr. 659
din 17 mai 2011

referitoare la excepția de neconstituționalitate a dispozițiilor art. 39 alin. (2), art. 40 alin. (2) lit. a)
și art. 41 din Legea nr. 53/2003 — Codul muncii
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 39 alin. (2), art. 40 alin. (2) lit. a) și art. 41 din
Legea nr. 53/2003 — Codul muncii, excepție ridicată de
Societatea Comercială ăAllianz Pensii Private” — S.A. din
București în Dosarul nr. 5.124/110/2008 al Curții de Apel
Bacău — Secția civilă, cauze minori, familie, conflicte de muncă
și asigurări sociale.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
considerând că prevederile de lege criticate nu aduc atingere
textelor constituționale invocate.
C U R T E A,

având în vedere actele și lucrările dosarului, constată
următoarele:
Prin Încheierea din 2 august 2010, pronunțată în Dosarul
nr. 5.124/110/2008, Curtea de Apel Bacău — Secția civilă,
cauze minori, familie, conflicte de muncă și asigurări
sociale a sesizat Curtea Constituțională cu excepția de
neconstituționalitate a dispozițiilor art. 39 alin. (2), art. 40
alin. (2) lit. a) și art. 41 din Legea nr. 53/2003 — Codul
muncii.
Excepția a fost ridicată de Societatea Comercială ăAllianz
Pensii Private” — S.A. din București cu prilejul soluționării
recursului formulat împotriva Sentinței civile nr. 1.386/D/
19 octombrie 2009, pronunțată de Tribunalul Bacău în Dosarul
nr. 5.124/110/2008.
În motivarea excepției de neconstituționalitate se arată,
în esență, că prevederile de lege criticate îi dezavantajează pe
angajatori, întrucât instituie în sarcina acestora obligația de a
informa salariații asupra condițiilor de muncă și asupra
elementelor care privesc desfășurarea relațiilor de muncă,
obligație a cărei îndeplinire, în condițiile actuale când mijloacele
de comunicare sunt diverse, este greu de dovedit. Astfel, sub
protecția acestor texte de lege, angajatul, printr-un
comportament abuziv și indisciplinat, își permite să încalce
atribuțiile de serviciu.
Curtea de Apel Bacău — Secția civilă, cauze minori,
familie, conflicte de muncă și asigurări sociale consideră că
textele de lege criticate sunt constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.

Guvernul consideră că excepția de neconstituționalitate nu
este întemeiată.
Avocatul Poporului consideră că textele de lege criticate
sunt conforme cu dispozițiile Constituției.
Președinții celor două Camere ale Parlamentului nu au
comunicat punctele de vedere solicitate cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 39 alin. (2), art. 40 alin. (2) lit. a) și art. 41 din
Legea nr. 53/2003 – Codul muncii, publicată în Monitorul Oficial
al României, Partea I, nr. 72 din 5 februarie 2003, dispoziții
potrivit cărora:
— Art. 39 alin. (2): ăSalariatului îi revin, în principal,
următoarele obligații:
a) obligația de a realiza norma de muncă sau, după caz, de
a îndeplini atribuțiile ce îi revin conform fișei postului;
b) obligația de a respecta disciplina muncii;
c) obligația de a respecta prevederile cuprinse în
regulamentul intern, în contractul colectiv de muncă aplicabil,
precum și în contractul individual de muncă;
d) obligația de fidelitate față de angajator în executarea
atribuțiilor de serviciu;
e) obligația de a respecta măsurile de securitate și sănătate
a muncii în unitate;
f) obligația de a respecta secretul de serviciu.”;
Curtea constată că, ulterior sesizării, art. 39 alin. (2) a fost
completat prin art. I pct. 17 din Legea nr. 40/2011 pentru
modificarea și completarea Legii nr. 53/2003 — Codul muncii, cu
lit. g), potrivit căreia se arată că salariatul are ăalte obligații
prevăzute de lege sau de contractele colective de muncă
aplicabile”. Aceste dispoziții nu modifică însă soluția legislativă
criticată.
— Art. 40 alin. (2) lit. a): ă(2) Angajatorului în revin, în
principal, următoarele obligații:
a) să informeze salariații asupra condițiilor de muncă și
asupra elementelor care privesc desfășurarea relațiilor de
muncă;”;
— Art. 41: ă(1) Contractul individual de muncă poate fi
modificat numai prin acordul părților.
(2) Cu titlu de excepție, modificarea unilaterală a contractului
individual de muncă este posibilă numai în cazurile și în
condițiile prevăzute de prezentul cod.
(3) Modificarea contractului individual de muncă se referă la
oricare dintre următoarele elemente:
a) durata contractului;
b) locul muncii;
c) felul muncii;
d) condițiile de muncă;
e) salariul;
f) timpul de muncă și timpul de odihnă.”

MONITORUL OFICIAL AL ROMÂNIEI, PARTEA I, Nr. 532/28.VII.2011
În opinia autorului excepției, aceste texte de lege sunt
contrare art. 16 și 21 din Constituție referitoare la egalitatea în
drepturi, respectiv accesul liber la justiție.
Examinând excepția de neconstituționalitate, Curtea reține
că la încheierea contractului individual de muncă obligația de
informare ce revine angajatorului cu privire la clauzele esențiale
ale contractului se asigură prin însăși încheierea în formă scrisă
a contractului, potrivit art. 17 din Codul muncii. Spre deosebire
de această situație, textele de lege criticate nu precizează forma
în care angajatorul trebuie să îndeplinească obligația sa de
informare pe parcursul desfășurării contractului de muncă.
Astfel, angajatorul are posibilitatea de a hotărî unilateral sau în
acord cu angajații, cu prilejul negocierii contractului colectiv de

7

muncă, asupra modalității în care îi va informa pe aceștia din
urmă cu privire la condițiile de muncă și la elementele care
privesc desfășurarea relațiilor de muncă, asigurându-se că
poate proba ulterior executarea obligației. Așadar, ceea ce poate
aduce atingere drepturilor angajatorului nu este conținutul
textelor de lege criticate, ci propria lipsă de diligență a acestuia.
În ceea ce privește modificarea clauzelor contractului
individual de muncă, la care se referă art. 41 din Codul muncii,
aceasta se face numai printr-un act adițional, cu respectarea
obligației ad validitatem privind forma scrisă a contractului
individual de muncă. În aceste condiții, problema imposibilității
dovedirii în justiție apare ca lipsită de justificare.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 39 alin. (2), art. 40 alin. (2) lit. a) și art. 41
din Legea nr. 53/2003 — Codul muncii, excepție ridicată de Societatea Comercială ăAllianz Pensii Private” — S.A. din București
în Dosarul nr. 5.124/110/2008 al Curții de Apel Bacău — Secția civilă, cauze minori, familie, conflicte de muncă și asigurări sociale.
Definitivă și general obligatorie.
Pronunțată în ședința publică din data de 17 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea
CURTEA CONSTITUȚIONALĂ

D E C I Z I A Nr. 660
din 17 mai 2011

referitoare la excepția de neconstituționalitate a dispozițiilor art. 164 alin. (2)
din Legea nr. 53/2003 — Codul muncii
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 164 alin. (2) din Legea nr. 53/2003 — Codul
muncii, excepție ridicată de Societatea Comercială ăSipa” —
S.R.L. din București în Dosarul nr. 25.621/3/2010 al Tribunalului
București – Secția a VIII-a litigii de muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.

C U R T E A,

având în vedere actele și lucrările dosarului, constată
următoarele:
Prin Încheierea din 26 mai 2010, pronunțată în Dosarul
nr. 25.621/3/2010, Tribunalul București — Secția a VIII-a
litigii de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 164 alin. (2) din Legea nr. 53/2003 — Codul
muncii.
Excepția a fost ridicată de Societatea Comercială ăSipa” —
S.R.L. din București cu prilejul soluționării contestației formulate
de Radu Cătălin Leanca împotriva deciziei de sancționare.
În motivarea excepției de neconstituționalitate autorul
acesteia arată, în esență, că textul de lege criticat îi
defavorizează pe angajatori în raport cu salariații, de vreme ce
un angajator se vede pus în situația de a nu putea trage la
răspundere materială un angajat atunci când acesta încalcă
atribuțiile de serviciu și creează o pagubă. Astfel, arată că
obținerea unei hotărâri judecătorești definitive și irevocabile
pentru constatarea pagubei pricinuite de salariat reprezintă un
proces lung și anevoios, ceea ce profită salariatului.
Tribunalul București — Secția a VIII-a litigii de muncă și
asigurări sociale consideră că textul de lege criticat este
constituțional.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,

8

MONITORUL OFICIAL AL ROMÂNIEI, PARTEA I, Nr. 532/28.VII.2011

precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 164 alin. (2) din Legea nr. 53/2003 — Codul
muncii, publicată în Monitorul Oficial al României, Partea I, nr. 72
din 5 februarie 2003, dispoziții potrivit cărora: ăReținerile cu titlu
de daune cauzate angajatorului nu pot fi efectuate decât dacă
datoria salariatului este scadentă, lichidă și exigibilă și a fost
constatată ca atare printr-o hotărâre judecătorească definitivă
și irevocabilă.”
Examinând excepția de neconstituționalitate, Curtea
constată că autorul excepției critică art. 164 alin. (2) din Codul
muncii din perspectiva art. 16 alin. (2) din Constituție, potrivit

căruia ăNimeni nu este mai presus de lege”. Curtea apreciază
însă că textul de lege criticat nu doar că nu contravine
dispozițiilor constituționale invocate, ci reprezintă chiar o
aplicare a acestor dispoziții. Astfel, pornind de la ideea că
raporturile dintre salariat și angajator trebuie să se desfășoare
numai în condițiile stabilite de lege, sancționarea salariatului
trebuie să respecte o serie de garanții legale, inclusiv controlul
acesteia de către instanța de judecată.
De altfel, în acest sens, Curtea, prin Decizia nr. 312 din 8 iulie
2004, publicată în Monitorul Oficial al României, Partea I, nr. 797
din 30 august 2004, arăta că, ăîn condițiile statului de drept se
impune ca orice executare silită să aibă la bază un titlu
executoriu valabil, iar răspunderea patrimonială pentru daune
să se stabilească de către instanțele de judecată, care, potrivit
art. 124 alin. (1) din Constituție, republicată, înfăptuiesc justiția
în numele legii. De asemenea, Curtea observă că dispoziția
legală criticată se înscrie în cadrul măsurilor de protecție a
salariatului în raporturile sale cu angajatorul, ceea ce nu poate
avea semnificația unei discriminări, cele două părți aflându-se în
situații diferite care justifică aplicarea unui tratament juridic
diferit.”
Pentru considerentele arătate, precum și pentru cele reținute
în decizia amintită, Curtea apreciază că excepția de
neconstituționalitate nu este întemeiată.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 164 alin. (2) din Legea nr. 53/2003 — Codul
muncii, excepție ridicată de Societatea Comercială ăSipa” — S.R.L. din București în Dosarul nr. 25.621/3/2010 al Tribunalului
București — Secția a VIII-a litigii de muncă și asigurări sociale.
Definitivă și general obligatorie.
Pronunțată în ședința publică din data de 17 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea
CURTEA CONSTITUȚIONALĂ

D E C I Z I A Nr. 662
din 17 mai 2011

referitoare la excepția de neconstituționalitate a dispozițiilor art. 16 alin. (1) și ale art. 276 alin. (1)
lit. e) din Legea nr. 53/2003 — Codul muncii
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 16 alin. (1) și ale art. 276 alin. (1) lit. e) din
Legea nr. 53/2003 — Codul muncii, excepție ridicată de PFA

Danci Ionuț Loghin în Dosarul nr. 5.734/306/2010 al Judecătoriei
Sibiu — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 21 septembrie 2010, pronunțată în
Dosarul nr. 5.734/306/2010, Judecătoria Sibiu — Secția civilă
a sesizat Curtea Constituțională cu excepția de

MONITORUL OFICIAL AL ROMÂNIEI, PARTEA I, Nr. 532/28.VII.2011
neconstituționalitate a dispozițiilor art. 16 alin. (1) și ale
art. 276 alin. (1) lit. e) din Legea nr. 53/2003 — Codul muncii.
Excepția a fost ridicată de PFA Danci Ionuț Loghin din
Șelimbăr cu prilejul soluționării unei plângeri contravenționale.
În motivarea excepției de neconstituționalitate autorul
acesteia arată, în esență, că prevederile de lege criticate
contravin dispozițiilor art. 41 și art. 135 alin. (2) lit. a) din
Constituție, întrucât instituie obligativitatea încheierii contractului
individual de muncă în formă scrisă, fapt ce ăcreează disconfort
și o serie de dificultăți angajatorului pus în situația să încheie
contract de muncă din prima zi în care salariatul se prezintă la
muncă”. În plus, ăsalariatul riscă desfacerea contractului de
muncă pentru necompetență profesională în situația încheierii
lui în formă scrisă”.
Judecătoria Sibiu — Secția civilă, invocând jurisprudența
în materie a Curții Constituționale, arată că dispozițiile de lege
criticate sunt conforme cu prevederile Legii fundamentale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie dispozițiile
art. 16 alin. (1) și ale art. 276 alin. (1) lit. e) din Legea nr. 53/2003 —
Codul muncii, publicată în Monitorul Oficial al României, Partea I,
nr. 72 din 5 februarie 2003, dispoziții potrivit cărora:
— Art. 16 alin. (1): ăContractul individual de muncă se încheie
în baza consimțământului părților, în formă scrisă, în limba
română. Obligația de încheiere a contractului individual de
muncă în formă scrisă revine angajatorului. Angajatorul
persoană juridică, persoana fizică autorizată să desfășoare o
activitate independentă, precum și asociația familială au
obligația de a încheia, în formă scrisă, contractul individual de
muncă anterior începerii raporturilor de muncă.”;
— Art. 276 alin. (1) lit. e): ă(1) Constituie contravenție și se
sancționează astfel următoarele fapte: [...] e) primirea la muncă
a persoanelor fără încheierea unui contract individual de muncă,
potrivit art. 16 alin. (1), cu amendă de la 3.000 lei la 4.000 lei
pentru fiecare persoană identificată, fără a depăși valoarea
cumulată de 100.000 lei;”.

9

Autorul excepției consideră că aceste texte de lege sunt contrare
art. 41 și art. 135 alin. (2) lit. a) din Constituție privind munca și
protecția socială a muncii, precum și obligația statului de a asigura
libertatea comerțului, protecția concurenței loiale și crearea cadrului
favorabil pentru valorificarea tuturor factorilor de producție.
Examinând excepția de neconstituționalitate, Curtea observă
că, ulterior sesizării sale, textele de lege criticate au fost
modificate prin Legea nr. 40/2011 pentru modificarea și
completarea Legii nr. 53/2003 — Codul muncii, publicată în
Monitorul Oficial al României, Partea I, nr. 225 din 31 martie
2011. Astfel, potrivit art. 16 alin. (1) din Codul muncii, în
redactarea actuală, ăContractul individual de muncă se încheie
în baza consimțământului părților, în formă scrisă, în limba
română. Obligația de încheiere a contractului individual de
muncă în formă scrisă revine angajatorului. Forma scrisă este
obligatorie pentru încheierea valabilă a contractului.” În ceea ce
privește art. 276 alin. (1) lit. e) din Codul muncii, acesta
sancționează ca infracțiune ăe) primirea la muncă a până la
5 persoane fără încheierea unui contract individual de muncă,
potrivit art. 16 alin. (1), cu amendă de la 10.000 lei la 20.000 lei
pentru fiecare persoană identificată;”.
Aceste modificări aduse textelor de lege supuse analizei de
constituționalitate păstrează soluția legislativă criticată,
accentuând-o, astfel că forma scrisă a contractului individual de
muncă devine o cerință ad validitatem, iar nerespectarea
acesteia atrage sancțiunea penală.
Cu privire la necesitatea și totodată constituționalitatea unei
astfel de reglementări, Curtea s-a mai pronunțat în numeroase
rânduri. Astfel, prin Decizia mai recentă nr. 383 din 23 martie
2011, publicată în Monitorul Oficial al României, Partea I, nr. 281
din 21 aprilie 2011, Curtea constata că forma scrisă a
contractului individual de muncă reprezintă o garanție esențială
a respectării drepturilor și obligațiilor asumate prin contract.
Astfel, a arătat că ăexistența contractului previne
comportamentul abuziv al angajatorului, dar și atitudinea
incorectă a salariatului în îndeplinirea sarcinilor pentru care s-a
angajat. Încadrarea în muncă doar cu forme legale, pe baza
unor contracte individuale de muncă asigură atât cunoașterea,
cât și exercitarea obligațiilor legale ce le revin celor care folosesc
forță de muncă salarială”.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
atât soluția, cât și considerentele deciziei amintite își păstrează
valabilitatea și în prezenta cauză.
În ceea ce privește argumentul potrivit căruia încheierea în
formă scrisă a contractului de muncă poate avea drept
consecință desfacerea acestuia pentru necompetență
profesională, Curtea observă că angajatorul are posibilitatea de
a prevedea o perioadă de probă, pe parcursul căreia ambele
părți pot renunța la contract fără a fi necesară motivarea acestei
decizii, astfel încât să se evite constatarea necompetenței
angajatului ulterior încheierii contractului individual de muncă pe
durată nedeterminată. Prin urmare și această din urmă critică
urmează a fi respinsă ca neîntemeiată.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 16 alin. (1) și ale art. 276 alin. (1) lit. e) din
Legea nr. 53/2003 — Codul muncii, excepție ridicată de PFA Danci Ionuț Loghin în Dosarul nr. 5.734/306/2010 al Judecătoriei
Sibiu — Secția civilă.
Definitivă și general obligatorie.
Pronunțată în ședința publică din data de 17 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

10

MONITORUL OFICIAL AL ROMÂNIEI, PARTEA I, Nr. 532/28.VII.2011
CURTEA CONSTITUȚIONALĂ

D E C I Z I A Nr. 663
din 17 mai 2011

referitoare la excepția de neconstituționalitate a dispozițiilor art. 287
din Legea nr. 53/2003 — Codul muncii
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 287 din Legea nr. 53/2003 — Codul muncii,
excepție ridicată de Societatea Comercială ăOMV Petrom” —
S.A. din București în Dosarul nr. 5.526/120/2008 al Tribunalului
Argeș — Secția civilă — Complet specializat pentru conflicte de
muncă și asigurări sociale și care constituie obiectul Dosarului
Curții Constituționale nr. 4.300D/2010.
La apelul nominal se prezintă personal partea Florin Petcu.
Lipsesc celelalte părți, față de care procedura de citare este
legal îndeplinită.
Magistratul-asistent referă asupra cauzei și arată că dovezile
de îndeplinire a procedurii de citare a părților Nicolae Brânzaru
și Nicolae Gionea s-au întors cu mențiunea ădestinatar
necunoscut”.
Președintele acordă cuvântul părții prezente cu privire la
acest incident procedural, care lasă la aprecierea instanței
soluționarea acestuia.
Reprezentantul Ministerului Public arată că procedura de
citare este legal îndeplinită, întrucât părțile aveau obligația de a
comunica schimbarea domiciliului sub sancțiunea neluării în
seamă.
Curtea, deliberând, constată că procedura de citare este
legal îndeplinită, părțile fiind citate la adresele indicate în citativul
întocmit de instanța de fond.
Președintele dispune să se facă apelul și în Dosarul
nr. 4.301D/2010,
având
ca
obiect
excepția
de
neconstituționalitate a acelorași dispoziții de lege, excepție
ridicată de același autor în Dosarul nr. 1.662/109/2010 al
Tribunalul Argeș — Secția civilă — Complet specializat pentru
conflicte de muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul identic excepțiilor de
neconstituționalitate ridicate în Dosarele nr. 4.300D/2010 și
nr. 4.301D/2010, pune în discuție, din oficiu, problema conexării
cauzelor.
Partea prezentă nu se opune conexării dosarelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 4.301D/2010 la Dosarul
nr. 4.300D/2010, care este primul înregistrat.
Cauza fiind în stare de judecată, președintele acordă
cuvântul părții prezente, care lasă la aprecierea instanței
soluționarea excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate, sens în care
invocă jurisprudența în materie a Curții Constituționale.

C U R T E A,

având în vedere actele și lucrările dosarelor, constată următoarele:
Prin încheierile din 6 octombrie 2010, pronunțate în dosarele
nr. 5.526/120/2008 și nr. 1.662/109/2010, Tribunalul Argeș —
Secția civilă — Complet specializat pentru conflicte de
muncă și asigurări sociale a sesizat Curtea Constituțională
cu excepția de neconstituționalitate a dispozițiilor art. 287
din Legea nr. 53/2003 — Codul muncii.
Excepția a fost ridicată de Societatea Comercială ăOMV
Petrom” — S.A. din București cu prilejul soluționării unor acțiuni
civile având ca obiect drepturi bănești.
În motivarea excepției de neconstituționalitate autorul
acesteia susține, în esență, că textul de lege criticat, care dă în
sarcina angajatorului sarcina administrării probatoriului, fără a
limita câmpul de aplicare a acestei obligații, creează un
dezechilibru între părțile în proces, în defavoarea angajatorului.
Astfel este încălcat principiul contradictorialității, ca garanție a
unui proces echitabil, și este limitată în același timp eficiența
apărării pe care o poate formula angajatorul.
Tribunalul Argeș — Secția civilă — Complet specializat
pentru conflicte de muncă și asigurări sociale consideră că
excepția de neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, susținerile părții prezente, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 287 din Legea nr. 53/2003 — Codul muncii,
publicată în Monitorul Oficial al României, Partea I, nr. 72 din
5 februarie 2003, cu modificările și completările ulterioare,
dispoziții ce au următorul conținut: ăSarcina probei în conflictele
de muncă revine angajatorului, acesta fiind obligat să depună
dovezile în apărarea sa până la prima zi de înfățișare.”
Autorul excepției consideră că prevederile de lege criticate
sunt contrare următoarelor texte din Constituție: art. 21 alin. (1),
(2) și (3) privind accesul liber la justiție și dreptul la un proces
echitabil, art. 53 privind restrângerea exercițiului unor drepturi
sau al unor libertăți și art. 124 privind înfăptuirea justiției. De
asemenea, consideră că este încălcat și art. 20 din Constituție,
raportat la art. 6 paragraful 1 din Convenția pentru apărarea
drepturilor omului și a libertăților fundamentale, care consacră
dreptul la un proces echitabil.
Examinând excepția de neconstituționalitate, Curtea
constată că dispozițiile de lege criticate au mai constituit obiect
al excepției de neconstituționalitate în raport cu aceleași critici și
cu aceleași texte din Constituție și din Convenția pentru
apărarea drepturilor omului și a libertăților fundamentale. În
acest sens, poate fi amintită Decizia nr. 1.015 din 7 iulie 2009,
publicată în Monitorul Oficial al României, Partea I, nr. 547 din
6 august 2009, prin care Curtea a analizat excepția de

MONITORUL OFICIAL AL ROMÂNIEI, PARTEA I, Nr. 532/28.VII.2011
neconstituționalitate cu privire la același obiect, decizie prin care
au fost respinse ca neîntemeiate criticile de neconstituționalitate.
Prin decizia amintită, s-a arătat că textele de lege criticate
ăstabilesc o procedură specială, derogatorie, privind termenele
de judecată și modalitatea administrării probelor în cazul
judecării cererilor referitoare la conflictele de muncă. Modalitatea
în care au fost reglementate aceste dispoziții este o opțiune a
legiuitorului, care a avut în vedere instituirea unei proceduri

11

simple și urgente, adaptată raporturilor de muncă și exercitării
dreptului la muncă. Regulile de procedură prevăzute de aceste
dispoziții se aplică în mod echitabil atât angajatorilor, cât și
angajaților, fără a fi favorizată o categorie sau alta.”
Întrucât nu au intervenit elemente noi, de natură a determina
reconsiderarea jurisprudenței în materie a Curții Constituționale,
atât soluția, cât și considerentele deciziei menționate își
păstrează valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 287 din Legea nr. 53/2003 — Codul muncii,
excepție ridicată de Societatea Comercială ăOMV Petrom” — S.A. din București în dosarele nr. 5.526/120/2008 și
nr. 1.662/109/2010 ale Tribunalul Argeș — Secția civilă — Complet specializat pentru conflicte de muncă și asigurări sociale.
Definitivă și general obligatorie.
Pronunțată în ședința publică din data de 17 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea
CURTEA CONSTITUȚIONALĂ

D E C I Z I A Nr. 702
din 31 mai 2011

referitoare la excepția de neconstituționalitate a dispozițiilor art. 26 alin. (5), (7), (8) și (10)
din Legea nr. 275/2006 privind executarea pedepselor și a măsurilor dispuse de organele judiciare
în cursul procesului penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Iuliana Nedelcu.

Curtea, având în vedere identitatea de obiect a excepțiilor
de neconstituționalitate ridicate în dosarele nr. 3.550 D/2010 și
nr. 3.788 D/2010, pune în discuție, din oficiu, problema conexării
cauzelor.
Reprezentantul Ministerului Public apreciază ca fiind întrunite
condițiile conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 3.788 D/2010
la Dosarul nr. 3.550 D/2010, care a fost primul înregistrat.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând și jurisprudența Curții Constituționale în materie.
C U R T E A,

Pe rol se află soluționarea excepției de neconstituționalitate
a dispozițiilor art. 26 alin. (5), (7), (8) și (10) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
excepție invocată de Vasile Adrian Scurtu în Dosarul
nr. 1.459/175/2010 al Judecătoriei Aiud.
La apelul nominal lipsește autorul excepției, față de care
procedura de citare este legal îndeplinită.
Președintele dispune să se facă apelul și în Dosarul
nr. 3.788 D/2010, având ca obiect aceeași excepție de
neconstituționalitate, ridicată de Robert Gabor în Dosarul
nr. 2.498/175/2010 al Judecătoriei Aiud.
La apelul nominal lipsește autorul excepției, față de care
procedura de citare este legal îndeplinită.

având în vedere actele și lucrările dosarelor, reține următoarele:
Prin Încheierea din 6 iulie 2010, pronunțată în Dosarul
nr. 1.459/175/2010 și Încheierea din 31 august 2010, pronunțată
în Dosarul nr. 2.498/175/2010, Judecătoria Aiud a sesizat
Curtea Constituțională cu excepția de neconstituționalitate
a dispozițiilor art. 26 alin. (5), (7), (8) și (10) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
excepție invocată de Vasile Adrian Scurtu și, respectiv, Robert
Gabor.
În motivarea excepției de neconstituționalitate similară în
dosarele conexate, se susține, în esență, că instituția
judecătorului delegat nu este clar definită și organizată prin lege,
fiind mai degrabă o jurisdicție specială administrativă ale cărei

12

MONITORUL OFICIAL AL ROMÂNIEI, PARTEA I, Nr. 532/28.VII.2011

decizii sunt facultative și gratuite. Se mai arată că instituția
judecătorului delegat nu poate fi considerată ca reprezentând
primul grad de jurisdicție, deoarece procedura desfășurată în
fața judecătorului delegat nu respectă garanțiile procesuale
privind dreptul la apărare și reprezentare, contradictorialitatea
și publicitatea dezbaterilor. Prin urmare, textele legale care
reglementează procedura de soluționare a plângerii de către
judecătorul delegat și a contestației formulate împotriva
încheierii judecătorului delegat sunt neconstituționale.
Judecătoria
Aiud
apreciază
că
excepția
de
neconstituționalitate este neîntemeiată, arătând că normele
criticate nu încalcă dispozițiile constituționale invocate. Se face
referire și la jurisprudența Curții Constituționale în materie.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că dispozițiile legale criticate
sunt constituționale. Arată că judecătorii cu atribuții în ceea ce
privește executarea pedepselor privative de libertate sunt
delegați de președinții curților de apel, cu acordul scris al
acestora, îndeplinind o funcție publică de interes general,
reglementarea competenței instanțelor judecătorești și
procedurii de judecată fiind atributul exclusiv al legiuitorului,
atâta vreme cât își subordonează acest demers regulilor și
principiilor constituționale. De altfel, persoana condamnată are
dreptul de a se adresa unei instanțe de judecată, după ce
nemulțumirile acesteia au fost examinate de judecătorul delegat
cu executarea pedepselor, fiind asigurate astfel garanțiile
liberului acces la justiție.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, punctele de vedere ale Avocatului
Poporului, concluziile procurorului, dispozițiile legale criticate
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 26 alin. (5), (7), (8) și (10) din Legea nr. 275/2006
privind executarea pedepselor și a măsurilor dispuse de
organele judiciare în cursul procesului penal, publicată în
Monitorul Oficial al României, Partea I, nr. 627 din 20 iulie 2006,
cu modificările și completările ulterioare, având următorul
cuprins:
— Art. 26 (Schimbarea regimului de executare a pedepselor
privative de libertate) alin. (5), (7), (8) și (10): ă(5) Judecătorul
delegat pentru executarea pedepselor privative de libertate
dispune prin încheiere motivată, cu privire la schimbarea
regimului de executare a pedepselor privative de libertate,
numai după ascultarea persoanei condamnate, la locul de
deținere, în termen de 15 zile de la primirea cererii sau
sesizării. [...]
(7) Încheierea judecătorului delegat pentru executarea
pedepselor privative de libertate se comunică persoanei
condamnate și administrației penitenciarului în termen de două
zile de la data pronunțării acesteia.

(8) Împotriva încheierii judecătorului delegat pentru
executarea pedepselor privative de libertate persoana
condamnată și administrația penitenciarului pot introduce
contestație la judecătoria în a cărei circumscripție se află
penitenciarul, în termen de 3 zile de la comunicarea încheierii.
Contestația nu este suspensivă de executare. [...]
(10) Hotărârea judecătoriei este definitivă.”
În opinia autorilor excepției, prevederile de lege criticate
contravin dispozițiilor constituționale ale art. 21 privind accesul
liber la justiție, ale art. 23 alin. (12) privind legalitatea incriminării,
ale art. 24 privind dreptul la apărare, ale art. 126 alin. (5) care
interzic înființarea de instanțe extraordinare, ale art. 127 potrivit
cărora ședințele de judecată sunt publice, ale art. 129 privind
folosirea căilor de atac. Se invocă, totodată, dispozițiile art. 2
din Protocolul nr. 7 adițional la Convenția pentru apărarea
drepturilor omului și a libertăților fundamentale, privind dublul
grad de jurisdicție în materie penală.
Examinând excepția de neconstituționalitate astfel cum a fost
formulată, Curtea constată că dispozițiile legale criticate, care
reglementează procedura schimbării regimului de executare a
pedepsei, la solicitarea persoanei condamnate sau la sesizarea
Comisiei pentru individualizarea regimului de executare a
pedepselor privative de libertate, nu aduc nicio atingere liberului
acces la justiție și nici dreptului la apărare. Astfel, această
procedură se desfășoară sub supravegherea, controlul și
autoritatea judecătorului delegat pentru executarea pedepselor
privative de libertate, iar, în acord cu art. 21 din Constituție,
împotriva încheierii pronunțate de acesta, persoana
condamnată poate introduce contestație la judecătoria în a cărei
circumscripție se află penitenciarul. De asemenea, nimic nu îl
oprește pe condamnat să își angajeze un avocat pe tot
parcursul procesului ce vizează aspecte referitoare la
executarea pedepsei.
Nu pot fi reținute nici criticile formulate în raport de dispozițiile
art. 126 alin. (5) din Constituție, care interzic înființarea de
instanțe extraordinare. Curtea reține în acest sens că judecătorii
delegați pentru executarea pedepselor sunt desemnați de
președinții curților de apel, potrivit art. 6 alin. (2) din Legea
nr. 275/2006, ăîn vederea exercitării atribuțiilor judiciare ale
acestora, pentru fiecare penitenciar aflat în circumscripția
teritorială a curții de apel”, așadar pentru îndeplinirea unor
atribuții specifice în cadrul puterii judecătorești, exercitând
funcția jurisdicțională cu care au fost învestiți constituțional și
legal. Judecătorii delegați pentru executarea pedepselor nu fac
parte din autoritățile publice ale căror acte le supraveghează și
controlează, astfel încât nu există raporturi de subordonare
ierarhică între aceștia și personalul de conducere al
administrației penitenciarelor, iar măsurile dispuse de aceștia
sunt obligatorii, conform legii, pentru întregul personal al
penitenciarelor.
Nu poate fi primită nici critica formulată în raport cu
dispozițiile art. 129 din Constituție, privitoare la folosirea căilor de
atac. Astfel, potrivit art. 126 alin. (2) și art. 129 din Constituție,
exercitarea căilor de atac împotriva hotărârilor judecătorești și
procedura de judecată sunt stabilite prin lege, legiuitorul având
prin urmare libertatea de a stabili cazurile și condițiile în care
părțile interesate și Ministerul Public pot exercita căile de atac,
bineînțeles cu respectarea normelor și principiilor consacrate de
Legea fundamentală și prin actele juridice internaționale la care
România este parte.
În ceea ce privește dispozițiile art. 23 alin. (12) privind
legalitatea incriminării și ale art. 2 din Protocolul nr. 7 adițional
la Convenția pentru apărarea drepturilor omului și a libertăților
fundamentale, privind dublul grad de jurisdicție în materie
penală, acestea nu au incidență în cauză.

MONITORUL OFICIAL AL ROMÂNIEI, PARTEA I, Nr. 532/28.VII.2011

13

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 26 alin. (5), (7), (8) și (10) din Legea
nr. 275/2006 privind executarea pedepselor și a măsurilor dispuse de organele judiciare în cursul procesului penal, excepție
invocată de Vasile Adrian Scurtu și, respectiv, Robert Gabor în dosarele nr. 1.459/175/2010 și, respectiv, nr. 2.498/175/2010 ale
Judecătoriei Aiud.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 709
din 31 mai 2011

referitoare la excepția de neconstituționalitate a prevederilor art. I pct. 1 și art. II din Ordonanța
de urgență a Guvernului nr. 62/2010 pentru modificarea și completarea Legii nr. 221/2009
privind condamnările cu caracter politic și măsurile administrative asimilate acestora,
pronunțate în perioada 6 martie 1945—22 decembrie 1989, și pentru suspendarea aplicării
unor dispoziții din titlul VII al Legii nr. 247/2005 privind reforma în domeniile proprietății și justiției,
precum și unele măsuri adiacente
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Simina Gagu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. I pct. 1 și art. II din Ordonanța de urgență a
Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, excepție ridicată de Liliana Veronica Nagy în
Dosarul nr. 1.610/108/2010 al Tribunalului Arad — Secția civilă
și care formează obiectul Dosarului nr. 3.741D/2010 al Curții
Constituționale.
La apelul nominal se constată lipsa părților, față de care
procedura de citare a fost legal îndeplinită.
Președintele dispune să se facă apelul și în dosarele
nr. 3.874D/2010, nr. 3.879D/2010 și nr. 4.138D/2010, având ca
obiect aceeași excepție de neconstituționalitate, ridicată de
Vasilica Bumbar în Dosarul nr. 2.647/101/2010 al Tribunalului
Mehedinți — Secția civilă, de Nicolae Zârnă în Dosarul
nr. 26.889/3/2010 al Tribunalului București — Secția a III-a civilă
și de Maria Popescu în Dosarul nr. 4.277/101/2010 al
Tribunalului Mehedinți — Secția civilă.

La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, pune în discuție conexarea dosarelor
nr. 3.741D/2010, nr. 3.874D/2010, nr. 3.879D/2010 și
nr. 4.138D/2010, având în vedere că acestea au un obiect identic.
Reprezentantul Ministerului Public arată că este de acord cu
măsura conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 3.874D/2010,
nr. 3.879D/2010 și nr. 4.138D/2010 la Dosarul nr. 3.741D/2010,
care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă, deoarece, prin Decizia Curții
Constituționale nr. 1.354/2010, textele de lege criticate au fost
declarate neconstituționale.
C U R T E A,

având în vedere actele și lucrările dosarelor, constată
următoarele:
Prin Încheierea din 18 august 2010, pronunțată de Tribunalul
Arad — Secția civilă în Dosarul nr. 1.610/108/2010, prin
încheierile din 20 septembrie 2010 și 1 octombrie 2010,
pronunțate de Tribunalul Mehedinți — Secția civilă în dosarele
nr. 2.647/101/2010 și nr. 4.277/101/2010, ca și prin Încheierea
din 10 septembrie 2010, pronunțată de Tribunalul București —
Secția a III-a civilă în Dosarul nr. 26.889/3/2010, Curtea
Constituțională a fost sesizată cu excepția de
neconstituționalitate a dispozițiilor art. I pct. 1 și art. II din
Ordonanța de urgență a Guvernului nr. 62/2010 pentru
modificarea și completarea Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în
domeniile proprietății și justiției, precum și unele măsuri

14

MONITORUL OFICIAL AL ROMÂNIEI, PARTEA I, Nr. 532/28.VII.2011

adiacente, excepție ridicată de Liliana Veronica Nagy, Vasilica
Bumbar, Maria Popescu și Nicolae Zârnă în cauze civile având
ca obiect acordarea de despăgubiri în temeiul Legii nr. 221/2009.
În motivarea excepției de neconstituționalitate autorii
acesteia susțin, în esență, că textele legale criticate încalcă
principiul neretroactivității legii, cu excepția legii penale sau
contravenționale mai favorabile, deoarece ordonanța de urgență
menționată se aplică și situațiilor în care există o hotărâre
pronunțată de prima instanță, care, deși nu este definitivă, este
legală și temeinică în raport cu legislația aflată în vigoare la
momentul pronunțării acesteia. Pentru a fi respectat principiul
neretroactivității legii este necesar ca legea civilă aplicabilă
cauzei să fie legea în vigoare la momentul introducerii cererii
pentru obținerea de despăgubiri. Sunt invocate în acest sens
Decizia Curții Constituționale nr. 830/2008 și Decizia nr. 52/2007
pronunțată în soluționarea recursului în interesul legii de către
Secțiile Unite ale Înaltei Curți de Casație și Justiție.
Autorii consideră că prin adoptarea Ordonanței de urgență a
Guvernului nr. 62/2010 s-au creat premisele apariției mai multor
categorii de beneficiari, în raport cu criteriul exclusiv al
momentului sesizării instanței judecătorești prin cererea pentru
obținerea de despăgubiri. Se creează astfel o vădită
discriminare între persoane condamnate pe nedrept, în funcție
de existența sau inexistența unei hotărâri judecătorești definitive
și în funcție de celeritatea cu care au fost soluționate cererile de
către instanțele de judecată. Astfel, există persoane care au
obținut despăgubiri juste, apreciate de instanțele judecătorești,
în temeiul Legii nr. 221/2009, nemodificată, iar persoanele care
au obținut în primă instanță despăgubiri sau vor introduce în
viitor acțiuni similare vor obține despăgubiri plafonate, derizorii,
simbolice, față de cele deja acordate până la momentul intrării
în vigoare a Ordonanței de urgență a Guvernului nr. 62/2010. În
această din urmă situație nu este respectată nici regula reparării
integrale a prejudiciului, judecătorul cauzei fiind constrâns, în
aprecierea cuantumului despăgubirilor, de limitele impuse de
ordonanța de urgență.
Principiul egalității în drepturi este înfrânt și prin crearea unor
situații juridice discriminatorii pentru foștii deținuți politici în raport
cu persoanele arestate în prezent, conform dreptului comun,
care, în condițiile Codului de procedură penală, pot solicita
despăgubiri fără ca procedura judiciară să fie îngrădită de
existența unor plafoane prestabilite în mod administrativ.
Invocând aspecte din jurisprudența Curții Europene a
Drepturilor Omului referitoare la dreptul la un proces echitabil,
interzicerea discriminării, protecția proprietății, autorii susțin că,
prin plafonarea cuantumului despăgubirilor acordate pentru
prejudiciile morale suferite, se încalcă art. 6 paragraful 1 și
art. 14 din Convenția pentru apărarea drepturilor omului și a
libertăților fundamentale, precum și art. 1 din primul Protocol
adițional la Convenția pentru apărarea drepturilor omului și a
libertăților fundamentale.
În opinia autorilor excepției, ordonanța menționată afectează
drepturi și libertăți fundamentale și a fost adoptată fără a exista
acea situație extraordinară a cărei reglementare să nu poată fi
amânată și fără ca urgența să fie motivată în cuprinsul
ordonanței.
În fine, apreciază că actul normativ criticat este folosit ăca
mijloc de intervenție în procese în care statul este parte”, fiind
contrar principiului separației puterilor în stat, prin interferența
puterii executive în atribuțiile ce aparțin puterii legislative și celei
judecătorești.
Tribunalul Arad — Secția civilă apreciază că excepția de
neconstituționalitate este nefondată. Dispozițiile legale criticate
ca neconstituționale stabilesc criterii de determinare a
cuantumului prejudiciului moral încercat, un plafon maxim de
acordare a unor asemenea despăgubiri în acord cu posibilitățile
bugetare ale economiei naționale, cu respectarea autorității de
lucru judecat dobândite de hotărârile definitive, fără a fi
discriminatorii și fără a încălca dreptul la un proces echitabil.
Tribunalul Mehedinți — Secția civilă consideră că
dispozițiile art. I pct. I din Ordonanța de urgență a Guvernului
nr. 62/2010 vin în conflict cu art. 115 alin. (6) din Legea

fundamentală, iar dispozițiile art. II din acest act normativ încalcă
art. 16 alin. (1) și art. 21 alin. (3) din Constituție.
Tribunalul București — Secția a III-a civilă nu și-a exprimat
opinia asupra excepției de neconstituționalitate. Prin Adresa
înregistrată cu nr. 2.863 din 10 mai 2011, Curtea Constituțională
a solicitat instanței judecătorești exprimarea opiniei cu privire la
excepția de neconstituționalitate.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. I pct. 1 și art. II din Ordonanța de urgență a
Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945 — 22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, publicată în Monitorul Oficial al României,
Partea I, nr. 446 din 1 iulie 2010, având următorul conținut:
— Art. I pct. 1: ăArt. I. — Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, publicată în Monitorul Oficial al României,
Partea I, nr. 396 din 11 iunie 2009, se modifică și se
completează după cum urmează:
1. La articolul 5 alineatul (1), litera a) se modifică și va avea
următorul cuprins:
«a) acordarea unor despăgubiri pentru prejudiciul moral
suferit prin condamnare în cuantum de până la:
1. 10.000 de euro pentru persoana care a suferit
condamnarea cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic;
2. 5.000 de euro pentru soțul/soția și descendenții de gradul I;
3. 2.500 de euro pentru descendenții de gradul al II-lea;».”;
— Art. II: ăArt. II. — Dispozițiile Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, astfel cum au fost modificate și completate
prin prezenta ordonanță de urgență, se aplică proceselor și
cererilor pentru a căror soluționare nu a fost pronunțată o
hotărâre judecătorească definitivă până la data intrării în vigoare
a prezentei ordonanțe de urgență.”
În opinia autorilor excepției de neconstituționalitate, textele
legale criticate încalcă dispozițiile constituționale ale art. 1
alin. (5) privind obligativitatea respectării Constituției, a
supremației sale și a legilor, art. 4 privind unitatea poporului și
egalitatea între cetățeni, art. 11 privind dreptul internațional și
dreptul intern, art. 15 alin. (2) privind principiul neretroactivității
legii, cu excepția legii penale sau contravenționale mai
favorabile, art. 16 privind egalitatea în drepturi, art. 21 alin. (3)
privind dreptul la un proces echitabil și la soluționarea cauzei
într-un termen rezonabil, art. 53 privind restrângerea exercițiului
unor drepturi sau al unor libertăți, art. 115 alin. (4) și (6) privind
condițiile de adoptare a ordonanțelor de urgență și limitele
acestora și ale art. 124 alin. (2) privind unicitatea, imparțialitatea

MONITORUL OFICIAL AL ROMÂNIEI, PARTEA I, Nr. 532/28.VII.2011
și egalitatea justiției, precum și prevederile art. 6 paragraful 1 și
art. 14 din Convenția pentru apărarea drepturilor omului și a
libertăților fundamentale referitoare la dreptul la un proces
echitabil și interzicerea discriminării și ale art. 1 din Primul
Protocol adițional la convenție.
Examinând excepția de neconstituționalitate, Curtea
constată că prin Decizia nr. 1.354 din 20 octombrie 2010,
publicată în Monitorul Oficial al României, Partea I, nr. 761 din
15 noiembrie 2010, a admis excepția de neconstituționalitate și
a constatat că dispozițiile art. I pct. 1 și art. II din Ordonanța de
urgență a Guvernului nr. 62/2010 sunt neconstituționale.

15

În aceste condiții, Curtea observă că în prezenta cauză sunt
incidente dispozițiile art. 29 alin. (3) din Legea nr. 47/1992,
potrivit cărora ăNu pot face obiectul excepției prevederile
constatate ca fiind neconstituționale printr-o decizie anterioară a
Curții Constituționale”.
Prin urmare, reținând că acest caz de inadmisibilitate a
excepției de neconstituționalitate a intervenit după sesizarea
Curții, excepția de neconstituționalitate urmează să fie respinsă
ca devenită inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor art. I pct. 1 și art. II din Ordonanța de
urgență a Guvernului nr. 62/2010 pentru modificarea și completarea Legii nr. 221/2009 privind condamnările cu caracter politic și
măsurile administrative asimilate acestora, pronunțate în perioada 6 martie 1945—22 decembrie 1989, și pentru suspendarea aplicării
unor dispoziții din titlul VII al Legii nr. 247/2005 privind reforma în domeniile proprietății și justiției, precum și unele măsuri adiacente,
excepție ridicată de Liliana Veronica Nagy în Dosarul nr. 1.610/108/2010 al Tribunalului Arad — Secția civilă, Vasilica Bumbar în Dosarul
nr. 2.647/101/2010 al Tribunalului Mehedinți — Secția civilă, Nicolae Zârnă în Dosarul nr. 26.889/3/2010 al Tribunalului București —
Secția a III-a civilă și de Maria Popescu în Dosarul nr. 4.277/101/2010 al Tribunalului Mehedinți — Secția civilă.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Simina Gagu
CURTEA CONSTITUȚIONALĂ

D E C I Z I A Nr. 834
din 23 iunie 2011

referitoare la excepția de neconstituționalitate a dispozițiilor art. 103 alin. (8) raportate la cele
ale art. 114 alin. (1) lit. e) din Ordonanța de urgență a Guvernului nr. 195/2002
privind circulația pe drumurile publice
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 103 alin. (8) raportate la cele ale art. 114
alin. (1) lit. e) din Ordonanța de urgență a Guvernului
nr. 195/2002 privind circulația pe drumurile publice, excepție
ridicată de Nicolae Coman în Dosarul nr. 6.864/280/2009 al
Tribunalului Argeș — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.

C U R T E A,

având în vedere actele și lucrările dosarului, reține următoarele:
Prin Încheierea din 3 mai 2010, pronunțată în Dosarul
nr. 6.864/280/2009, Tribunalul Argeș — Secția civilă a sesizat
Curtea Constituțională cu excepția de neconstituționalitate
a dispozițiilor art. 103 alin. (8) raportate la cele ale art. 114
alin. (1) lit. e) din Ordonanța de urgență a Guvernului
nr. 195/2002 privind circulația pe drumurile publice.
Excepția de neconstituționalitate a fost ridicată de
reclamantul Nicolae Coman într-o cauză de contencios
administrativ și fiscal având ca obiect anularea unui act
administrativ, în contradictoriu cu intimatul Instituția Prefectului
Județului Argeș.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 21 alin. (3) teza întâi, art. 23
alin. (11) și art. 53. În acest sens consideră, în esență, pe de o
parte, că cele două texte de lege sunt în contradicție, iar pe de
altă parte, că suspendarea dreptului de a conduce se dispune
doar în ipoteza în care permisul a fost obținut cu încălcarea
normelor legale, aspect ce trebuie constatat de instanța de
judecată competentă prin hotărâre definitivă și irevocabilă.
Instanța de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor

16

MONITORUL OFICIAL AL ROMÂNIEI, PARTEA I, Nr. 532/28.VII.2011

două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 103 alin. (8) raportate la cele ale art. 114 alin. (1)
lit. e) din Ordonanța de urgență a Guvernului nr. 195/2002
privind circulația pe drumurile publice, republicată în Monitorul
Oficial al României, Partea I, nr. 670 din 3 august 2006, cu
modificările și completările ulterioare, cu următorul conținut:
— Art. 103 alin. (8): ăÎn situația în care autoritatea emitentă
a permisului de conducere a sesizat instanța de judecată potrivit
art. 114 alin. (1) lit. e), autoritatea emitentă a permisului de
conducere va dispune prin ordin suspendarea exercitării
dreptului de a conduce autovehicule, suspendare ce operează
până la rămânerea definitivă și irevocabilă a hotărârii
judecătorești. În acest caz, titularul este obligat să se prezinte la
unitatea de poliție pe raza căreia domiciliază, are reședința sau,
după caz, rezidența normală, în termen de 5 zile de la
comunicarea ordinului, pentru a preda permisul de conducere.”;
— Art. 114 alin. (1) lit. e): ăAnularea permisului de conducere
se dispune în următoarele cazuri: [...]
e) permisul de conducere a fost obținut cu încălcarea
normelor legale, situație constatată de instanța competentă.”

Autorul excepției consideră că aceste dispoziții de lege
contravin prevederilor constituționale ale art. 21 alin. (3) teza
întâi care consacră dreptul la un proces echitabil, art. 23
alin. (11) privind prezumția de nevinovăție și art. 53 privind
restrângerea unor drepturi sau a unor libertăți.
Examinând excepția de neconstituționalitate, Curtea reține
că dispozițiile de lege criticate stabilesc posibilitatea autorității
emitente a permisului de conducere de a dispune, prin ordin,
suspendarea exercitării dreptului de a conduce autovehicule,
atunci când această autoritate a sesizat instanța de judecată în
vederea anulării permisului de conducere obținut cu
nerespectarea dispozițiilor legale. Totodată, Curtea observă că
între exercitarea dreptului de a conduce autovehicule de către
unele persoane pentru care există indicii privind dobândirea
permisului de conducere fără a fi absolvit un curs de pregătire
sau fără parcurgerea etapelor de examinare teoretică și practică
ori prin susținerea formală a acestora și ocrotirea interesului
general, care se identifică în acest caz cu necesitatea menținerii
siguranței circulației pe drumurile publice, legiuitorul a înțeles să
dea prioritate celui din urmă. Faptul că legiuitorul a instituit
măsura suspendării exercitării dreptului de a conduce
autovehiculul în cazul în care există suspiciuni conform cărora
permisul a fost obținut cu încălcarea normelor legale,
suspendare ce operează până la rămânerea definitivă și
irevocabilă a hotărârii judecătorești, nu are semnificația
înfrângerii prezumției de nevinovăție și nici a restrângerii unor
drepturi sau a unor libertăți.
În ceea ce privește pretinsa contrarietate dintre textul de lege
criticat și prevederile art. 21 alin. (3) teza întâi din Constituție,
care consacră dreptul la un proces echitabil, Curtea constată că
Legea contenciosului administrativ nr. 554/2004 cuprinde
dispoziții în sensul asigurării tuturor mijloacelor și garanțiilor
necesare dreptului la un proces echitabil al persoanei interesate.
În concluzie, Curtea reține că anularea permisului de
conducere, în cazurile prevăzute la art. 114 alin. (1) din
Ordonanța de urgență a Guvernului nr. 195/2002, este o măsură
tehnico-administrativă instituită de legiuitor, a cărei executare se
face, în temeiul legii, de organul de poliție rutieră.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 103 alin. (8) raportate la cele ale art. 114
alin. (1) lit. e) din Ordonanța de urgență a Guvernului nr. 195/2002 privind circulația pe drumurile publice, excepție ridicată de
Nicolae Coman în Dosarul nr. 6.864/280/2009 al Tribunalului Argeș — Secția civilă.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 532/28.VII.2011 conține 16 pagini.

Prețul: 3,20 lei

&JUYDGY|524934]
ISSN 1453—4495

