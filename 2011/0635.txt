Anul 179 (XXIII) — Nr. 635

PARTEA I

Marți, 6 septembrie 2011

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 683 din 31 mai 2011 referitoare la excepția de
neconstituționalitate a dispozițiilor art. 258 alin. 1,
art. 261 alin. 1 pct. 6 și art. 2811 alin. 1 din Codul de
procedură civilă ..........................................................

2–3

Decizia nr. 710 din 31 mai 2011 referitoare la excepția de
neconstituționalitate a dispozițiilor art. 581 alin. 1 din
Codul de procedură civilă și ale art. 133 alin. (1) din
Legea nr. 31/1990 privind societățile comerciale ......

3–4

Decizia nr. 830 din 23 iunie 2011 referitoare la excepția de
neconstituționalitate a dispozițiilor art. 21 din titlul VII al
Legii nr. 247/2005 privind reforma în domeniile
proprietății și justiției, precum și unele măsuri
adiacente....................................................................

5–6

Decizia nr. 835 din 23 iunie 2011 referitoare la excepția de
neconstituționalitate a dispozițiilor art. 119 alin. (1) din
Legea nr. 31/1990 privind societățile comerciale ......

6–7

Decizia nr. 836 din 23 iunie 2011 referitoare la excepția de
neconstituționalitate a dispozițiilor art. 4 alin. (6) lit. e),
art. 10 lit. h1) și art. 11 alin. (1) lit. b) din Ordonanța de
urgență a Guvernului nr. 28/1999 privind obligația
operatorilor economici de a utiliza aparate de marcat
electronice fiscale ......................................................

8–9

Decizia nr. 842 din 23 iunie 2011 referitoare la excepția de
neconstituționalitate a dispozițiilor art. 237 alin. (1)
lit. b) și alin. (7) din Legea nr. 31/1990 privind
societățile comerciale ................................................

10–11

Decizia nr. 847 din 23 iunie 2011 referitoare la excepția de
neconstituționalitate a dispozițiilor art. 208 alin. (3) și
ale art. 257 alin. (2) lit. b) din Legea nr. 95/2006 privind
reforma în domeniul sănătății ....................................

11–13

Decizia nr. 891 din 30 iunie 2011 referitoare la excepția de
neconstituționalitate a dispozițiilor art. 581 din Codul
de procedură civilă ....................................................

13–14

Decizia nr. 948 din 7 iulie 2011 referitoare la excepția de
neconstituționalitate a dispozițiilor art. 581 din Codul
de procedură civilă ....................................................

14–16

2

MONITORUL OFICIAL AL ROMÂNIEI, PARTEA I, Nr. 635/6.IX.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 683
din 31 mai 2011

referitoare la excepția de neconstituționalitate a dispozițiilor art. 258 alin. 1, art. 261 alin. 1 pct. 6
și art. 2811 alin. 1 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 258 alin. 1, art. 261 alin. 1 pct. 6 și art. 2811
alin. 1 din Codul de procedură civilă, excepție ridicată de Jane
Reason și David Morley în Dosarul nr. 504/112/2009 al
Tribunalului Bistrița-Năsăud — Secția comercială, de contencios
administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca inadmisibilă a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 19 februarie 2010, pronunțată în Dosarul
nr. 504/112/2009, Tribunalul Bistrița-Năsăud — Secția
comercială, de contencios administrativ și fiscal a sesizat
Curtea Constituțională pentru soluționarea excepției de
neconstituționalitate a dispozițiilor art. 258 alin. 1, art. 261
alin. 1 pct. 6 și art. 2811 alin. 1 din Codul de procedură civilă.
Excepția a fost ridicată de Jane Reason și David Morley
într-o cauză având ca obiect soluționarea unei acțiuni privind
lămurirea dispozitivului unei sentințe.
În motivarea excepției de neconstituționalitate autorii
acesteia susțin că dispozițiile legale criticate sunt
neconstituționale, întrucât nu precizează în mod clar ce
presupune dispozitivul unei hotărâri judecătorești, iar în lipsa
clarificării acestui aspect, justițiabilul nu are cum să își formuleze
susținerile în calea de atac, prin raportare la dispozitivul
hotărârii. În opinia autorilor excepției de neconstituționalitate,
dispozitivul unei hotărâri judecătorești trebuie să cuprindă soluția
la toate cererile invocate de către părți, indiferent dacă acestea
sunt formulate pe cale principală, incidentală sau pe cale de
excepție. În practică, din modul sumar în care apare dispozitivul
unei hotărâri, nu rezultă în mod clar ce anume a pronunțat
instanța de judecată.
Tribunalul Bistrița-Năsăud — Secția comercială, de
contencios administrativ și fiscal consideră, în principal, că
excepția de neconstituționalitate este inadmisibilă, aceasta
vizând probleme de interpretare și aplicare a legii și, în subsidiar,
că este neîntemeiată, având în vedere că vizează norme de
procedură care sunt edictate de legiuitor în virtutea art. 126
alin. (2) din Constituție.

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 258 alin. 1, art. 261 alin. 1 pct. 6 și art. 2811
alin. 1 din Codul de procedură civilă, prevederi care au
următorul conținut:
— Art. 258 alin. 1: ăDupă ce s-a întrunit majoritatea, se va
întocmi de îndată dispozitivul hotărârii care se semnează, sub
sancțiunea nulității, de către judecători și în care se va arăta,
când este cazul, opinia separată a judecătorilor aflați în
minoritate.”;
— Art. 261 alin. 1 pct. 6: ăHotărârea se dă în numele legii și
va cuprinde: [...] dispozitivul;”;
— Art. 2811 alin. 1: ăÎn cazul în care sunt necesare lămuriri
cu privire la înțelesul, întinderea sau aplicarea dispozitivului
hotărârii ori acesta cuprinde dispoziții potrivnice, părțile pot cere
instanței care a pronunțat hotărârea să lămurească dispozitivul
sau să înlăture dispozițiile potrivnice.”
În opinia autorilor excepției de neconstituționalitate,
prevederile legale criticate contravin dispozițiilor constituționale
ale art. 21 privind accesul liber la justiție, ale art. 24 privind
dreptul la apărare, ale art. 53 privind restrângerea exercițiului
unor drepturi sau al unor libertăți, ale art. 124 privind înfăptuirea
justiției, precum și prevederilor art. 1 paragraful 1 din Protocolul
adițional la Convenția pentru apărarea drepturilor omului și a
libertăților fundamentale.
Examinând excepția de neconstituționalitate, Curtea
constată că aspectele semnalate de autorii excepției privesc
chestiuni de interpretare și aplicare a legii de către instanța de
judecată. De asemenea, din examinarea excepției de
neconstituționalitate, rezultă că autorii acesteia solicită
modificarea și completarea dispozițiilor legale criticate, fapt ce
excedează competenței Curții Constituționale, întrucât, potrivit
prevederilor art. 2 alin. (3) din Legea nr. 47/1992, republicată în
Monitorul Oficial al României, Partea I, nr. 807 din 3 decembrie
2010, ăCurtea Constituțională se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului”.

MONITORUL OFICIAL AL ROMÂNIEI, PARTEA I, Nr. 635/6.IX.2011

3

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 258 alin. 1, art. 261 alin. 1 pct. 6 și art. 2811
alin. 1 din Codul de procedură civilă, excepție ridicată de Jane Reason și David Morley în Dosarul nr. 504/112/2009 al Tribunalului
Bistrița-Năsăud — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae
CURTEA CONSTITUȚIONALĂ

D E C I Z I A Nr. 710
din 31 mai 2011

referitoare la excepția de neconstituționalitate a dispozițiilor art. 581 alin. 1
din Codul de procedură civilă și ale art. 133 alin. (1) din Legea nr. 31/1990
privind societățile comerciale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 581 alin. 1 din Codul de procedură civilă și ale
art. 133 alin. (1) din Legea nr. 31/1990 privind societățile
comerciale, excepție ridicată de Societatea Comercială ăUnited
Shipping Agency” — S.R.L. din Constanța în Dosarul
nr. 8.285/118/2010 al Tribunalului Constanța — Secția
comercială, de contencios administrativ și fiscal. Excepția
formează
obiectul
Dosarului
Curții
Constituționale
nr. 3.747D/2010.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în Dosarul
nr. 4.331D/2010,
având
ca
obiect
excepția
de
neconstituționalitate a acelorași dispoziții de lege, excepție
ridicată de Banca Transilvania — S.A..
La apelul nominal răspunde consilierul juridic al părții
Societatea de Investiții Financiare Banat-Crișana — S.A. din
Arad, lipsă fiind celelalte părți, față de care procedura de citare
a fost legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 3.747D/2010 și
nr. 4.331D/2010, pune în discuție, din oficiu, problema conexării
cauzelor.

Consilierul juridic al părții Societatea de Investiții Financiare
Banat-Crișana — S.A. din Arad consideră că sunt îndeplinite
condițiile legale pentru conexare.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea Dosarului nr. 4.331D/2010 la
Dosarul nr. 3.747D/2010, care a fost primul înregistrat.
Cauza fiind în stare de judecată, președintele acordă
cuvântul consilierului juridic al părții Societatea de Investiții
Financiare Banat-Crișana — S.A. din Arad, care solicită
respingerea excepției de neconstituționalitate ca inadmisibilă,
deoarece excepția este nemotivată. De altfel, Curtea
Constituțională, în jurisprudența sa constantă, a statuat că
textele de lege criticate sunt constituționale.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care invocă jurisprudența în materie a Curții
Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 18 august 2010, pronunțată în Dosarul
nr. 8.285/118/2010, Tribunalul Constanța — Secția
comercială, de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 581 alin. 1 din Codul de procedură civilă
și art. 133 alin. (1) din Legea nr. 31/1990 privind societățile
comerciale, excepție ridicată de Societatea Comercială ăUnited
Shipping Agency” — S.R.L. din Constanța, într-o cauză având
ca obiect suspendarea executării hotărârii adunării generale a
asociaților.
Prin Încheierea din 1 octombrie 2010, pronunțată în Dosarul
nr. 3.161/1.285/2010, Tribunalul Comercial Cluj a sesizat
Curtea Constituțională cu excepția de neconstituționalitate
a dispozițiilor art. 581 alin. 1 din Codul de procedură civilă
și ale art. 133 alin. (1) din Legea nr. 31/1990 privind
societățile comerciale, excepție ridicată de Banca

4

MONITORUL OFICIAL AL ROMÂNIEI, PARTEA I, Nr. 635/6.IX.2011

Transilvania — S.A. într-o cauză având ca obiect ordonanță
președințială.
În motivarea excepției de neconstituționalitate autorii
acesteia arată că prin interdicția impusă de lege instanței
învestite cu soluționarea ordonanței de a nu face aprecieri
asupra fondului cauzei, asupra situației de fapt și asupra
dreptului dedus judecății se aduce atingere prevederilor art. 21
și art. 24 din Legea fundamentală. De asemenea, prin
reglementarea procedurii ordonanței președințiale, care poate
fi dată fără citarea părților, se creează riscul unei vădite
defavorizări a uneia dintre părți în raport cu cealaltă.
Tribunalul Constanța — Secția comercială, de
contencios administrativ și fiscal arată că excepția de
neconstituționalitate este neîntemeiată.
Tribunalul Comercial Cluj arată că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul arată că excepția de neconstituționalitate este
neîntemeiată. În acest sens face referire la jurisprudența Curții
Constituționale în materie.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
susținerile părții prezente, concluziile reprezentantului
Ministerului Public, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 581 alin. 1 din Codul de procedură civilă și ale
art. 133 alin. (1) din Legea nr. 31/1990 privind societățile
comerciale, republicată în Monitorul Oficial al României,
Partea I, nr. 1.066 din 17 noiembrie 2004.
Textele criticate au următorul conținut:
— Art. 581 alin. 1 din Codul de procedură civilă: ăInstanța va
putea să ordone măsuri vremelnice în cazuri grabnice, pentru
păstrarea unui drept care s-ar păgubi prin întârziere, pentru

prevenirea unei pagube iminente și care nu s-ar putea repara,
precum și pentru înlăturarea piedicilor ce s-ar ivi cu prilejul unei
executări.”;
— Art. 133 alin. (1) din Legea nr. 31/1990: ăOdată cu
intentarea acțiunii în anulare, reclamantul poate cere instanței,
pe cale de ordonanță președințială, suspendarea executării
hotărârii atacate.”
În susținerea neconstituționalității acestor dispoziții legale,
autorii excepției invocă încălcarea prevederilor constituționale
ale art. 21 referitoare la accesul liber la justiție și art. 24
referitoare la dreptul la apărare.
Examinând excepția de neconstituționalitate, Curtea reține
că, în numeroase cauze, s-a pronunțat asupra textelor de lege
criticate și a constatat că acestea sunt constituționale.
Astfel, prin Decizia nr. 426 din 10 mai 2007, publicată în
Monitorul Oficial al României, Partea I, nr. 391 din 11 iunie 2007,
Curtea a reținut că dispozițiile criticate instituie o procedură
specială potrivit căreia instanța de judecată poate dispune, prin
ordonanță președințială, luarea unor măsuri cu caracter
vremelnic a căror urgență este justificată de necesitatea evitării
prejudicierii unor drepturi sau interese legitime. Totodată, Curtea
a constatat că prin procedura de urgență instituită de art. 581
din Codul de procedură civilă nu numai că nu se aduce vreo
îngrădire dreptului persoanei la apărarea drepturilor, a libertăților
și a intereselor sale legitime, ci, dimpotrivă, se creează
posibilitatea pentru cel vătămat într-un drept legitim de a se
adresa justiției în cazuri grabnice, pentru păstrarea unui drept
care s-ar păgubi prin întârziere, pentru prevenirea unei pagube
iminente și care nu s-ar putea repara, precum și pentru
înlăturarea piedicilor ce s-ar ivi cu prilejul unei executări.
În ceea ce privește excepția de neconstituționalitate a
dispozițiilor art. 133 din Legea nr. 31/1990, prin Decizia nr. 209
din 14 aprilie 2005, publicată în Monitorul Oficial al României,
Partea I, nr. 528 din 22 iunie 2005, Curtea a statuat că
dispozițiile art. 133 din Legea nr. 31/1990 sunt norme de
procedură a căror stabilire este, potrivit prevederilor art. 126
alin. (2) din Constituție, de competența autorității legiuitoare. De
asemenea, prin Decizia nr. 107 din 14 februarie 2006, publicată
în Monitorul Oficial al României, Partea I, nr. 318 din 10 aprilie
2006, Curtea a reținut că prin procedura reglementată de
art. 133 din Legea nr. 31/1990 este posibilă, în calea de atac a
recursului, și examinarea ordonanței de suspendare atât sub
aspectul legalității, cât și al temeiniciei.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziei menționate își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a art. 581 alin. 1 din Codul de procedură civilă și ale art. 133
alin. (1) din Legea nr. 31/1990 privind societățile comerciale, excepție ridicată de Societatea Comercială ăUnited Shipping Agency” —
S.R.L. din Constanța în Dosarul nr. 8.285/118/2010 al Tribunalului Constanța — Secția comercială, de contencios administrativ și fiscal,
și de Banca Transilvania — S.A. în Dosarul nr. 3.161/1.285/2010 al Tribunalului Comercial Cluj.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

MONITORUL OFICIAL AL ROMÂNIEI, PARTEA I, Nr. 635/6.IX.2011

5

CURTEA CONSTITUȚIONALĂ

D E C I Z I A Nr. 830
din 23 iunie 2011

referitoare la excepția de neconstituționalitate a dispozițiilor art. 21 din titlul VII
al Legii nr. 247/2005 privind reforma în domeniile proprietății și justiției, precum
și unele măsuri adiacente
Augustin Zegrean
Acsinte Gaspar
Petre Lăzăroiu
Iulia Antoanella Motoc
Mircea Ștefan Minea
Ion Predescu
Puskás Valentin Zoltán
Tudorel Toader
Cristina Teodora Pop

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 5 alin. (1) lit. a) din Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, excepție ridicată de Tribunalul Satu Mare —
Secția civilă, din oficiu, în Dosarul nr. 92/296/2007.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, arătând că problema ridicată este una de aplicare
a legii și că, de altfel, deciziile Secretariatului Comisiei Centrale,
constituit conform dispozițiilor Legii nr. 247/2005, pot fi atacate
în condițiile Legii contenciosului administrativ nr. 554/2004.
C U R T E A,

având în vedere actele și lucrările dosarului, constată
următoarele:
Prin Încheierea din 16 iunie 2010, pronunțată în Dosarul
nr. 92/296/2007, Tribunalul Satu Mare — Secția civilă a
sesizat Curtea Constituțională cu excepția de
neconstituționalitate a dispozițiilor art. 5 alin. (1) lit. a) din
Legea nr. 221/2009 privind condamnările cu caracter politic
și măsurile administrative asimilate acestora, pronunțate în
perioada 6 martie 1945—22 decembrie 1989, excepție ridicată
de Tribunalul Satu Mare — Secția civilă, din oficiu, într-o cauză
având ca obiect soluționarea recursului formulat împotriva
sentinței prin care a fost respinsă cererea unei părți de
constatare a nulității absolute a unui titlu de proprietate obținut
în baza Legii fondului funciar nr. 18/1991.
În motivarea excepției de neconstituționalitate se
apreciază că excepția de neconstituționalitate invocată este
întemeiată și se arată că cenzurarea, din nou, antitetic, a
dreptului de proprietate al uneia dintre părțile unui litigiu, ulterior
stabilirii, fie pe cale administrativă, fie pe cale judecătorească a
aceluiași drept în favoarea acestei persoane, contravine
dispozițiilor art. 44 alin. (1) și (2) din Constituție, potrivit cărora
ăproprietatea privată este garantată și ocrotită în mod egal,
indiferent de titular”.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, dispozițiile art. 5 alin. (1) lit. a) din
Legea nr. 221/2009 privind condamnările cu caracter politic și
măsurile administrative asimilate acestora, pronunțate în
perioada 6 martie 1945—22 decembrie 1989.
Din analiza dosarului, Curtea constată că, în realitate, sunt
criticate dispozițiile art. 21 din titlul VII al Legii nr. 247/2005
privind reforma în domeniile proprietății și justiției, precum și
unele măsuri adiacente, publicată în Monitorul Oficial al
României, Partea I, nr. 653 din 22 iulie 2005, și că, dintr-o eroare
materială, Tribunalul Satu Mare — Secția civilă a sesizat Curtea
Constituțională cu excepția de neconstituționalitate a dispozițiilor
art. 5 alin. (1) lit. a) din Legea nr. 221/2009 privind condamnările
cu caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
excepție ridicată de un alt autor (Poosz Alexandru) într-un alt
dosar al aceleiași instanțe (Dosarul nr. 1.465/83/2010 al
Tribunalului Satu Mare).
Art. 21 din titlul VII al Legii nr. 247/2005 are următorul
cuprins: ă(1) Dacă, pe baza constatărilor Secretariatului Comisiei
Centrale, aceasta stabilește că imobilul pentru care s-a stabilit
plata de despăgubiri este restituibil în natură, prin decizie
motivată va proceda la restituirea acestuia.
(2) Decizia de restituire în natură astfel emisă urmează
regimul juridic prevăzut de art. 23 alin. (4) din Legea nr. 10/2001
privind regimul juridic al unor imobile preluate în mod abuziv în
perioada 6 martie 1945—22 decembrie 1989, republicată.”
Se susține că textele criticate încalcă prevederile art. 44
alin. (1) și (2) din Constituție referitor la dreptul de proprietate
privată.
Examinând excepția de neconstituționalitate, Curtea
constată următoarele:
Fiind în situația reconstituirii dreptului de proprietate asupra
unor imobile, în speță, potrivit Legii fondului funciar nr. 18/1991,
republicată în Monitorul Oficial al României, Partea I, nr. 1 din
5 ianuarie 1998, în mod corect legiuitorul a reglementat
restituirea în natură a imobilelor, pentru care a fost stabilită
anterior plata unor despăgubiri, numai în măsura în care
autoritatea administrativă competentă să aplice legea, respectiv
Secretariatul Comisiei Centrale, pe baza analizelor efectuate,
constată că imobilele în cauză sunt restituibile în natură. Or,
faptul că un astfel de imobil face obiectul dreptului de proprietate
privată al unei alte persoane, nemaiaflându-se în proprietatea
statului la data constatărilor efectuate de Secretariatul Comisiei
Centrale, face ca acest imobil să nu mai facă parte din categoria

6

MONITORUL OFICIAL AL ROMÂNIEI, PARTEA I, Nr. 635/6.IX.2011

celor restituibile în natură. În aceste condiții, nu se poate face
aplicarea art. 21 din titlul VII al Legii nr. 247/2005, text al cărui
conținut normativ nu se circumscrie ipotezei de speță. În
consecință, Curtea constată că, deși textul legal criticat are
legătură cu soluționarea cauzei, fiind temeiul de drept al cererii
introductive în primă instanță, problema ridicată prin prezenta
excepție vizează interpretarea și aplicarea legii.
Or, prerogativa interpretării înțelesului unei norme legale în
scopul aplicării acesteia la situația de fapt dedusă judecății

aparține exclusiv instanței de judecată. Modalitatea în care se
interpretează și se aplică în cazuri concrete aceste prevederi
legale nu intră în sfera de atribuții a Curții Constituționale. (A se
vedea în acest sens Decizia nr. 836 din 26 mai 2009, publicată
în Monitorul Oficial al României, Partea I, nr. 501 din 21 iulie
2009, și Decizia nr. 891 din 16 iunie 2009, publicată în Monitorul
Oficial al României, Partea I, nr. 517 din 28 iulie 2009.)

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 21 din titlul VII al Legii nr. 247/2005 privind
reforma în domeniile proprietății și justiției, precum și unele măsuri adiacente, excepție ridicată de Tribunalul Satu Mare — Secția
civilă, din oficiu, în Dosarul nr. 92/296/2007.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Teodora Pop

CURTEA CONSTITUȚIONALĂ

D E C I Z I A Nr. 835
din 23 iunie 2011

referitoare la excepția de neconstituționalitate a dispozițiilor art. 119 alin. (1) din Legea nr. 31/1990
privind societățile comerciale
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 119 din Legea nr. 31/1990 privind societățile
comerciale, excepție ridicată de Societatea Comercială
ăAlimentexp” — S.A. din Botoșani în Dosarul nr. 2.777/40/2009
al Curții de Apel Suceava — Secția comercială, contencios
administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune

concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 12 iulie 2010, pronunțată în Dosarul
nr. 2.777/40/2009, Curtea de Apel Suceava — Secția
comercială, contencios administrativ și fiscal a sesizat
Curtea Constituțională pentru soluționarea excepției de
neconstituționalitate a dispozițiilor art. 119 din Legea
nr. 31/1990 privind societățile comerciale.
Excepția de neconstituționalitate a fost invocată de
Societatea Comercială ăAlimentexp” — S.A. din Botoșani într-un
dosar având ca obiect soluționarea unei cereri de recurs.
În motivarea excepției de neconstituționalitate autorul
acesteia susține că dispozițiile legale criticate consacră o
procedură aberantă și excepțională de convocare a adunărilor
generale ale acționarilor, fie ele ordinare sau extraordinare, și
oferă posibilitatea unor acționari care dețin doar 5% din capitalul
societății să pună în discuție, la momente inoportune pentru
societate, conducerea acesteia sau deciziile luate anterior. O
astfel de situație afectează dreptul de proprietate al acționarilor

MONITORUL OFICIAL AL ROMÂNIEI, PARTEA I, Nr. 635/6.IX.2011
majoritari, de fapt al tuturor acționarilor, care nu fac parte din
grupul care dorește convocarea adunărilor generale.
De asemenea, procedura prevăzută de textul legal criticat,
punând în discuție legitimitatea conducerii societății, afectează
grav funcționarea societății comerciale, astfel fiind încălcate
dispozițiile art. 45 din Constituția României.
Curtea de Apel Suceava — Secția comercială,
contencios administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 119 din Legea nr. 31/1990 privind societățile
comerciale, republicată în Monitorul Oficial al României,
Partea I, nr. 1.066 din 17 noiembrie 2004, cu modificările și
completările ulterioare. Examinând motivele pe care se
întemeiază excepția de neconstituționalitate, Curtea constată
că, în realitate, obiectul acesteia îl constituie doar dispozițiile
art. 119 alin. (1) din Legea nr. 31/1990 privind societățile
comerciale, care au următorul conținut: ăConsiliul de
administrație, respectiv directoratul, convoacă de îndată
adunarea generală, la cererea acționarilor reprezentând,
individual sau împreună, cel puțin 5% din capitalul social sau o
cotă mai mică, dacă în actul constitutiv se prevede astfel și dacă
cererea cuprinde dispoziții ce intră în atribuțiile adunării.”

7

În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 44 alin. (1) și (2) privind dreptul de proprietate
privată, precum și în art. 45 privind libertatea economică.
Examinând excepția de neconstituționalitate, Curtea
constată că s-a pronunțat asupra dispozițiilor criticate din Legea
nr. 31/1990 privind societățile comerciale, de exemplu, prin
Decizia nr. 777 din 3 iunie 2010, publicată în Monitorul Oficial al
României, Partea I, nr. 608 din 27 august 2010. Cu acel prilej,
Curtea a reținut că soluția legislativă conținută de textul art. 119
alin. (1) din Legea nr. 31/1990 este o expresie a ăconsolidării
protecției acordate acționarilor”, astfel cum reiese din expunerea
de motive a Legii nr. 441/2006 pentru modificarea și
completarea Legii nr. 31/1990 privind societățile comerciale,
republicată, și a Legii nr. 26/1990 privind registrul comerțului,
republicată, publicată în Monitorul Oficial al României, Partea I,
nr. 955 din 28 noiembrie 2006, lege care a prevăzut această
formă redacțională a textului. Este de observat că posibilitatea
oferită acționarului aflat în ipoteza textului legal criticat nu este
de natură să înfrângă voința majorității acționarilor, în sensul că
decizia finală cu privire la aprobarea măsurilor aflate pe ordinea
de zi se ia de către majoritatea acționarilor. Această procedură
contestată vizează mai degrabă dreptul acționarului minoritar
de a se exprima, de a solicita acționarilor majoritari imprimarea
unei anumite direcții/politici în cadrul societății comerciale, de a
se proteja față de unele decizii ce au fost sau pot fi luate de către
acționarii majoritari, însă, în final, cei care vor decide vor fi
acționarii care dețin majoritatea.
Rezultă că, prin existența acestei proceduri, acționarii
minoritari nu se subrogă în drepturile acționarilor majoritari și nu
exercită nicio imixtiune în activitatea societății comerciale. În
aceste condiții, Curtea nu poate reține critica de
neconstituționalitate cu privire la dispozițiile art. 119 alin. (1) din
lege.
Întrucât nu au intervenit elemente noi, de natură a schimba
jurisprudența Curții Constituționale, soluția și considerentele
acestei decizii își mențin valabilitatea și în prezenta cauză,
inclusiv în privința art. 45 din Constituție.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 119 alin. (1) din Legea nr. 31/1990 privind
societățile comerciale, excepție ridicată de Societatea Comercială ăAlimentexp” — S.A. din Botoșani în Dosarul nr. 2.777/40/2009
al Curții de Apel Suceava — Secția comercială, contencios administrativ și fiscal.
Definitivă și general obligatorie.
Pronunțată în ședința publică din data de 23 iunie 2011.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

8

MONITORUL OFICIAL AL ROMÂNIEI, PARTEA I, Nr. 635/6.IX.2011
CURTEA CONSTITUȚIONALĂ

D E C I Z I A Nr. 836
din 23 iunie 2011

referitoare la excepția de neconstituționalitate a dispozițiilor art. 4 alin. (6) lit. e), art. 10 lit. h1)
și art. 11 alin. (1) lit. b) din Ordonanța de urgență a Guvernului nr. 28/1999 privind obligația
operatorilor economici de a utiliza aparate de marcat electronice fiscale
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 4 alin. (6) lit. e), art. 10 lit. h1) și art. 11 alin. (1)
lit. b) din Ordonanța de urgență a Guvernului nr. 28/1999 privind
obligația operatorilor economici de a utiliza aparate de marcat
electronice fiscale, excepție ridicată de Societatea Comercială
ăCarl Reh Winery” — S.R.L. din București în Dosarul
nr. 2.326/332/2008 al Judecătoriei Vânju Mare.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 18 decembrie 2008, pronunțată în
Dosarul nr. 2.326/332/2008, Judecătoria Vânju Mare a sesizat
Curtea Constituțională cu excepția de neconstituționalitate
a art. 4 alin. (6) lit. e), art. 10 lit. h1) și art. 11 alin. (1) lit. b) din
Ordonanța de urgență a Guvernului nr. 28/1999 privind
obligația operatorilor economici de a utiliza aparate de
marcat electronice fiscale.
Excepția a fost invocată de Societatea Comercială ăCarl Reh
Winery” — S.R.L. din București într-un dosar având ca obiect
soluționarea unei plângeri formulate împotriva procesului-verbal
de sancționare a unei contravenții.
În motivarea excepției de neconstituționalitate autorul
acesteia susține că dispozițiile legale criticate sunt
neconstituționale, deoarece aduc atingere gravă vieții particulare
a angajaților, care ar trebui să fie respectată, inclusiv în timpul
orelor de lucru, a dreptului de proprietate privată asupra banilor
personali, constituind o restrângere nepermisă a exercițiului
unor drepturi fundamentale.
Judecătoria Vânju Mare apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 4 alin. (6) lit. e), art. 10 lit. h1) și art. 11 alin. (1) lit. b)
din Ordonanța de urgență a Guvernului nr. 28/1999 privind obligația
operatorilor economici de a utiliza aparate de marcat electronice
fiscale, republicată în Monitorul Oficial al României, Partea I, nr. 75
din data de 21 ianuarie 2005, care au următorul conținut:
— Art. 4 alin. (6) lit. e): ăUtilizatorii de aparate de marcat
electronice fiscale sunt obligați:
e) să înregistreze banii personali deținuți de angajați și/sau
de administratorul unității într-un registru special întocmit în
acest sens și să introducă, la începutul fiecărei zile, în aparatele
de marcat electronice fiscale soldul inițial reprezentând
monedele/bancnotele divizionare necesare pentru a da restul
clientului.”;
— Art. 10 lit. h1): ănerespectarea de către utilizatorii
aparatelor de marcat electronice fiscale a obligațiilor prevăzute
la art. 4 alin. (6) lit. e);”;
— Art. 11 alin. (1) lit. b): ăAmenzile pentru contravențiile
prevăzute la art. 10 se aplică operatorilor economici, cu excepția
celor prevăzute la art. 10 lit. d), astfel: [...]
b) faptele prevăzute la art. 10 lit. a), b), h1), i), j), l) și m) se
sancționează cu amendă de la 8.000 lei la 40.000 lei;”.
Anterior sesizării Curții, prevederile art. 4 alin. (6) lit. e) din
Ordonanța de urgență a Guvernului nr. 28/1999 fuseseră
abrogate prin art. I pct. 2 din Legea nr. 264/2008 pentru
modificarea Ordonanței de urgență a Guvernului nr. 28/1999
privind obligația operatorilor economici de a utiliza aparate de
marcat electronice fiscale, publicată în Monitorul Oficial al
României, Partea I, nr. 767 din 14 noiembrie 2008.
De asemenea, dispozițiile art. 11 alin. (1) lit. b) din Ordonanța
de urgență a Guvernului nr. 28/1999 au fost modificate prin art. I
pct. 4 din Legea nr. 52/2009 pentru aprobarea Ordonanței
Guvernului nr. 47/2007 privind reglementarea unor măsuri
financiar-fiscale, publicată în Monitorul Oficial al României,
Partea I, nr. 224 din 7 aprilie 2009, și au în prezent următorul
conținut: ăb) faptele prevăzute la art. 10 lit. a), b), h1), i), j), l) și
m) se sancționează cu amendă de la 8.000 lei la 10.000 lei;”.
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 26 privind viața intimă, familială și privată, art. 44
privind dreptul de proprietate privată și art. 53 privind
restrângerea exercițiului unor drepturi sau al unor libertăți.
Examinând excepția de neconstituționalitate, Curtea
constată că a fost sesizată cu excepția de neconstituționalitate

MONITORUL OFICIAL AL ROMÂNIEI, PARTEA I, Nr. 635/6.IX.2011
a dispozițiilor art. 4 alin. (6) lit. e) din Ordonanța de urgență a
Guvernului nr. 28/1999 privind obligația operatorilor economici
de a utiliza aparate de marcat electronice fiscale, dispoziții care
erau abrogate la data sesizării instanței de contencios
constituțional.
Prin Decizia nr. 766 din 15 iunie 2011 Curtea Constituțională
și-a reconsiderat jurisprudența cu privire la sintagma ăîn vigoare”
din cuprinsul dispozițiilor art. 29 alin. (1) și ale art. 31 alin. (1)
din Legea nr. 47/1992 privind organizarea și funcționarea Curții
Constituționale, republicată, constatând că aceasta este
constituțională în măsura în care se interpretează în sensul că
sunt supuse controlului de constituționalitate și legile sau
ordonanțele ori dispozițiile din legi sau din ordonanțe ale căror
efecte juridice continuă să se producă și după ieșirea lor din
vigoare.
Astfel, Curtea a statuat că ăse poate solicita controlul de
constituționalitate numai al acelor dispoziții legale care, în cazuri
concrete, sunt incidente pentru soluționarea litigiilor aflate pe
rolul instanțelor, legi sau ordonanțe în ansamblu ori doar
anumite reglementări din cuprinsul acestora. Instituirea acestei
proceduri de control al constituționalității legii aplicabile în cauza
dedusă judecății instanței de fond, ca modalitate de acces la
justiție, implică în mod necesar asigurarea posibilității de a o
utiliza pentru toți cei care au un drept, un interes legitim,
capacitate și calitate procesuală. Condiția ca dispoziția legală
criticată pentru neconstituționalitate să aibă legătură cu
soluționarea cauzei este, evident, necesară, dar și
suficientă.”
Curtea a mai constatat că ăprin aplicarea rigidă a condiției ca
legea sau ordonanța să fie «în vigoare» la data ridicării
excepției, ca și la data soluționării acesteia de Curtea
Constituțională, se înlătură de la controlul de constituționalitate
dispozițiile legale determinante în soluționarea cauzei”.
Curtea reține că dispozițiile art. 4 alin. (6) lit. e) din Ordonanța
de urgență a Guvernului nr. 28/1999 instituiau anumite obligații
pentru utilizatorii de aparate de marcat electronice fiscale care,
în caz de nerespectare, erau sancționați prin aplicarea unor
amenzi contravenționale.
Așadar, Curtea constată că, deși nu mai sunt în vigoare,
dispozițiile art. 4 alin. (6) lit. e) din Ordonanța de urgență a
Guvernului nr. 28/1999 își produc în continuare efectele juridice.
Astfel, prevederile legale criticate constituie temeiul juridic al
procesului-verbal prin care s-a constatat contravenția și s-a
aplicat sancțiunea contravenientului, proces-verbal care este
contestat în justiție, plângerea petentului-contravenient
constituind obiectul cauzei civile în care a fost invocată excepția
de neconstituționalitate. În acest caz, Curtea are competența de

9

a controla constituționalitatea dispozițiilor legale ale art. 4
alin. (6) lit. e) din Ordonanța de urgență a Guvernului
nr. 28/1999, chiar dacă ele nu mai sunt în vigoare la data
pronunțării prezentei decizii, urmând ca instanța judecătorească
să decidă cu privire la succesiunea în timp a normelor aplicabile
în materie contravențională, cu respectarea principiului
constituțional consacrat de art. 15 alin. (2) din Legea
fundamentală, potrivit căruia ăLegea dispune numai pentru viitor,
cu excepția legii penale sau contravenționale mai favorabile.”
În ceea ce privește modificarea operată cu privire la
dispozițiile art. 11 alin. (1) lit. b) din Ordonanța de urgență
a Guvernului nr. 28/1999, Curtea reține că noile dispoziții preiau
soluția criticată de autorul excepției, astfel încât urmează a se
pronunța asupra acestora.
Examinând excepția de neconstituționalitate a dispozițiilor
art. 4 alin. (6) lit. e) din Ordonanța de urgență a Guvernului
nr. 28/1999, Curtea constată că susținerile autorului acesteia
sunt neîntemeiate.
Dispozițiile legale criticate nu reprezintă decât reglementarea
unei situații care, în practică, este de natură să conducă la
evaziune fiscală. În cazul de față, condițiile impuse de legiuitor
nu încalcă prevederile constituționale invocate de autorul
excepției de neconstituționalitate.
Aceeași concluzie se impune și în privința dispozițiilor art. 10
lit. h1), precum și ale art. 11 alin. (1) lit. b) din Ordonanța de
urgență a Guvernului nr. 28/1999.
Curtea mai reține că prin Decizia nr. 1.255 din 25 noiembrie
2008, publicată în Monitorul Oficial al României, Partea I, nr. 114
din 25 februarie 2009, a statuat că stabilirea unei contravenții și
sancționarea acesteia cu amendă reprezintă o opțiune legitimă
a legiuitorului, care dă expresie preocupării statului pentru a
asigura libertatea comerțului, protecția concurenței loiale și
crearea cadrului favorabil pentru valorificarea tuturor factorilor
de producție. De asemenea, Curtea a constatat că dispozițiile
legale criticate reprezintă norme coercitive, instituind sancțiuni
contravenționale pentru operatorii economici care nu respectă
dispozițiile legale referitoare la justificarea sumelor de bani
găsite la punctele de vânzare aparținând operatorilor economici.
Consecința încălcării acestor dispoziții legale o constituie
confiscarea sumelor a căror proveniență nu poate fi justificată.
Întrucât criticile de neconstituționalitate privesc, în esență,
aceleași aspecte și având în vedere că nu au intervenit
elemente noi, de natură să determine schimbarea jurisprudenței
Curții Constituționale, considerentele și soluția deciziei
menționate își păstrează valabilitatea și în cauza de față, inclusiv
în privința dispozițiilor art. 11 alin. (1) lit. b).

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 4 alin. (6) lit. e), art. 10 lit. h1) și art. 11
alin. (1) lit. b) din Ordonanța de urgență a Guvernului nr. 28/1999 privind obligația operatorilor economici de a utiliza aparate de
marcat electronice fiscale, excepție ridicată de Societatea Comercială ăCarl Reh Winery” — S.R.L. din București în Dosarul
nr. 2.326/332/2008 al Judecătoriei Vânju Mare.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

10

MONITORUL OFICIAL AL ROMÂNIEI, PARTEA I, Nr. 635/6.IX.2011
CURTEA CONSTITUȚIONALĂ

D E C I Z I A Nr. 842
din 23 iunie 2011

referitoare la excepția de neconstituționalitate a dispozițiilor art. 237 alin. (1) lit. b) și alin. (7)
din Legea nr. 31/1990 privind societățile comerciale
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 237 alin. (1) lit. b) și alin. (7) din Legea
nr. 31/1990 privind societățile comerciale, excepție ridicată de
Societatea Comercială ăComprodexim” — S.R.L. din București
în Dosarul nr. 3.694/3/2010 al Tribunalului București —
Secția a VI-a comercială.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca devenită inadmisibilă a excepției de
neconstituționalitate a dispozițiilor art. 237 alin. (1) lit. b) din
Legea nr. 31/1990 și ca neîntemeiată a excepției de
neconstituționalitate a dispozițiilor art. 237 alin. (7) din aceeași
lege.
C U R T E A,

având în vedere actele și lucrările dosarului, reține următoarele:
Prin Încheierea din 4 mai 2010, pronunțată în Dosarul
nr. 3.694/3/2010, Tribunalul București — Secția a VI-a
comercială a sesizat Curtea Constituțională cu excepția de
neconstituționalitate art. 237 alin. (1) lit. b) și alin. (7) din
Legea nr. 31/1990 privind societățile comerciale.
Excepția a fost invocată de Societatea Comercială
ăComprodexim” — S.R.L. din București, într-un dosar având ca
obiect numirea unui lichidator judiciar.
În motivarea excepției de neconstituționalitate autorul
acesteia susține că dispozițiile legale criticate aduc atingere
bunei funcționări a societăților comerciale și dreptului asociaților
de a realiza activități comerciale.
De asemenea, se menționează că dispozițiile Legii
nr. 302/2005 pentru modificarea și completarea Legii nr. 31/1990
privind societățile comerciale își produc efectele retroactiv
asupra prevederilor din actele constitutive care respectau
dispozițiile legale în vigoare la momentul constituirii societății.
Tribunalul București — Secția a VI-a comercială
apreciază că excepția de neconstituționalitate este
neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 237 alin. (1) lit. b) și alin. (7) din Legea
nr. 31/1990 privind societățile comerciale, republicată în
Monitorul Oficial al României, Partea I, nr. 1.066 din 17 noiembrie
2004, care au următorul conținut:
— Art. 237 alin. (1) lit. b) și alin. (7): ă(1) La cererea oricărei
persoane interesate, precum și a Oficiului Național al Registrului
Comerțului, tribunalul va putea pronunța dizolvarea societății în
cazurile în care: [...]
b) societatea care nu a depus, în cel mult 6 luni de la
expirarea termenelor legale, situațiile financiare anuale sau alte
acte care, potrivit legii, se depun la oficiul registrului
comerțului. [...]
(7) Dacă în termen de 3 luni de la data rămânerii irevocabile
a hotărârii judecătorești de dizolvare nu se procedează la
numirea lichidatorului, judecătorul delegat, la cererea oricărei
persoane interesate, numește un lichidator de pe Lista
practicienilor în reorganizare și lichidare, remunerarea acestuia
urmând a fi făcută din averea persoanei juridice dizolvate sau,
în cazul lipsei acesteia, din fondul de lichidare constituit în
temeiul Legii nr. 64/1995 privind procedura reorganizării
judiciare și a falimentului, republicată, cu modificările și
completările ulterioare.”
Ulterior sesizării Curții Constituționale, lit. b) a alin. (1) al
art. 237 a fost abrogată prin art. III lit. c) din Ordonanța de
urgență a Guvernului nr. 37/2011 pentru modificarea și
completarea Legii contabilității nr. 82/1991 și pentru modificarea
altor acte normative incidente, publicată în Monitorul Oficial al
României, Partea I, nr. 285 din 22 aprilie 2011.
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 1 alin. (4) privind statul român, art. 15 alin. (2)
privind neretroactivitatea legii civile, art. 16 privind egalitatea în
drepturi, art. 23 teza a doua privind libertatea individuală, art. 52
alin. (1) privind dreptul persoanei vătămate de o autoritate
publică și art. 53 privind restrângerea exercițiului unor drepturi
sau al unor libertăți.
Examinând excepția de neconstituționalitate a dispozițiilor
art. 237 alin. (1) lit. b) din Legea nr. 31/1990 privind societățile
comerciale, Curtea constată că, ulterior sesizării sale, acestea
au fost abrogate.
Prin Decizia nr. 766 din 15 iunie 2011 Curtea Constituțională
și-a reconsiderat jurisprudența cu privire la sintagma ăîn vigoare”
din cuprinsul dispozițiilor art. 29 alin. (1) și ale art. 31 alin. (1)
din Legea nr. 47/1992 privind organizarea și funcționarea Curții
Constituționale, republicată, constatând că aceasta este
constituțională în măsura în care se interpretează în sensul că
sunt supuse controlului de constituționalitate și legile sau
ordonanțele ori dispozițiile din legi sau din ordonanțe ale căror

11

MONITORUL OFICIAL AL ROMÂNIEI, PARTEA I, Nr. 635/6.IX.2011
efecte juridice continuă să se producă și după ieșirea lor din
vigoare.
Astfel, Curtea a statuat că ăse poate solicita controlul de
constituționalitate numai al acelor dispoziții legale care, în cazuri
concrete, sunt incidente pentru soluționarea litigiilor aflate pe
rolul instanțelor, legi sau ordonanțe în ansamblu ori doar
anumite reglementări din cuprinsul acestora. Instituirea acestei
proceduri de control al constituționalității legii aplicabile în cauza
dedusă judecății instanței de fond, ca modalitate de acces la
justiție, implică în mod necesar asigurarea posibilității de a o
utiliza pentru toți cei care au un drept, un interes legitim,
capacitate și calitate procesuală. Condiția ca dispoziția legală
criticată pentru neconstituționalitate să aibă legătură cu
soluționarea cauzei este, evident, necesară, dar și
suficientă.”
Curtea a mai constatat că ăprin aplicarea rigidă a condiției ca
legea sau ordonanța să fie «în vigoare» la data ridicării
excepției, ca și la data soluționării acesteia de Curtea
Constituțională, se înlătură de la controlul de constituționalitate
dispozițiile legale determinante în soluționarea cauzei”.
În aceste condiții, Curtea va analiza constituționalitatea
dispozițiilor art. 237 alin. (1) lit. b) din Legea nr. 31/1990 privind
societățile comerciale, ca și pe cele ale art. 237 alin. (7) din
aceeași lege, întrucât și-au produs efectele față de autorul
excepției de neconstituționalitate, potrivit principiului tempus
regit actum.
Curtea constată că susținerile autorului excepției de
neconstituționalitate sunt neîntemeiate. Legiuitorul are
competența de a reglementa, cu respectarea dispozițiilor
constituționale, activitatea societăților comerciale. Faptul că
după înființarea unei societăți comerciale au fost edictate noi

reguli care guvernează activitatea acestora pe viitor nu
constituie o încălcare a principiului neretroactivității legii civile
prevăzut de art. 15 alin. (2) și nicio încălcare a principiului
separației puterilor în stat.
În ceea ce privește încălcarea art. 16 din Constituție, prin
Decizia nr. 238 din 20 martie 2007, publicată în Monitorul Oficial
al României, Partea I, nr. 288 din 2 mai 2007, Curtea a reținut că
prevederile art. 237 alin. (1) lit. b) din Legea nr. 31/1990 se
aplică fără discriminare tuturor subiectelor de drept la care se
referă, și anume tuturor societăților comerciale care nu au
depus, în cel mult 6 luni de la expirarea termenelor legale,
situațiile financiare anuale sau alte acte care, potrivit legii, se
depun la oficiul registrului comerțului.
De asemenea, nu se poate reține incidența art. 52 din
Constituție care se referă la vătămarea unui drept ori într-un
interes legitim al unei persoane, de o autoritate publică, printr-un
act administrativ sau prin nesoluționarea în termenul legal al
unei cereri, precum și la răspunderea patrimonială a statului
pentru prejudiciile cauzate prin erorile judiciare și nici incidența
art. 23 din Constituție care se referă la libertatea individuală a
persoanei fizice.
În ceea ce privește pretinsa încălcare a dispozițiilor art. 53
din Constituție, Curtea reține că acestea sunt aplicabile numai în
ipoteza în care există o restrângere a exercitării drepturilor și
libertăților fundamentale ale cetățenilor, restrângere care, astfel
cum s-a arătat anterior, în cazul de față nu s-a constatat.
Întrucât nu au intervenit elemente noi, de natură a schimba
jurisprudența Curții Constituționale, soluția și considerentele
acestei decizii își mențin valabilitatea și în prezenta cauză,
inclusiv în privința art. 237 alin. (7) din Legea nr. 31/1990.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 237 alin. (1) lit. b) și alin. (7) din Legea
nr. 31/1990 privind societățile comerciale, excepție ridicată de Societatea Comercială ăComprodexim” — S.R.L. din București în
Dosarul nr. 3.694/3/2010 al Tribunalului București — Secția a VI-a comercială.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae
CURTEA CONSTITUȚIONALĂ

D E C I Z I A Nr. 847
din 23 iunie 2011

referitoare la excepția de neconstituționalitate a dispozițiilor art. 208 alin. (3) și ale art. 257 alin. (2)
lit. b) din Legea nr. 95/2006 privind reforma în domeniul sănătății
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc

— președinte
— judecător
— judecător
— judecător
— judecător

Ion Predescu

— judecător

Puskás Valentin Zoltán

— judecător

Tudorel Toader

— judecător

Fabian Niculae

— magistrat-asistent

12

MONITORUL OFICIAL AL ROMÂNIEI, PARTEA I, Nr. 635/6.IX.2011

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 208 alin. (3) și ale art. 257 din Legea
nr. 95/2006 privind reforma în domeniul sănătății, excepție
ridicată de Aurelian Cornel Cioran în Dosarul nr. 3.740/30/2010
al Tribunalului Timiș — Secția comercială și de contencios
administrativ.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 8 septembrie 2010, pronunțată în Dosarul
nr. 3.740/30/2010, Tribunalul Timiș — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
dispozițiilor art. 208 alin. (3) și ale art. 257 din Legea
nr. 95/2006 privind reforma în domeniul sănătății.
Excepția a fost invocată de Aurelian Cornel Cioran, într-un
dosar având ca obiect anularea unui act administrativ.
În motivarea excepției de neconstituționalitate autorul
acesteia susține că prevederile legale criticate încalcă
dispozițiile constituționale invocate, întrucât impun persoanelor
care realizează activități independente plata obligatorie, prin
efectul legii, a contribuției pentru asigurările sociale de sănătate,
transformând, astfel, un drept fundamental — dreptul la
ocrotirea sănătății — într-o obligație, ceea ce determină, în
opinia acestuia, o supraimpozitare nejustificată a veniturilor
realizate de această categorie de cetățeni.
Tribunalul Timiș — Secția comercială și de contencios
administrativ apreciază că excepția de neconstituționalitate
este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul, invocând jurisprudența Curții Constituționale în
materie, consideră că excepția de neconstituționalitate este
neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 208 alin. (3) și art. 257 din Legea nr. 95/2006
privind reforma în domeniul sănătății, publicată în Monitorul
Oficial al României, Partea I, nr. 372 din 28 aprilie 2006.
Examinând
susținerile
autorului
excepției
de
neconstituționalitate, Curtea constată că, în realitate, obiectul
acesteia îl constituie prevederile art. 208 alin. (3) și art. 257

alin. (2) lit. b) din Legea nr. 95/2006 privind reforma în domeniul
sănătății, care au următorul conținut:
— Art. 208 alin. (3): ăAsigurările sociale de sănătate sunt
obligatorii și funcționează ca un sistem unitar, iar obiectivele
menționate la alin. (2) se realizează pe baza următoarelor
principii:
a) alegerea liberă de către asigurați a casei de asigurări;
b) solidaritate și subsidiaritate în constituirea și utilizarea
fondurilor;
c) alegerea liberă de către asigurați a furnizorilor de servicii
medicale, de medicamente și de dispozitive medicale, în
condițiile prezentei legi și ale contractului-cadru;
d) descentralizarea și autonomia în conducere și
administrare;
e) participarea obligatorie la plata contribuției de asigurări
sociale de sănătate pentru formarea Fondului național unic de
asigurări sociale de sănătate;
f) participarea persoanelor asigurate, a statului și a
angajatorilor la managementul Fondului național unic de
asigurări sociale de sănătate;
g) acordarea unui pachet de servicii medicale de bază, în
mod echitabil și nediscriminatoriu, oricărui asigurat;
h) transparența activității sistemului de asigurări sociale de
sănătate;
i) libera concurență între furnizorii care încheie contracte cu
casele de asigurări de sănătate.”;
— Art. 257 alin. (2) lit. b): ăContribuția lunară a persoanei
asigurate se stabilește sub forma unei cote de 6,5%, care se
aplică asupra: [...]
b) veniturilor impozabile realizate de persoane care
desfășoară activități independente care se supun impozitului pe
venit; dacă acest venit este singurul asupra căruia se calculează
contribuția, aceasta nu poate fi mai mică decât cea calculată la
un salariu de bază minim brut pe țară, lunar;”.
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 — Egalitatea în drepturi, art. 34 — Dreptul la
ocrotirea sănătății și art. 56 — Contribuții financiare.
Examinând
susținerile
autorului
excepției
de
neconstituționalitate, Curtea constată că acestea sunt
neîntemeiate, întrucât obligativitatea asigurării și a contribuției la
sistemul asigurărilor sociale de sănătate trebuie analizată în
legătură cu un alt principiu ce stă la baza acestui sistem, anume
cel al solidarității. Astfel, datorită solidarității celor care
contribuie, acest sistem își poate realiza obiectivul principal,
respectiv cel de a asigura un minimum de asistență medicală
pentru populație, inclusiv pentru acele categorii de persoane
care se află în imposibilitatea de a contribui la constituirea
fondurilor de asigurări de sănătate. Dispozițiile art. 208 alin. (3)
din Legea nr. 95/2006 reprezintă, de fapt, o expresie a
prevederilor constituționale care reglementează ocrotirea
sănătății și a celor care consacră obligația statului de a asigura
protecția socială a cetățenilor.
De altfel, prin Decizia nr. 705 din 11 septembrie 2007,
publicată în Monitorul Oficial al României, Partea I, nr. 736 din
31 octombrie 2010, Curtea a statuat că sistemul asigurărilor
sociale de sănătate își poate realiza obiectivul principal datorită
solidarității celor care contribuie.
În ceea ce privește dispozițiile art. 257 alin. (2) lit. b) din lege,
Curtea a statuat, prin Decizia nr. 56 din 26 ianuarie 2006,
publicată în Monitorul Oficial al României, Partea I, nr. 164 din
21 februarie 2006, și Decizia nr. 539 din 27 iunie 2006, publicată
în Monitorul Oficial al României, Partea I, nr. 661 din 1 august
2006, că este firesc ca valoarea contribuției să difere de la
persoană la persoană, în funcție de cuantumul veniturilor
realizate. Această diferență este rezonabilă și justificată de
situația obiectiv deosebită în care se află persoanele care

MONITORUL OFICIAL AL ROMÂNIEI, PARTEA I, Nr. 635/6.IX.2011
realizează venituri mai mari față de cele ale căror venituri sunt
mai reduse, precum și de principiul solidarității și subsidiarității
în colectarea și utilizarea fondurilor, aplicabil în materia
asigurărilor sociale de sănătate.
De asemenea, Curtea a reținut că principiul constituțional al
așezării juste a sarcinilor fiscale pentru suportarea cheltuielilor
publice impune diferențierea contribuției persoanelor care
realizează venituri mai mari. De altfel, cota de contribuție,
exprimată procentual, este unică, neavând caracter progresiv,
astfel că diferența valorică a contribuției este determinată de
nivelul diferit al venitului.
Mai mult, prin Decizia nr. 934 din 14 decembrie 2006,
publicată în Monitorul Oficial al României, Partea I, nr. 53 din

13

23 ianuarie 2007, Curtea a constatat că legiuitorul, având în
vedere situația specifică a diferitelor categorii de persoane
asigurate, în funcție de proveniența veniturilor, a înțeles să
stabilească un tratament juridic diferențiat sub aspectul
veniturilor în raport cu care se stabilește contribuția lunară. Acest
mod de reglementare nu contravine însă principiului
constituțional al egalității în drepturi care permite legiuitorului să
instituie un tratament juridic diferențiat atunci când situațiile de
fapt avute în vedere sunt obiectiv diferite.
Întrucât nu au intervenit elemente noi, de natură a determina
reconsiderarea jurisprudenței Curții, atât soluția, cât și
considerentele cuprinse în aceste decizii își păstrează
valabilitatea și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 208 alin. (3) și ale art. 257 alin. (2) lit. b)
din Legea nr. 95/2006 privind reforma în domeniul sănătății, excepție ridicată de Aurelian Cornel Cioran în Dosarul nr. 3.740/30/2010
al Tribunalului Timiș — Secția comercială și de contencios administrativ.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 891
din 30 iunie 2011

referitoare la excepția de neconstituționalitate a dispozițiilor art. 581 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Ionița Cochințu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 581 din Codul de procedură civilă, excepție
ridicată de Gabriela Luminița Lascu în Dosarul nr. 24.853/3/2010
al Tribunalului București — Secția a V-a civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, cu referire la jurisprudența Curții Constituționale.

C U R T E A,

având în vedere actele și lucrările dosarului, constată
următoarele:
Prin Decizia civilă nr. 1.383 din 11 iunie 2010, pronunțată în
Dosarul nr. 24.853/3/2010, Tribunalul București — Secția
a V-a civilă a sesizat Curtea Constituțională cu excepția de
neconstituționalitate a dispozițiilor art. 581 din Codul de
procedură civilă, excepție ridicată de Gabriela Luminița Lascu,
într-o cauză civilă având ca obiect ordonanță președințială.
În motivarea excepției de neconstituționalitate autorul
acesteia susține că prevederile legale criticate elimină dreptul
la un proces echitabil, judecătorul soluționând cauza fără a
analiza în concret raporturile juridice dintre părți. Aceste
dispoziții instituie o procedură care nu permite părților să susțină
excepții de fond și să se apere prin administrarea mijloacelor de
probă și nici instanței să examineze fondul cauzei.
Tribunalul București — Secția a V-a civilă opinează că
excepția este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și

14

MONITORUL OFICIAL AL ROMÂNIEI, PARTEA I, Nr. 635/6.IX.2011

Avocatului Poporului, pentru a-și exprima punctul de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 581 din Codul de procedură civilă, care au
următorul conținut:
ăInstanța va putea să ordone măsuri vremelnice în cazuri
grabnice, pentru păstrarea unui drept care s-ar păgubi prin
întârziere, pentru prevenirea unei pagube iminente și care nu
s-ar putea repara, precum și pentru înlăturarea piedicilor ce s-ar
ivi cu prilejul unei executări.
Cererea de ordonanță președințială se va introduce la
instanța competentă să se pronunțe asupra fondului dreptului.
Ordonanța va putea fi dată și fără citarea părților și chiar
atunci când există judecată asupra fondului. Judecata se face
de urgență și cu precădere. Pronunțarea se poate amâna cu cel
mult 24 de ore, iar motivarea ordonanței se face în cel mult
48 de ore de la pronunțare.
Ordonanța este vremelnică și executorie. Instanța va putea
hotărî ca executarea să se facă fără somație sau fără trecerea
unui termen.”

În opinia autorului excepției de neconstituționalitate, aceste
texte de lege contravin prevederilor constituționale ale art. 16
alin. (1) care prevăd că ăCetățenii sunt egali în fața legii și a
autorităților publice, fără privilegii și fără discriminări”, ale art. 21
alin. (3) referitoare la dreptul părților la un proces echitabil și la
soluționarea cauzelor într-un termen rezonabil, ale art. 24 care
prevăd dreptul la apărare și ale art. 124 privind înfăptuirea
justiției.
Examinând excepția de neconstituționalitate, Curtea reține
că asupra constituționalității textului de lege pretins a fi
neconstituțional s-a pronunțat în numeroase cazuri, în raport de
critici identice.
Astfel, prin Decizia nr. 536 din 27 aprilie 2010, publicată în
Monitorul Oficial al României, Partea I, nr. 354 din 28 mai 2010,
și prin Decizia nr. 244 din 4 martie 2008, publicată în Monitorul
Oficial al României, Partea I, nr. 288 din 14 aprilie 2008, Curtea
a statuat că prin procedura de urgență instituită de art. 581 din
Codul de procedură civilă nu numai că nu se aduce vreo
îngrădire dreptului oricărei persoane de a se adresa justiției
pentru apărarea drepturilor, a libertăților și a intereselor sale
legitime, ci, dimpotrivă, se creează o posibilitate în plus pentru
cel vătămat într-un drept legitim de a se adresa justiției, prin
cerere de ordonanță președințială, și aceasta în cazuri grabnice,
pentru păstrarea unui drept care s-ar păgubi prin întârziere,
pentru prevenirea unei pagube iminente și care nu s-ar putea
repara, precum și pentru înlăturarea piedicilor ce s-ar ivi cu
prilejul unei executări.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluțiile deciziilor menționate își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 581 din Codul de procedură civilă, excepție
ridicată de Gabriela Luminița Lascu în Dosarul nr. 24.853/3/2010 al Tribunalului București — Secția a V-a civilă.
Definitivă și general obligatorie.
Pronunțată în ședința publică din data de 30 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu
CURTEA CONSTITUȚIONALĂ

D E C I Z I A Nr. 948
din 7 iulie 2011

referitoare la excepția de neconstituționalitate a dispozițiilor art. 581 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea

— președinte
— judecător
— judecător
— judecător
— judecător

Ion Predescu

— judecător

Puskás Valentin Zoltán

— judecător

Tudorel Toader

— judecător

Andreea Costin

— magistrat-asistent

MONITORUL OFICIAL AL ROMÂNIEI, PARTEA I, Nr. 635/6.IX.2011
Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 581 din Codul de procedură civilă, excepție
ridicată de Societatea Comercială ăEurorail” — S.R.L. din
București în Dosarul nr. 15.603/299/2010 al Judecătoriei
Sectorului 1 București.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate ca neîntemeiată,
invocând jurisprudența Curții Constituționale în materie.
C U R T E A,

având în vedere actele și lucrările dosarului, constată
următoarele:
Prin Încheierea din 3 iunie 2010, pronunțată în Dosarul
nr. 15.603/299/2010, Judecătoria Sectorului 1 București a
sesizat Curtea Constituțională cu excepția de
neconstituționalitate a dispozițiilor art. 581 din Codul de
procedură civilă, excepție ridicată de Societatea Comercială
ăEurorail” — S.R.L. din București într-o cauză având ca obiect
suspendarea executării silite pe calea ordonanței președințiale.
În motivarea excepției de neconstituționalitate autorul
acesteia arată că textul legal criticat este neconstituțional,
întrucât nu impune obligativitatea plății cauțiunii, astfel încât se
creează o procedură paralelă prin care sunt eludate normele
legale care instituie obligativitatea plății cauțiunii, nefiind astfel
respectat dreptul persoanei la un proces echitabil, care implică
egalitatea de arme a părților. Dispozițiile criticate creează un
dezechilibru procesual și împiedică creditorul să promoveze un
recurs efectiv împotriva unui act procedural, în timp ce debitorul
este favorizat prin lipsa obligației de plată a cauțiunii, legiuitorul
reglementând o situație privilegiată pentru acesta din urmă.
Judecătoria Sectorului 1 București consideră că excepția
de neconstituționalitate ridicată este neîntemeiată, întrucât
ordonanța președințială reprezintă o procedură specială, iar
legiuitorul este în drept să edicteze astfel de norme.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 581 din Codul de procedură civilă, care au
următorul cuprins:
ăInstanța va putea să ordone măsuri vremelnice în cazuri
grabnice, pentru păstrarea unui drept care s-ar păgubi prin
întârziere, pentru prevenirea unei pagube iminente și care nu
s-ar putea repara, precum și pentru înlăturarea piedicilor ce
s-ar ivi cu prilejul unei executări.
Cererea de ordonanță președințială se va introduce la
instanța competentă să se pronunțe asupra fondului dreptului.

15

Ordonanța va putea fi dată și fără citarea părților și chiar
atunci când există judecată asupra fondului. Judecata se face
de urgență și cu precădere. Pronunțarea se poate amâna cu cel
mult 24 de ore, iar motivarea ordonanței se face în cel mult
48 de ore de la pronunțare.
Ordonanța este vremelnică și executorie. Instanța va putea
hotărî ca executarea să se facă fără somație sau fără trecerea
unui termen.”
Autorul excepției susține că dispozițiile legale criticate încalcă
prevederile constituționale ale art. 16 care consacră egalitatea
în drepturi, ale art. 20 referitoare la tratatele internaționale
privind drepturile omului, ale art. 21 privind accesul liber la
justiție, ale art. 24 privind dreptul la apărare, ale art. 53
referitoare la restrângerea exercițiului unor drepturi sau al unor
libertăți și ale art. 124 privind înfăptuirea justiției din Constituție,
precum și ale art. 6 paragraful 1 referitoare la dreptul la un
proces echitabil, ale art. 13 privind dreptul la o cale efectivă de
atac, ale art. 14 referitoare la interzicerea discriminării și ale
art. 18 privind limitarea aplicării restrângerii drepturilor din
Convenția pentru apărarea drepturilor omului și a libertăților
fundamentale, ale art. 2 privind drepturile și libertățile omului,
ale art. 7 referitoare la egalitatea oamenilor în fața legii și ale
art. 11 care consacră prezumția de nevinovăție din Declarația
Universală a Drepturilor Omului, ale art. 1 din Protocolul nr. 12
la Convenție privitor la interdicția generală a oricărei forme de
discriminare, ale art. 14 pct. 1 privind egalitatea oamenilor în
fața legii din Pactul internațional privind drepturile civile și
politice.
Examinând excepția de neconstituționalitate, Curtea
constată că s-a pronunțat în numeroase cazuri asupra excepției
de neconstituționalitate a dispozițiilor art. 581 din Codul de
procedură civilă, statuând că acestea sunt constituționale. Astfel,
prin Decizia nr. 167 din 8 februarie 2011, publicată în Monitorul
Oficial al României, Partea I, nr. 304 din 3 mai 2011, Decizia
nr. 244 din 4 martie 2008, publicată în Monitorul Oficial al
României, Partea I, nr. 288 din 14 aprilie 2008, și Decizia nr. 426
din 10 mai 2007, publicată în Monitorul Oficial al României,
Partea I, nr. 391 din 11 iunie 2007, Curtea a reținut, în esență,
că textul de lege criticat instituie o procedură specială potrivit
căreia instanța de judecată poate dispune, prin ordonanță
președințială, luarea unor măsuri cu caracter vremelnic a căror
urgență este justificată de necesitatea evitării prejudicierii unor
drepturi sau interese legitime. Ca atare, nu se poate reține
contrarietatea dintre aceste dispoziții și cele ale art. 16 alin. (1)
din Constituție, deoarece acestea nu sunt aplicabile doar unei
categorii de persoane, ci oricărei persoane aflate în situațiile
menționate în ipoteza normei. De asemenea, Curtea a arătat că
prin textul de lege criticat nu numai că nu se aduce vreo
îngrădire dreptului persoanei la apărarea drepturilor, a libertăților
și a intereselor sale legitime, ci, dimpotrivă, se creează
posibilitatea pentru cel vătămat într-un drept legitim de a se
adresa justiției în cazuri grabnice, pentru păstrarea unui drept
care s-ar păgubi prin întârziere, pentru prevenirea unei pagube
iminente și care nu s-ar putea repara, precum și pentru
înlăturarea piedicilor ce s-ar ivi cu prilejul unei executări.
Întrucât nu au apărut împrejurări noi care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

16

MONITORUL OFICIAL AL ROMÂNIEI, PARTEA I, Nr. 635/6.IX.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 581 din Codul de procedură civilă, excepție
ridicată de Societatea Comercială ăEurorail” — S.R.L. din București în Dosarul nr. 15.603/299/2010 al Judecătoriei Sectorului 1
București.
Definitivă și general obligatorie.
Pronunțată în ședința publică din data de 7 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Andreea Costin

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 635/6.IX.2011 conține 16 pagini.

Prețul: 3,20 lei

&JUYDGY|525962]
ISSN 1453—4495

