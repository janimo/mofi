Anul 179 (XXIII) — Nr. 838

PARTEA I

LEGI, DECRETE, HOTĂRÂRI ȘI ALTE ACTE

Vineri, 25 noiembrie 2011

SUMAR

Pagina

Pagina
HOTĂRÂRI ALE GUVERNULUI ROMÂNIEI

DECIZII ALE CURȚII CONSTITUȚIONALE
Decizia nr. 1.264 din 27 septembrie 2011 referitoare la
excepția de neconstituționalitate a dispozițiilor art. 1
lit. c) și art. 3 din Legea nr. 119/2010 privind stabilirea
unor măsuri în domeniul pensiilor, precum și a legii, în
ansamblul său ..........................................................

Nr.

1.142. — Hotărâre pentru aprobarea indicatorilor tehnicoeconomici aferenți lucrărilor de intervenții ăConsolidare
și refacere sistem rutier DN 2A km 190+750 —
km 192+750” ..............................................................
2–4

Decizia nr. 1.284 din 29 septembrie 2011 referitoare la
excepția de neconstituționalitate a dispozițiilor art. 1
lit. c), art. 3 și art. 4 alin. (1) lit. b) și alin. (2) din
Legea nr. 119/2010 privind stabilirea unor măsuri în
domeniul pensiilor ......................................................

5–8

Decizia nr. 1.381 din 18 octombrie 2011 referitoare la excepția
de neconstituționalitate a dispozițiilor art. 1 lit. h) și
art. 3 din Legea nr. 119/2010 privind stabilirea unor
măsuri în domeniul pensiilor ......................................

8–12

12–13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
259/2.842. — Ordin al ministrului administrației și internelor
și al ministrului finanțelor publice privind aprobarea
normelor pentru administrarea creanțelor fiscale ale
unităților administrativ-teritoriale sau, după caz, ale
subdiviziunilor administrativ-teritoriale ale municipiilor
în vederea anulării unor obligații fiscale accesorii
administrate de către compartimentele de specialitate
ale autorităților administrației publice locale ..............

13–15

2

MONITORUL OFICIAL AL ROMÂNIEI, PARTEA I, Nr. 838/25.XI.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.264
din 27 septembrie 2011

referitoare la excepția de neconstituționalitate a dispozițiilor art. 1 lit. c) și art. 3
din Legea nr. 119/2010 privind stabilirea unor măsuri în domeniul pensiilor, precum și a legii,
în ansamblul său
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 1 lit. c) din Legea nr. 119/2010 privind stabilirea
unor măsuri în domeniul pensiilor, precum și a legii în ansamblul
său, excepție ridicată de Lenuța Eleonora Dumitru în Dosarul
nr. 4.085/91/2010 al Tribunalului Vrancea — Secția civilă și care
face obiectul Dosarului Curții Constituționale nr. 4.800D/2010.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în dosarele
nr. 4.801D/2010 și nr. 59D/2011—69D/2011 având ca obiect
excepția de neconstituționalitate a acelorași dispoziții de lege,
excepție ridicată de Rozica Zbughină, Veronica Racoveanu,
Carmen Elena Antohi, Cleopatra Gălățeanu, Georgeta
Bazilescu, Cornelia Stână, Iuliana Raban, Georgeta Spânu,
Maria Gătej, Viorica Ghețu, Săndica Bolboceanu și Gheorghi
Gherman în dosarele nr. 4.083/91/2010, nr. 4.069/91/2010,
nr. 4.076/91/2010, nr. 4.267/91/2010, nr. 3.960/91/2010,
nr. 4.062/91/2010, nr. 4.087/91/2010, nr. 4.079/91/2010,
nr. 4.088/91/2010, nr. 4.339/91/2010, nr. 4.064/91/2010 și
nr. 4.166/91/2010 ale Tribunalului Vrancea — Secția civilă.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă asupra notelor scrise de Casa
Județeană de Pensii Vrancea în dosarele nr. 59D/2011,
nr. 60D/2011, nr. 62D/2011, nr. 64D/2011 și nr. 66D/2011, prin
care solicită respingerea excepției de neconstituționalitate și
păstrarea jurisprudenței în materie a Curții Constituționale.
Președintele dispune să se facă apelul și în dosarele
nr. 124D/2011 și nr. 209D/2011, având ca obiect excepția de
neconstituționalitate a dispozițiilor art. 1 lit. c) și art. 3 din Legea
nr. 119/2010, excepție ridicată de Viorica Trandafir și Daniela
Manuc în dosarele nr. 11.826/118/2010 și nr. 11.965/118/2010
ale Tribunalului Constanța — Secția civilă.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în dosarele
nr. 321D/2011—323D/2011 și nr. 363D/2011, având ca obiect
excepția de neconstituționalitate a dispozițiilor art. 1 lit. c) din
Legea nr. 119/2010, excepție ridicată de Ana Rites, Viorica
Secara, Maria Constantinescu și Lucia Hohr în dosarele
nr. 8.002/30/2010, nr. 8.004/30/2010, nr. 8.015/30/2010 și
nr. 8.016/30/2010 ale Tribunalului Timiș — Secția civilă.

La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 752D/2011, având ca obiect excepția de neconstituționalitate
a acelorași dispoziții de lege, excepție ridicată de Maria Dima în
Dosarul nr. 10.237/2/2010 al Curții de Apel București — Secția
a VIII-a contencios administrativ și fiscal.
La apelul nominal se prezintă avocatul Louise Gheorghe
pentru autorul excepției. Lipsesc părțile Ministerul Muncii,
Familiei și Protecției Sociale și Guvernul României, față de care
procedura de citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 4.800D/2010,
4.801D/2010, 59D/2011—69D/2011, 124D/2011, 209D/2011,
321D/2011—323D/2011, 363D/2011 și 752D/2011, pune în
discuție, din oficiu, problema conexării cauzelor.
Partea prezentă este de acord cu conexarea dosarelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 4.801D/2010, 59D/2011—
69D/2011, 124D/2011, 209D/2011, 321D/2011—323D/2011,
363D/2011 și nr. 752D/2011 la Dosarul nr. 4800D/2010, care
este primul înregistrat.
Cauza fiind în stare de judecată, președintele acordă
cuvântul reprezentantului părții prezente, care solicită admiterea
excepției de neconstituționalitate. În acest sens, arată că și
personalul auxiliar din justiție contribuie la înfăptuirea actului de
justiție, astfel că se impune un tratament juridic identic cu cel
aplicabil magistraților, prin acordarea pensiei de serviciu.
Reprezentantul Ministerului Public pune concluzii de
respingerea excepției de neconstituționalitate ca neîntemeiată,
sens în care invocă jurisprudența în materie a Curții
Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 7 și 14 decembrie 2010, pronunțate în
dosarele nr. 4.085/91/2010, nr. 4.083/91/2010, nr. 4.069/91/2010,
nr. 4.076/91/2010, nr. 4.267/91/2010, nr. 3.960/91/2010,
nr. 4.062/91/2010, nr. 4.087/91/2010, nr. 4.079/91/2010,
nr. 4.088/91/2010, nr. 4.339/91/2010, nr. 4.064/91/2010 și
nr. 4.166/91/2010, Tribunalul Vrancea — Secția civilă a
sesizat Curtea Constituțională cu excepția de
neconstituționalitate a dispozițiilor art. 1 lit. c) din Legea
nr. 119/2010 privind stabilirea unor măsuri în domeniul
pensiilor, precum și a legii în ansamblul său.
Excepția a fost ridicată de Lenuța Eleonora Dumitru, Rozica
Zbughină, Veronica Racoveanu, Carmen Elena Antohi,
Cleopatra Gălățeanu, Georgeta Bazilescu, Cornelia Stână,
Iuliana Raban, Georgeta Spânu, Maria Gătej, Viorica Ghețu,
Săndica Bolboceanu și Gheorghi Gherman cu prilejul soluționării
unor acțiuni civile având ca obiect cererea de anulare a deciziilor
de recalculare a pensiilor.

MONITORUL OFICIAL AL ROMÂNIEI, PARTEA I, Nr. 838/25.XI.2011
Prin încheierile din 13 decembrie 2010 și 24 ianuarie 2011,
pronunțate în dosarele nr. 11.826/118/2010 și nr. 11.965/118/2010,
Tribunalul Constanța — Secția civilă a sesizat Curtea
Constituțională cu excepția de neconstituționalitate a
dispozițiilor art. 1 lit. c) și art. 3 din Legea nr. 119/2010
privind stabilirea unor măsuri în domeniul pensiilor.
Excepția a fost ridicată de Viorica Trandafir și Daniela Manuc
cu prilejul soluționării unor contestații privind decizia de
pensionare.
Prin încheierile din 14 februarie 2011, pronunțate în dosarele
nr. 8.002/30/2010, nr. 8.004/30/2010, nr. 8.015/30/2010 și
nr. 8.016/30/2010, Tribunalul Timiș — Secția civilă a sesizat
Curtea Constituțională cu excepția de neconstituționalitate
a dispozițiilor art. 1 lit. c) din Legea nr. 119/2010 privind
stabilirea unor măsuri în domeniul pensiilor.
Excepția a fost ridicată de Ana Rites, Viorica Secara, Maria
Constantinescu și Lucia Hohr cu prilejul soluționării unor acțiuni
civile având ca obiect cererea de anulare a deciziilor de
recalculare a pensiilor.
Prin Încheierea din 31 mai 2011, pronunțată în Dosarul
nr. 10.237/2/2010, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 1 lit. c) din Legea nr. 119/2010 privind
stabilirea unor măsuri în domeniul pensiilor.
Excepția a fost ridicată de Maria Dima cu prilejul soluționării
unei acțiuni civile având ca obiect cererea de anulare a unui act
administrativ.
În motivarea excepției de neconstituționalitate autorii
acesteia arată, în esență, că cele reținute de instanța de
contencios constituțional prin Decizia nr. 873/2010, referitor la
statutul special al magistraților, sunt aplicabile și în privința
personalului auxiliar din justiție, care are aceleași obligații și
interdicții ca magistrații, este supus acelorași riscuri și este
dedicat aceluiași scop, înfăptuirea justiției. De asemenea, susțin
că textele de lege criticate sunt contrare principiului
neretroactivității legii civile. În acest sens, arată că prevederile
Legii nr. 119/2010 abrogă, în mod retroactiv, dispozițiile legale în
temeiul cărora a fost stabilit anterior dreptul la pensie specială.
Totodată, este încălcat dreptul de proprietate privată. Astfel,
dreptul la pensie, drept fundamental, este preconstituit încă din
perioada activă a vieții individului, prin contribuția la sistemul
asigurărilor sociale de stat. Corelativ, statul este obligat ca, în
perioada pasivă a vieții asiguratului, să plătească o pensie al
cărei cuantum se stabilește în funcție de legislația în vigoare la
momentul ieșirii la pensie. Prin urmare, dreptul la pensie
reprezintă o creanță asupra statului, fiind un ăbun” în sensul
stabilit de Curtea Europeană a Drepturilor Omului. Recalcularea
pensiilor speciale constituie, astfel, o încălcare a dreptului de
proprietate, dar și a principiului neretroactivității legii civile. În
acest sens, sunt invocate cele statuate de Curtea
Constituțională prin Decizia nr. 57/2006 și Decizia nr. 120/2007,
referitor la interdicția legiuitorului de a afecta cuantumul pensiilor
aflate în plată. În sfârșit, susțin că dispozițiile de lege criticate
aduc atingere dreptului la un nivel de trai decent, cuantumul
pensiei fiind considerabil diminuat.
Tribunalul Vrancea — Secția civilă consideră că
prevederile de lege criticate sunt contrare art. 15 alin. (2) din
Constituție în măsura în care înlătură drepturi ce s-au născut
sub imperiul legii vechi. De asemenea, consideră că se aduce
atingere dispozițiilor constituționale referitoare la independența
justiției.
Tribunalul Constanța — Secția civilă consideră că
excepția de neconstituționalitate nu este întemeiată.
Tribunalul Timiș — Secția civilă arată că nu-și poate
exprima
opinia
asupra
temeiniciei
excepției
de
neconstituționalitate, întrucât numai Curtea Constituțională are
competența de a stabili conformitatea dispozițiilor de lege cu
textele constituționale.

3

Curtea de Apel București — Secția a VIII-a contencios
administrativ și fiscal consideră că prevederile de lege criticate
sunt contrare dispozițiilor art. 47 din Constituție.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul arată că excepția de neconstituționalitate este
inadmisibilă, întrucât criticile de neconstituționalitate vizează
probleme de politică legislativă în domeniul pensiilor, precum și
de aplicare a legii, aspecte ce excedează competenței Curții
Constituționale.
Președinții celor două Camere ale Parlamentului și
Avocatul Poporului nu au comunicat punctele de vedere
solicitate cu privire la excepția de neconstituționalitate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 lit. c) și art. 3 din Legea nr. 119/2010 privind
stabilirea unor măsuri în domeniul pensiilor, publicată în
Monitorul Oficial al României, Partea I, nr. 441 din 30 iunie 2010,
dispoziții potrivit cărora:
— Art. 1 lit. c): ăPe data intrării în vigoare a prezentei legi,
următoarele categorii de pensii, stabilite pe baza legislației
anterioare, devin pensii în înțelesul Legii nr. 19/2000 privind
sistemul public de pensii și alte drepturi de asigurări sociale, cu
modificările și completările ulterioare: [...]
c) pensiile de serviciu ale personalului auxiliar de specialitate
al instanțelor judecătorești și al parchetelor de pe lângă
acestea;”;
— Art. 3: ă(1) Pensiile prevăzute la art. 1, stabilite potrivit
prevederilor legilor cu caracter special, cuvenite sau aflate în
plată, se recalculează prin determinarea punctajului mediu anual
și a cuantumului fiecărei pensii, utilizând algoritmul de calcul
prevăzut de Legea nr. 19/2000, cu modificările și completările
ulterioare.
(2) În situația pensiilor dintre cele prevăzute la alin. (1), care
au fost stabilite în baza legilor speciale, pensia din sistemul
public se determină considerându-se a fi îndeplinite condițiile de
acordare prevăzute de Legea nr. 19/2000, cu modificările și
completările ulterioare.
(3) În termen de 15 zile de la data intrării în vigoare a
prezentei legi, se elaborează metodologia de recalculare a
pensiilor prevăzute la art. 1, care se aprobă prin hotărâre a
Guvernului.”
De asemenea, autorii excepției critică Legea nr. 19/2010, în
ansamblul său.
Autorii excepției consideră că prevederile de lege criticate
contravin dispozițiilor constituționale ale art. 1 alin. (3) și (5)
referitor la statul român, art. 15 alin. (2) privind neretroactivitatea
legii civile, art. 11 alin. (2) referitor la tratatele ratificate de
Parlament, art. 16 alin. (1) privind egalitatea în drepturi a
cetățenilor, art. 20 referitor la tratatele internaționale privind
drepturile omului, art. 44 alin. (1) privind dreptul de proprietate
privată, art. 47 referitor la nivelul de trai și dreptul la pensie,
art. 53 privind restrângerea exercițiului unor drepturi sau libertăți,
art. 124 alin. (3) referitor la înfăptuirea justiției, art. 125 privind
statutul judecătorilor, art. 132 privind statutul procurorilor și
art. 148 privind integrarea în Uniunea Europeană. De

4

MONITORUL OFICIAL AL ROMÂNIEI, PARTEA I, Nr. 838/25.XI.2011

asemenea, consideră că sunt încălcate dispozițiile art. 7 și art. 23
din Declarația Universală a Drepturilor Omului, ale Directivei
86/378/CEE privind aplicarea principiului egalității de tratament
între bărbați și femei în regimurile profesionale de securitate
socială, ale Directivei nr. 96/97/CE pentru modificarea Directivei
86/378/CEE, ale Directivei 79/7/CE privind implementarea
progresivă a principiului egalității de tratament între bărbați și
femei în domeniul securității sociale, ale Directivei Consiliului
2000/43/CE privind implementarea principiului tratamentului
egal între persoane indiferent de originea rasială sau etnică, ale
Directivei Consiliului 2000/78/CE implementarea principiului
tratamentului egal între persoane indiferent de originea rasială
sau etnică, precum și ale Cartei Sociale Europene revizuite.
Examinând excepția de neconstituționalitate prin raportare
la criticile vizând încălcarea dispozițiilor art. 16 alin. (1) din
Constituție, Curtea constată că, în esență, autorii excepției de
neconstituționalitate solicită declararea ca neconstituționale a
textelor de lege criticate pentru rațiuni asemănătoare celor
invocate în Decizia nr. 873 din 25 iunie 2010, publicată în
Monitorul Oficial al României, Partea I, nr. 433 din 28 iunie 2010,
referitor la statutul magistraților.
Față de acestea, Curtea reține că, deși ținut de obligații și
interdicții asemănătoare acestora, personalul auxiliar din justiție
are un statut diferit de cel al magistraților. Astfel, deși ambele
categorii profesionale sunt dedicate înfăptuirii justiției, rolul lor
este, în mod evident, diferit, doar judecătorii fiind aceia care au
rolul de ăa spune dreptul”. De asemenea, procurorii sunt cei
chemați ca, în procesul de înfăptuire a justiției, să apere
interesele generale, ordinea de drept, precum și drepturile și
libertățile cetățenilor. Cât privește personalul auxiliar, art. 2
alin. (2) din Legea nr. 567/2004 privind statutul personalului
auxiliar de specialitate al instanțelor judecătorești și al
parchetelor de pe lângă acestea și al personalului care
funcționează în cadrul Institutului Național de Expertize
Criminalistice, publicată în Monitorul Oficial al României, Partea I,
nr. 1.197 din 14 decembrie 2004 arată că ăÎn înfăptuirea actului
de justiție, munca personalului auxiliar de specialitate al
instanțelor judecătorești constituie un sprijin pentru judecători
și procurori, competența acestei categorii de personal și
îndeplinirea corectă a sarcinilor care îi revin jucând un rol
important în buna desfășurare a întregii activități a instanțelor
judecătorești și a parchetelor de pe lângă acestea.”

În plus, Curtea constată că independența judecătorilor,
respectiv imparțialitatea procurorilor se bucură de o consacrare
constituțională, în art. 124 alin. (3), respectiv art. 132 alin. (1), în
timp ce, pentru personalul auxiliar, Constituția nu are astfel de
prevederi. Incontestabil că toate categoriile de pensii speciale
la care se referă Legea nr. 119/2010 au fost justificate de
împrejurări deosebite ținând de statutul și activitatea desfășurată
de persoanele beneficiare. Cu toate acestea, Curtea, prin
Decizia nr. 873/2010, a reținut doar neconstituționalitatea
dispozițiilor referitoare la magistrați, întrucât numai în cazul
acestora statutul profesional special era consacrat la nivel
constituțional.
Prin decizia mai sus amintită, Curtea s-a pronunțat și cu
privire la conformitatea textelor de lege criticate cu prevederile
Legii fundamentale care consacră dreptul la pensie, dreptul de
proprietate privată, precum și principiul neretroactivității legii
civile. În acest sens, a reținut că ăpensia de serviciu a unei
categorii profesionale, reglementată printr-o lege specială, are
două componente, și anume pensia contributivă și un supliment
din partea statului. Partea contributivă a pensiei de serviciu se
suportă din bugetul asigurărilor sociale de stat, pe când partea
care depășește acest cuantum se suportă din bugetul de stat.
Acordarea acestui supliment ține de politica statului în domeniul
asigurărilor sociale și nu se subsumează dreptului constituțional
la pensie, astfel cum este reglementat în art. 47 alin. (2) din
Constituție.” De asemenea, Curtea a arătat că ăîn conceptul de
«drepturi câștigate» pot intra doar prestațiile deja realizate până
la intrarea în vigoare a noii reglementări. Prin urmare, numai
dacă legiuitorul ar fi intervenit asupra acestor prestații deja
încasate s-ar fi încălcat dispozițiile art. 15 alin. (2) din
Constituție.”
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluția și considerentele Deciziei nr. 873/2010 își păstrează
valabilitatea și în prezenta cauză.
Cât privește critica privind legea în ansamblul său, Curtea
constată că autorii excepției nu aduc argumente noi față de cele
invocate cu privire la dispozițiile art. 1 lit. c) din Legea
nr. 119/2010. Prin urmare, sunt aplicabile aceleași considerente
de constituționalitate ca și cele reținute mai sus.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1 lit. c) și art. 3 din Legea nr. 119/2010 privind
stabilirea unor măsuri în domeniul pensiilor, precum și a legii, în ansamblul său, excepție ridicată de Lenuța Eleonora Dumitru,
Rozica Zbughină, Veronica Racoveanu, Carmen Elena Antohi, Cleopatra Gălățeanu, Georgeta Bazilescu, Cornelia Stână, Iuliana
Raban, Georgeta Spânu, Maria Gătej, Viorica Ghețu, Săndica Bolboceanu și Gheorghi Gherman în dosarele nr. 4.085/91/2010,
nr. 4.083/91/2010, nr. 4.069/91/2010, nr. 4.076/91/2010, nr. 4.267/91/2010, nr. 3.960/91/2010, nr. 4.062/91/2010, nr. 4.087/91/2010,
nr. 4.079/91/2010, nr. 4.088/91/2010, nr. 4.339/91/2010, nr. 4.064/91/2010 și nr. 4.166/91/2010 ale Tribunalului Vrancea — Secția
civilă, de Viorica Trandafir și Daniela Manuc în dosarele nr. 11.826/118/2010 și nr. 11.965/118/2010 ale Tribunalului Constanța —
Secția civilă, de Ana Rites, Viorica Secara, Maria Constantinescu și Lucia Hohr în dosarele nr. 8.002/30/2010, nr. 8.004/30/2010,
nr. 8.015/30/2010 și nr. 8.016/30/2010 ale Tribunalului Timiș — Secția civilă și de Maria Dima în Dosarul nr. 10.237/2/2010 al Curții
de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 27 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 838/25.XI.2011

5

CURTEA CONSTITUȚIONALĂ

D E C I Z I A Nr. 1.284
din 29 septembrie 2011

referitoare la excepția de neconstituționalitate a dispozițiilor art. 1 lit. c), art. 3 și art. 4 alin. (1)
lit. b) și alin. (2) din Legea nr. 119/2010 privind stabilirea unor măsuri în domeniul pensiilor
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 1 lit. c), art. 3 și art. 4 din Legea nr. 119/2010
privind stabilirea unor măsuri în domeniul pensiilor, excepție
ridicată de Doina Suceveanu în Dosarul nr. 11.668/118/2010 al
Tribunalului Constanța — Secția civilă și care formează obiectul
Dosarului nr. 4.738D/2010.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în dosarele
nr. 4.739D/2010, nr. 104D/2011 și nr. 105D/2011, având ca
obiect excepția de neconstituționalitate a dispozițiilor art. 1 lit. c),
art. 3 și art. 4 din Legea nr. 119/2010 privind stabilirea unor
măsuri în domeniul pensiilor, respectiv ale Legii nr. 119/2010, în
ansamblul său, excepție ridicată de Elena Natalia Pavel,
respectiv Peiu Tudorița și Ioana Teofilia Iancu în dosarele
nr. 11.670/118/2010, nr. 11.795/118/2010 și nr. 11.664/118/2010
ale Tribunalului Constanța — Secția civilă, precum și în Dosarul
nr.
4.753D/2010,
având
ca
obiect
excepția
de
neconstituționalitate a dispozițiilor art. 1 lit. c) și art. 3 alin. (1) din
Legea nr. 119/2010, excepție ridicată de Maria Manea în
Dosarul nr. 4.540/114/2010 al Tribunalului Buzău — Secția
civilă.
La apelul nominal se constată lipsa părților, față de care
procedura de citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele sus-menționate, din
oficiu, pune în discuție conexarea dosarelor nr. 4.739D/2010,
nr. 4.753D/2010, nr. 104D/2011 și nr. 105D/2011 la Dosarul
nr. 4.738D/2010.
Reprezentantul Ministerului Public este de acord cu măsura
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 4.739D/2010,
nr. 4.753D/2010, nr. 104D/2011 și nr. 105D/2011 la Dosarul
nr. 4.738D/2010, care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate ca neîntemeiată,
invocând în acest sens Decizia Curții Constituționale nr. 871 din
25 iunie 2010.
C U R T E A,

având în vedere actele și lucrările dosarelor, constată
următoarele:
Prin încheierile din 8, 15 și 29 noiembrie 2010, pronunțate
în dosarele nr. 11.668/118/2010, nr. 11.670/118/2010,

nr. 4.540/114/2010, nr. 11.795/118/2010 și nr. 11.664/118/2010,
Tribunalul Constanța — Secția civilă și Tribunalul Buzău —
Secția civilă au sesizat Curtea Constituțională cu excepția
de neconstituționalitate a dispozițiilor art. 1 lit. c), art. 3 și
art. 4 din Legea nr. 119/2010 privind stabilirea unor măsuri
în domeniul pensiilor, cu cele ale art. 1 lit. c) și art. 3 alin. (1)
din Legea nr. 119/2010, respectiv cu ale Legii nr. 119/2010,
în ansamblul său, excepție ridicată de Doina Suceveanu, Elena
Natalia Pavel, Maria Manea, Peiu Tudorița și Ioana Teofilia Iancu
în cauze având ca obiect soluționarea contestațiilor formulate
împotriva deciziilor de recalculare a pensiei în baza Legii
nr. 119/2010.
În motivarea excepției de neconstituționalitate se susține
că dispozițiile legale criticate încalcă principiul neretroactivității
legilor, întrucât o lege nu poate schimba modul de calcul al
pensiilor aflate în plată decât cu încălcarea art. 15 alin. (2) din
Constituție. Se consideră că aceleași rațiuni care au stat la baza
Deciziei Curții Constituționale nr. 873 din 25 iunie 2010 în
privința pensiilor speciale ale magistraților pot fi invocate și cu
privire la personalul auxiliar de specialitate din sistemul justiției.
Se arată că legiuitorul nu a procedat la o simplă recalculare
a pensiei deja stabilite, ci a aplicat un alt act normativ prin efectul
căruia a schimbat natura juridică a pensiei încasate. Se
apreciază că pensia aflată în plată sub aspectul cuantumului
său reprezintă un drept câștigat, astfel încât reducerea
cuantumului acesteia reprezintă o încălcare a dreptului de
proprietate privată și a dreptului la un trai decent.
Totodată, se susține că pensia în sine constituie un ăbun” în
sensul art. 1 din Protocolul adițional la Convenția pentru
apărarea drepturilor omului și a libertăților fundamentale, astfel
încât reducerea pensiei, fără o justificare obiectivă și rezonabilă,
echivalează cu încălcarea dreptului de proprietate privată. În
fine, se mai apreciază că sunt încălcate și prevederile
constituționale referitoare la dreptul la pensie.
Tribunalul Constanța — Secția civilă, în dosarele
nr. 4.738D/2010 și nr. 4.739D/2010, apreciază că excepția de
neconstituționalitate formulată este neîntemeiată, recalcularea
pensiilor speciale operând numai pentru viitor, cuantumul
acestora dobândit până la data intrării în vigoare a Legii
nr. 119/2010 rămânând în posesia beneficiarilor. Se arată că
partea necontributivă a pensiei este doar un beneficiu al legii
acordat anumitor categorii profesionale, neputându-se dobândi
un drept de proprietate asupra acestei părți a pensiei.
Reducerea operată, chiar dacă este una consistentă, nu
afectează partea contributivă a pensiei, parte al cărei cuantum
reprezintă o relativă suficiență raportat la nivelul general al
celorlalte pensii aflate în plată în România. În fine, se arată că
magistrații și personalul auxiliar de specialitate nu se află în
aceeași situație juridică, natura competențelor specifice, statutul
și importanța socială a activității acestor categorii profesionale
fiind diferit, astfel încât nu se pot invoca în susținerea excepției
considerentele care au stat la baza pronunțării Deciziei Curții
Constituționale nr. 873 din 25 iunie 2010.
Tribunalul Constanța — Secția civilă, în dosarele
nr. 104D/2011 și nr. 105D/2011, consideră că excepția de
neconstituționalitate este neîntemeiată. În acest sens, se arată
că nu sunt încălcate prevederile art. 15 alin. (2) din Constituție,
dispozițiile legale criticate neaplicându-se pensiilor deja

6

MONITORUL OFICIAL AL ROMÂNIEI, PARTEA I, Nr. 838/25.XI.2011

încasate, ci doar pentru viitor cu privire la partea necontributivă
a pensiei de serviciu finanțată de la bugetul de stat.
Se apreciază că pensia de serviciu este un bun în sensul
art. 1 paragraful 1 din Protocolul adițional la Convenția pentru
apărarea drepturilor omului și a libertăților fundamentale; deși
măsura recalculării acesteia este o ingerință adusă cu privire la
acest bun, ea respectă un just echilibru între cerințele interesului
general, reprezentat de angajamentele financiare internaționale
asumate de România, și imperativele apărării drepturilor
fundamentale ale omului, respectiv a dreptului de proprietate și
a dreptului la pensie. Instanța mai consideră că măsura este
proporțională cu scopul urmărit, iar în determinarea
proporționalității și a justului echilibru nu se pot face aprecieri
matematice, în funcție de procentul cu care a fost diminuată
pensia, ci se va avea în vedere substanța dreptului. Or,
eliminarea suplimentului din pensia specială nu are niciun efect
asupra pensiei contributive, ceea ce demonstrează că nu a fost
afectată substanța nici a dreptului de pensie, nici a celui de
proprietate.
Tribunalul Buzău — Secția civilă, contrar art. 29 alin. (4)
din Legea nr. 47/1992, nu și-a exprimat opinia cu privire la
excepția de neconstituționalitate ridicată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
ridicată este inadmisibilă, întrucât textele legale criticate nu mai
sunt formal în vigoare, epuizându-și efectele juridice odată cu
transformarea pensiilor speciale în pensii contributive. În acest
sens, se mai arată că, în momentul de față, este aplicabilă
numai Legea nr. 263/2010 în privința sistemului de pensii
publice, aspect subliniat și prin Decizia Curții Constituționale
nr. 1.237 din 6 octombrie 2010. Pe fond, invocă deciziile Curții
Constituționale nr. 871 și 873 din 25 iunie 2010, precum și
Decizia nr. 1.612 din 15 decembrie 2010.
Guvernul nu a comunicat punctele sale de vedere în
dosarele nr. 104D/2011 și nr. 105D/2011.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum rezultă
din încheierile de sesizare, îl constituie dispozițiile art. 1 lit. c),
art. 3 și art. 4 din Legea nr. 119/2010 privind stabilirea unor
măsuri în domeniul pensiilor, publicată în Monitorul Oficial al
României, Partea I, nr. 441 din 30 iunie 2010, precum și legea
în ansamblul său. În realitate, din motivarea excepțiilor de
neconstituționalitate, Curtea observă că autorii excepției critică
numai dispozițiile art. 1 lit. c), art. 3 și art. 4 alin. (1) lit. b) și
alin. (2) din Legea nr. 119/2010, texte asupra cărora Curtea,
potrivit jurisprudenței sale, urmează a se pronunța prin prezenta
decizie. Acestea au următorul cuprins:
— Art. 1 lit. c): ăPe data intrării în vigoare a prezentei legi,
următoarele categorii de pensii, stabilite pe baza legislației
anterioare, devin pensii în înțelesul Legii nr. 19/2000 privind

sistemul public de pensii și alte drepturi de asigurări sociale, cu
modificările și completările ulterioare:
[...]
c) pensiile de serviciu ale personalului auxiliar de specialitate
al instanțelor judecătorești și al parchetelor de pe lângă
acestea;”;
— Art. 3: ă(1) Pensiile prevăzute la art. 1, stabilite potrivit
prevederilor legilor cu caracter special, cuvenite sau aflate în
plată, se recalculează prin determinarea punctajului mediu anual
și a cuantumului fiecărei pensii, utilizând algoritmul de calcul
prevăzut de Legea nr. 19/2000, cu modificările și completările
ulterioare.
(2) În situația pensiilor dintre cele prevăzute la alin. (1), care
au fost stabilite în baza legilor speciale, pensia din sistemul
public se determină considerându-se a fi îndeplinite condițiile de
acordare prevăzute de Legea nr. 19/2000, cu modificările și
completările ulterioare.
(3) În termen de 15 zile de la data intrării în vigoare a
prezentei legi, se elaborează metodologia de recalculare a
pensiilor prevăzute la art. 1, care se aprobă prin hotărâre a
Guvernului.”;
— Art. 4 alin. (1) lit. b) și alin. (2): ă(1) Recalcularea pensiilor
prevăzute la art. 1 se realizează de către instituțiile în evidența
cărora se află persoanele beneficiare, după cum urmează: [...]
b) într-o perioadă de 30 de zile de la data intrării în vigoare
a hotărârii Guvernului prevăzute la art. 3 alin. (3), pentru pensiile
prevăzute la art. 1 lit. c)—h).
(2) Cuantumul pensiilor recalculate potrivit prevederilor
alin. (1) se stabilește în baza punctajului mediu anual,
determinat potrivit prevederilor Legii nr. 19/2000, cu modificările
și completările ulterioare, și se plătește de la data de întâi a lunii
următoare expirării perioadei de recalculare prevăzute la alin. (1)
lit. a) sau b), după caz.”
Autorii excepției susțin, în esență, că dispozițiile legale
criticate încalcă prevederile constituționale ale art. 15 alin. (2)
privind principiul neretroactivității legii, art. 16 privind egalitatea
în drepturi, art. 44 privind dreptul de proprietate privată și art. 47
cu referire la dreptul la pensie. Totodată, sunt invocate în
susținerea excepției și dispozițiile art. 1 din Protocolul adițional
la Convenția pentru apărarea drepturilor omului și a libertăților
fundamentale cu privire la protecția proprietății.
Examinând excepția de neconstituționalitate, Curtea
constată următoarele:
I. Nu se poate reține punctul de vedere al Guvernului în
sensul că excepția de neconstituționalitate este inadmisibilă,
întrucât, chiar dacă operațiunea de transformare a pensiilor
speciale în pensii contributive a fost realizată, Legea nr. 119/2010
continuă să producă efecte juridice directe pentru perioada
3 iulie—31 decembrie 2010 și indirecte/subsecvente pentru
perioada de după intrarea în vigoare a Legii nr. 263/2010,
publicată în Monitorul Oficial al României, Partea I, nr. 852 din
20 decembrie 2010. Astfel, legea criticată nu și-a epuizat
efectele juridice, Curtea arătând, în Decizia nr. 1.237 din
6 octombrie 2010, publicată în Monitorul Oficial al României,
Partea I, nr. 785 din 24 noiembrie 2010, că viitoarea Lege
nr. 263/2010 nu are caracter novator față de cadrul legal
consacrat prin Legea nr. 119/2010; așadar, o eventuală
neconstituționalitate a Legii nr. 119/2010, coroborată cu
neconstituționalitatea dispozițiilor abrogatoare — care, de
principiu, au caracter constatator — cuprinse în Legea
nr. 263/2010 referitoare la textele legale care vizau pensii de
serviciu, are drept rezultat repunerea în plată a pensiei speciale
existente anterior Legii nr. 119/2010.
În aceste condiții, ținând cont și de Decizia Curții
Constituționale nr. 766 din 15 iunie 2011, publicată în Monitorul
Oficial al României, Partea I, nr. 549 din 3 august 2011, excepția
de neconstituționalitate urmează să fie analizată pe fond.

MONITORUL OFICIAL AL ROMÂNIEI, PARTEA I, Nr. 838/25.XI.2011
II. Prin Decizia nr. 871 din 25 iunie 2010, publicată în
Monitorul Oficial al României, Partea I, nr. 433 din 28 iunie 2010,
Curtea a statuat, în mod principial, că textele de lege criticate,
conformându-se dispozițiilor art. 15 alin. (2) din Constituție,
afectează pensiile speciale doar pe viitor, și numai în ceea ce
privește cuantumul acestora. Celelalte condiții privind acordarea
acestora, respectiv stagiul efectiv de activitate în acea profesie
și vârsta eligibilă, nu sunt afectate de noile reglementări. De
asemenea, Legea privind instituirea unor măsuri în domeniul
pensiilor nu se răsfrânge asupra prestațiilor deja obținute
anterior intrării sale în vigoare, care constituie facta praeterita.
Având în vedere că pensiile speciale nu reprezintă un
privilegiu, ci au o justificare obiectivă și rațională, Curtea a
considerat că acestea pot fi eliminate doar dacă există o rațiune,
o cauză suficient de puternică spre a duce în final la diminuarea
prestațiilor sociale ale statului sub forma pensiei. Or, în cazul
Legii privind stabilirea unor măsuri în domeniul pensiilor, o atare
cauză o reprezintă necesitatea reformării sistemului de pensii,
reechilibrarea sa, eliminarea inechităților existente în sistem și,
nu în ultimul rând, situația de criză economică și financiară cu
care se confruntă statul, deci atât bugetul de stat, cât și cel al
asigurărilor sociale de stat. Astfel, această măsură nu poate fi
considerată ca fiind arbitrară; de asemenea, Curtea a observat
că măsura nu impune o sarcină excesivă asupra destinatarilor
ei, ea aplicându-se tuturor pensiilor speciale, nu selectiv, nu
prevede diferențieri procentuale pentru diversele categorii
cărora i se adresează pentru a nu determina ca una sau alta să
suporte mai mult sau mai puțin măsura de reducere a venitului
obținut dintr-o atare pensie.
Curtea a statuat că partea necontributivă a pensiei de
serviciu, chiar dacă poate fi încadrată, potrivit interpretării pe
care Curtea Europeană a Drepturilor Omului a dat-o art. 1 din
primul Protocol adițional la Convenția pentru apărarea
drepturilor omului și a libertăților fundamentale, în noțiunea de
ăbun”, ea reprezintă totuși, din această perspectivă, un drept
câștigat numai cu privire la prestațiile de asigurări sociale
realizate până la data intrării în vigoare a noii legi, iar suprimarea
acestora pentru viitor nu are semnificația exproprierii.
Curtea a arătat, în privința pretinsei încălcări a art. 47 din
Constituție, că drepturile rezultate din actul de pensionare sunt
previzibile, și anume îndrituirea persoanei la cuantumul aferent
pensiei din sistemul ordinar de pensionare, restul cuantumului
pensiei (cea suplimentară) fiind supus elementelor variabile
amintite mai sus, și anume optica legiuitorului și resursele
financiare ale statului care pot fi alocate în această direcție.
Întrucât nu au intervenit elemente noi de natură a determina
schimbarea jurisprudenței Curții, considerentele și soluția
deciziei menționate își păstrează valabilitatea și în prezenta
cauză.
De asemenea, Curtea observă că diferențele de statut și
importanța socială a muncii justifică un tratament juridic
diferențiat al magistraților față de personalul auxiliar de
specialitate, chiar dacă acesta își desfășoară activitatea în
sistemul judiciar, ca auxiliari ai justiției. Astfel, nu se poate reține
incidența considerentelor care au stat la baza Deciziei Curții
Constituționale nr. 873 din 25 iunie 2010 și în privința acestei
categorii socioprofesionale.
III. Distinct de cele arătate mai sus, Curtea mai reține că
dispozițiile legale criticate nu împietează cu nimic asupra calității
de pensionar dobândite în temeiul reglementărilor legale în
vigoare la momentul emiterii deciziei de pensionare. Astfel,
această decizie este o faptă constitutivă a unei situații juridice
realizată înainte de o eventuală intrare în vigoare a prevederilor
criticate. Rezultă că, sub aspectul cuantumului pensiei, efectele
acestei decizii de pensionare rămân câștigate pe toată perioada
cuprinsă între emiterea deciziei de pensionare și momentul la
care va intra în vigoare prezenta lege. Dacă prezenta lege ar fi

7

diminuat sau crescut cuantumul pensiei aflate în plată pe
perioada menționată, aceasta cu siguranță ar fi fost retroactivă,
încălcând art. 15 alin. (2) din Constituție, întrucât ar fi desființat
o facta praeterita.
Prin urmare, ceea ce se subsumează, în mod evident,
conceptului de facta praeterita este dobândirea calității de
pensionar. Însă, cu privire la drepturile rezultate în urma obținerii
calității menționate, se observă că acestea se constituie în
veritabile efecte rezultante ale actului de pensionare, ceea ce
nu înseamnă că actul de pensionare determină a prioric și ad
aeternam cuantumul pensiei/drepturilor aflate în plată. Astfel,
prestațiile de asigurări sociale, subsecvente actului de
pensionare, nu pot fi considerate ab initio ca fiind facta
praeterita. Ele devin facta praeterita pe măsura curgerii timpului.
Însă cuantumul pensiei la care este îndrituit pensionarul pentru
perioada ce urmează unei luni încheiate este mai degrabă un
efect viitor al raporturilor juridice trecute — facta futura, întrucât
raportul juridic trecut, în speța de față, se constituie chiar în
dobândirea calității de pensionar și toate prestațiile succesive
lunare sub forma pensiei sunt facta futura, care, pe măsura
trecerii timpului, devin facta praeterita.
Legiuitorul, fie el originar sau derivat, nu poate modifica
pentru trecut — crescând sau diminuând — cuantumul pensiilor
legal primite și încasate lunar. Deci, drepturi legal câștigate în
sensul Deciziei nr. 120 din 15 februarie 2007, publicată în
Monitorul Oficial al României, Partea I, nr. 204 din 26 martie
2007, sunt cele care sunt deja legal încasate, cu condiția să fi
fost și legal stabilite; de asemenea, drept legal câștigat în sensul
aceleiași decizii este, bineînțeles, și calitatea de pensionar.
Curtea observă că pensia de serviciu este compusă,
principial, din două elemente, indiferent de modul de calcul
specific stabilit de prevederile legilor speciale, și anume: pensia
contributivă și un supliment din partea statului care, prin
adunarea cu pensia contributivă, să reflecte cuantumul pensiei
de serviciu stabilit în legea specială. Acordarea acestui
supliment ține de politica statului în domeniul asigurărilor
sociale și nu se subsumează dreptului constituțional la
pensie, ca element constitutiv al acestuia. Obligația statului
este aceea de a nu reduce cuantumul pensiei sub nivelul stabilit
în sistemul general de pensionare, întrucât, prin calitatea de
asigurat la sistemul de asigurări sociale, persoana în cauză și-a
garantat dreptul la pensia de drept comun tocmai prin plata
contribuțiilor. Este un drept pe care l-a obținut și realizat prin
plata contribuțiilor legal datorate. De asemenea, nu există un
drept constituțional la pensie de serviciu, astfel încât, cu privire
la suplimentul acordat de stat, nu se poate susține că este un
drept viitor câștigat ad aeternam din moment ce este sub
condiție.
Mai mult, Curtea observă că și Curtea Europeană a
Drepturilor Omului, spre exemplu, în hotărârile din 8 decembrie
2009 și din 31 mai 2011, pronunțate în cauzele Muñoz Diaz
împotriva Spaniei, paragraful 44, respectiv Maggio și alții
împotriva Italiei, paragraful 55, a reiterat jurisprudența sa cu
privire la faptul că drepturile decurgând din sistemul de asigurări
sociale sunt drepturi patrimoniale protejate de art. 1 din
Protocolul adițional la Convenție, dar acest lucru nu înseamnă
că implică un drept la dobândirea proprietății sau la o
pensie într-un anumit cuantum (a se vedea, în același sens,
și hotărârile din 12 octombrie 2004 și 28 septembrie 2004,
pronunțate în Cauza Kjartan Asmundsson împotriva Islandei,
paragraful 39, respectiv Kopecký împotriva Slovaciei, paragraful 35).
Reducerea sau încetarea plății unui anumit cuantum al
beneficiului acordat poate constitui o intervenție în privința
bunului ce trebuie justificată (Maggio și alții împotriva Italiei,
paragraful 58). Curtea a arătat că sistemul de securitate socială
este expresia solidarității societății în raport cu membrii săi
vulnerabili (Maggio și alții împotriva Italiei, paragraful 61), aspect

8

MONITORUL OFICIAL AL ROMÂNIEI, PARTEA I, Nr. 838/25.XI.2011

esențial pe care Curtea de la Strasbourg l-a luat în seamă atunci
când a analizat dacă restrângerea adusă implica o sarcină
individuală excesivă. Curtea a mai arătat că statele au o marjă
largă de apreciere atunci când reglementează sistemul de pensii
(paragraful 63) și că scăderea cuantumului pensiei cu
aproape 50% nu este de natură să știrbească esența
dreptului la pensie, reclamantul fiind deci obligat să suporte
o scădere rezonabilă și proporțională (paragrafele 62 și 63).
Nu în ultimul rând, din paragraful 63 al hotărârii reiese că o
reducere a cuantumului pensiei în vederea egalizării unor stări
de fapt existente este de dorit, respectiv acordarea unui
cuantum al pensiei în funcție de contribuțiile vărsate, și nu în
funcție de cuantumul concret al salariului (sistem contributiv
versus sistem retributiv); în aceste condiții, pierderea parțială a
unei părți din pensie nu este o sarcină individuală excesivă
(paragraful 63).
Curtea constată că eliminarea pensiilor de serviciu
reglementată de Legea nr. 119/2010 nu a reprezentat o sarcină
individuală excesivă, această sarcină fiind suportată de
cvasimajoritatea personalului angajat în domeniul public
care beneficia de astfel de pensii în egală măsură (spre
deosebire de cele reținute de Curtea Europeană a Drepturilor
Omului în Cauza Kjartan Asmundsson împotriva Islandei, 2005,
precitată). Ajustarea dictată de principiul contributivității nu
numai că elimină un beneficiu suplimentar acordat unor angajați

ai statului, dar îi integrează pe cvasimajoritatea acestora
într-un sistem unic de pensii publice. Totodată, conform
jurisprudenței Curții, dreptul la pensie nu este afectat decât
atunci când este redusă pensia contributivă (a se vedea Decizia
nr. 872 și Decizia nr. 874 din 25 iunie 2010, publicate în
Monitorul Oficial al României, Partea I, nr. 433 din 28 iunie
2010); or, în cauza de față, nu se pune o atare problemă, pensia
contributivă nefiind în niciun fel afectată sau restrânsă.
De asemenea, Curtea observă că, prin Decizia nr. 977 din
12 iulie 2011, publicată în Monitorul Oficial al României,
Partea I, nr. 711 din 10 octombrie 2011, a statuat: ăcuantumurile
viitoare ale pensiilor aflate în plată nu pot fi subsumate unui
drept de proprietate pe care beneficiarul unei pensii l-ar avea.
Cuantumul pensiei reprezintă un bun numai în măsura în care
acesta a devenit exigibil.”
În fine, Curtea reține că dispozițiile procedurale cuprinse la
art. 3 și art. 4 alin. (1) lit. b) și alin. (2) din Legea nr. 119/2010 nu
încalcă cu nimic textele constituționale invocate, ele
reprezentând prevederi de natură tehnică, legiuitorul fiind
îndrituit să stabilească atât termenele în interiorul cărora
autoritățile publice să ducă la îndeplinire operațiunea de
recalculare a pensiilor, cât și modalitatea concretă de calcul al
noilor pensii prin trimiterea generală pe care o face la principiile
fostei Legi nr. 19/2000 — în prezent trimiterea, desigur, vizează
Legea nr. 263/2010.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1 lit. c), art. 3 și art. 4 alin. (1) lit. b) și alin. (2)
din Legea nr. 119/2010 privind stabilirea unor măsuri în domeniul pensiilor, excepție ridicată de Doina Suceveanu, Elena Natalia
Pavel, Peiu Tudorița și Ioana Teofilia Iancu în dosarele nr. 11.668/118/2010, nr. 11.670/118/2010, nr. 11.795/118/2010 și nr. 11.664/118/2010
ale Tribunalului Constanța — Secția civilă, precum și de Maria Manea în Dosarul nr. 4.540/114/2010 al Tribunalului Buzău —
Secția civilă.
Definitivă și general obligatorie.
Pronunțată în ședința publică din data de 29 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

CURTEA CONSTITUȚIONALĂ

D E C I Z I A Nr. 1.381
din 18 octombrie 2011

referitoare la excepția de neconstituționalitate a dispozițiilor art. 1 lit. h) și art. 3 din Legea
nr. 119/2010 privind stabilirea unor măsuri în domeniul pensiilor
Augustin Zegrean
Acsinte Gaspar
Aspazia Cojocaru
Petre Lăzăroiu
Mircea Ștefan Minea
Ion Predescu

— președinte
— judecător
— judecător
— judecător
— judecător
— judecător

Puskás Valentin Zoltán
Tudorel Toader
Cristina Teodora Pop

— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.

MONITORUL OFICIAL AL ROMÂNIEI, PARTEA I, Nr. 838/25.XI.2011
Pe rol se află soluționarea excepției de neconstituționalitate
a dispozițiilor art. 1 lit. h) și art. 3 din Legea nr. 119/2010 privind
stabilirea unor măsuri în domeniul pensiilor, excepție ridicată,
din oficiu, de Curtea de Apel Craiova — Secția a II-a civilă și
pentru conflicte de muncă și asigurări sociale, în Dosarul
nr. 3.711/104/2010, și care formează obiectul Dosarului
nr. 928D/2011 al Curții Constituționale.
La apelul nominal răspunde, pentru partea Ion Dumitru,
avocatul Lacrima Ciorbea din cadrul Baroului București, cu
împuternicire avocațială depusă la dosar, constatându-se lipsa
celeilalte părți, față de care procedura de citare a fost legal
îndeplinită.
Magistratul-asistent referă asupra faptului că în Dosarul
nr. 928D/2011 un număr de 83 de petenți au depus un înscris
care cuprinde o cerere de intervenție în interes propriu și în
interesul părții Ion Dumitru, prin care se solicită admiterea în
principiu a acesteia, o cerere de conexare a dosarelor
nr. 928D/2011, nr. 960D/2011 și nr. 975D/2011, precum și note
scrise prin care se solicită admiterea excepției de
neconstituționalitate.
Președintele dispune a se face apelul și în dosarele
nr. 930D/2011, nr. 960D/2011 și nr. 975D/2011 având ca obiect
excepția de neconstituționalitate a dispozițiilor art. 1 lit. h) și
art. 3 din Legea nr. 119/2010 privind stabilirea unor măsuri în
domeniul pensiilor, excepție ridicată, din oficiu, de Curtea de
Apel Craiova — Secția a II-a civilă și pentru conflicte de muncă
și asigurări sociale în dosarele nr. 13.408/63/2010,
nr. 3.478/104/2010 și nr. 3.474/104/2010.
La apelul nominal răspunde, în dosarele nr. 960D/2011 și
nr. 975D/2011, pentru părțile Octav Oprescu și Traian Iliescu,
avocat Lacrima Ciorbea din cadrul Baroului București, cu
împuternicire avocațială depusă la dosar, constatându-se lipsa
celorlalte părți, față de care procedura de citare a fost legal
îndeplinită.
Magistratul-asistent referă asupra faptului că în dosarele
nr. 960D/2011 și nr. 975D/2011 un număr de 83 de petenți a
depus un înscris care cuprinde o cerere de intervenție în interes
propriu și în interesul părților Octav Oprescu și Traian Iliescu,
prin care se solicită admiterea în principiu a acesteia, o cerere
de conexare a dosarelor nr. 928D/2011, nr. 960D/2011 și
nr. 975D/2011, precum și note scrise prin care se solicită
admiterea excepției de neconstituționalitate.
Curtea acordă cuvântul reprezentantului părților, care solicită
admiterea cererilor de intervenție, precum și reprezentantului
Ministerului Public, care solicită respingerea acestor cereri.
Curtea, având în vedere susținerile părților și ale
reprezentantului Ministerului Public, constată că dispozițiile
art. 49 și următoarele din Codul de procedură civilă nu sunt
compatibile cu procedura din fața Curții Constituționale și, în
consecință, respinge cererile de intervenție formulate. A se
vedea în acest sens Decizia nr. 82 din 2009, publicată în
Monitorul Oficial al României, Partea I, nr. 33 din 16 ianuarie
2009, Decizia nr. 872 din 25 iunie 2010 și Decizia nr. 874 din
25 iunie 2010, publicate în Monitorul Oficial al României,
Partea I, nr. 433 din 28 iunie 2010.
Curtea, având în vedere identitatea de obiect a excepțiilor
de neconstituționalitate ridicate în dosarele sus-menționate, din
oficiu, pune în discuție conexarea dosarelor nr. 930D/2011,
nr. 960D/2011 și nr. 975D/2011 la Dosarul nr. 928D/2011.
Reprezentantul părților Ion Dumitru, Octav Oprescu și Traian
Iliescu, precum și cel al Ministerului Public arată că sunt de
acord cu măsura conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 930D/2011,
nr. 960D/2011 și nr. 975D/2011 la Dosarul nr. 928D/2011, care
este primul înregistrat.
Cauza fiind în stare de judecată, președintele acordă
cuvântul reprezentantului părților Ion Dumitru, Octav Oprescu

9

și Traian Iliescu, care solicită admiterea excepției de
neconstituționalitate, arătând că din punct de vedere extrinsec
Legea nr. 119/2010 a fost promulgată la câteva ore după
adoptarea acesteia, fiind încălcat astfel termenul de două zile
prevăzut la art. 15 alin. (2) din Legea nr. 47/1992, în cazul
adoptării legilor în procedură de urgență, în care autoritățile
îndreptățite își pot exercita dreptul de a sesiza Curtea
Constituțională în vederea exercitării controlului de
constituționalitate a priori. De asemenea, se susține că din punct
de vedere intrinsec dispozițiile Legii nr. 119/2010 contravin
prevederilor constituționale ale art. 15 alin. (2) referitor la
neretroactivitatea legii, ale art. 16 privind egalitatea în drepturi și
ale art. 44 cu privire la dreptul de proprietate.
Reprezentantul Ministerului Public pune concluzii de
admitere a excepției de neconstituționalitate, arătând că, deși
dispozițiile criticate nu contravin prevederilor constituționale
invocate de instanță, Legea nr. 119/2010 a fost adoptată cu
încălcarea procedurii legale, respectiv cu nesocotirea termenului
de protecție de două zile dinaintea trimiterii spre promulgare,
prevăzut la art. 15 alin. (2) din Legea nr. 47/1992, în vederea
exercitării dreptului de sesizare a Curții Constituționale de către
autoritățile publice limitativ enumerate în cuprinsul acestui text
legal, în cazul adoptării legii în procedură de urgență.
C U R T E A,

având în vedere actele și lucrările dosarelor, constată
următoarele:
Prin încheierile din 24 și 27 iunie și 4 iulie 2011, pronunțate
în dosarele nr. 3.711/104/2010, nr. 13.408/63/2010, nr. 3.478/104/2010
și nr. 3.474/104/2010, Curtea de Apel Craiova — Secția a II-a
civilă și pentru conflicte de muncă și asigurări sociale a
sesizat Curtea Constituțională cu excepția de
neconstituționalitate a dispozițiilor Legii nr. 119/2010
privind stabilirea unor măsuri în domeniul pensiilor,
excepție ridicată din oficiu în cauze având ca obiect anularea
deciziei de recalculare a pensiei în baza Legii nr. 119/2010 și
menținerea deciziei prin care a fost stabilit dreptul la o pensie de
serviciu.
În motivarea excepției de neconstituționalitate se susține
că prevederile art. 1 lit. h) și art. 3 din Legea nr. 119/2010 încalcă
principiul neretroactivității legii, întrucât noua lege nu a procedat
la o recalculare a drepturilor de pensie stabilite prin legea
anterioară, ci la schimbarea modului de calcul al acesteia, a
elementelor esențiale ale procedurii de stabilire a pensiei. Se
arată că la momentul intrării în vigoare a Legii nr. 119/2010 s-a
produs o încălcare a dreptului de proprietate privată a titularilor
pensiilor, întrucât aceștia erau deja proprietari în privința
cuantumului pensiei aflate în plată. Sunt invocate în acest sens
hotărârile Curții Europene a Drepturilor Omului pronunțate în
cauzele Wieczorek împotriva Poloniei, Kjartan Asmundsson
împotriva Islandei, Rasmussen împotriva Poloniei și
Domalewski împotriva Poloniei. Se mai arată că prin scăderea
pensiei la un cuantum mult mai redus a fost lezat dreptul la
pensie, garantat prin art. 47 din Constituție.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, notele scrise depuse la dosare, concluziile
părților prezente și ale procurorului, dispozițiile legale criticate,

10

MONITORUL OFICIAL AL ROMÂNIEI, PARTEA I, Nr. 838/25.XI.2011

raportate la prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum
rezultă din încheierile de sesizare, îl constituie dispozițiile Legii
nr. 119/2010 privind stabilirea unor măsuri în domeniul pensiilor,
publicată în Monitorul Oficial al României, Partea I, nr. 441 din
30 iunie 2010. În realitate, din motivarea excepției de
neconstituționalitate rezultă că aceasta privește numai
dispozițiile art. 1 lit. h) și art. 3 din Legea nr. 119/2010, texte
asupra cărora Curtea, potrivit jurisprudenței sale, urmează a se
pronunța prin prezenta decizie. Acestea au următorul cuprins:
— Art. 1 lit. h): ăPe data intrării în vigoare a prezentei legi,
următoarele categorii de pensii, stabilite pe baza legislației
anterioare, devin pensii în înțelesul Legii nr. 19/2000 privind
sistemul public de pensii și alte drepturi de asigurări sociale, cu
modificările și completările ulterioare:
[...]
h) pensiile de serviciu ale personalului Curții de Conturi.”;
— Art. 3: ă(1) Pensiile prevăzute la art. 1, stabilite potrivit
prevederilor legilor cu caracter special, cuvenite sau aflate în
plată, se recalculează prin determinarea punctajului mediu anual
și a cuantumului fiecărei pensii, utilizând algoritmul de calcul
prevăzut de Legea nr. 19/2000, cu modificările și completările
ulterioare.
(2 În situația pensiilor dintre cele prevăzute la alin. (1), care
au fost stabilite în baza legilor speciale, pensia din sistemul
public se determină considerându-se a fi îndeplinite condițiile de
acordare prevăzute de Legea nr. 19/2000, cu modificările și
completările ulterioare.
(3) În termen de 15 zile de la data intrării în vigoare a
prezentei legi, se elaborează metodologia de recalculare a
pensiilor prevăzute la art. 1, care se aprobă prin hotărâre a
Guvernului.”
Se susține, în esență, că dispozițiile legale criticate încalcă
prevederile constituționale ale art. 15 alin. (2) privind principiul
neretroactivității legii, ale art. 16 privind egalitatea în drepturi și
ale art. 44 privind dreptul de proprietate privată, precum și
dispozițiile art. 1 din Protocolul adițional la Convenția pentru
apărarea drepturilor omului și a libertăților fundamentale cu
privire la protecția proprietății.
Examinând excepția de neconstituționalitate, Curtea
constată următoarele:
I. În cadrul ședinței de judecată, reprezentantul părților Ion
Dumitru, Octav Oprescu și Traian Iliescu a susținut și
neconstituționalitatea extrinsecă a dispozițiilor Legii nr. 119/2010;
Curtea observă că astfel de susțineri nu se regăsesc în
motivarea excepției de neconstituționalitate, așa cum aceasta a
fost formulată de instanța de judecată. Prin urmare, Curtea
constată că, în cauza de față, părțile menționate, prin
reprezentantul lor, solicită extinderea cadrului procesual prin
invocarea directă în fața Curții Constituționale a unor noi motive
de neconstituționalitate a Legii nr. 119/2010, motive neavute în
vedere de instanța de judecată.
Curtea constată că prin Decizia nr. 63 din 25 ianuarie 2007,
publicată în Monitorul Oficial al României, Partea I, nr. 110 din
14 februarie 2007, a statuat că motivarea excepției, prin
indicarea textelor constituționale invocate, trebuie să fie făcută
chiar prin actul de sesizare a Curții, pentru a fi posibilă
exercitarea controlului de constituționalitate, deci în momentul
ridicării excepției de neconstituționalitate în fața instanței de
judecat, că Curtea Constituțională este competentă să se

pronunțe numai în limitele sesizării, precum și că invocarea în
susținerea excepției a unor dispoziții constituționale direct în fața
Curții, și nu în fața instanței de judecată care a sesizat Curtea cu
excepția de neconstituționalitate, contravine atât dispozițiilor
art. 10 alin. (2) și art. 29 alin. (1)—(4) din Legea nr. 47/1992
privind organizarea și funcționarea Curții Constituționale, cât și
celor ale art. 146 lit. d) din Constituție.
II. Prin Decizia nr. 871 din 25 iunie 2010, publicată în
Monitorul Oficial al României, Partea I, nr. 433 din 28 iunie 2010,
Curtea a statuat că, ăpotrivit art. 49 alin. (4) din Legea
nr. 94/1992 privind organizarea și funcționarea Curții de Conturi,
republicată în Monitorul Oficial al României, Partea I, nr. 282 din
29 aprilie 2009, «Persoanele care au îndeplinit funcția de
consilier de conturi pe durata unui mandat complet beneficiază,
la data pensionării, de pensie de serviciu, în cuantumul prevăzut
de lege pentru magistrați». Această trimitere la cuantumul
pensiei de serviciu a magistraților, prevăzută de Legea
nr. 94/1992, este de natură a indica faptul că, în temeiul art. 1
și 12 din lege, atât timp cât pensiile magistraților, atât ca natură,
cât și cuantum, vor intra în sfera de incidență a Legii nr. 19/2000,
același lucru se va întâmpla și cu pensiile de serviciu ale
consilierilor de conturi. Ad similis, a se vedea, spre exemplu,
situația auditorilor publici externi din cadrul Curții de Conturi,
care beneficiază de pensie de serviciu în cuantumul prevăzut
funcționarilor publici parlamentari”.
Curtea a mai arătat că ar fi inadmisibil ca, practic, cel asimilat
să beneficieze în continuare de cuantumul pensiei de serviciu al
celui la care a fost asimilat, în condițiile în care acesta din urmă
nu mai beneficiază de același cuantum sau natură a pensiei, ci
a intrat în sfera sistemului general de pensionare. În situația
specială a personalului Curții de Conturi, Curtea a observat că
eliminarea pensiilor de serviciu ale acestuia cuprinde pensiile
de serviciu ale consilierilor de conturi, pe cele ale auditorilor
externi și ale oricăror persoane care sunt salariați/membri în
cadrul Curții de Conturi. În acest sens s-a arătat că o atare
operațiune vizează întregul personal al Curții de Conturi cuprins
la cap. V din Legea nr. 94/1992 privind organizarea și
funcționarea Curții de Conturi, intitulat — Numirea și statutul
personalului Curții de Conturi (art. 46—57 din lege). Or, din
personalul Curții de Conturi fac parte, potrivit reglementărilor
legale menționate, atât consilierii de conturi, auditorii publici
externi, personalul de specialitate al Curții, cât și ceilalți angajați
ai acestei instituții, indiferent de statutul lor socioprofesional.
Astfel, Curtea, în conformitate cu principiul accesorium
sequitur principale, a arătat că trebuie aplicat același tratament
juridic personalului asimilat magistraților în privința dreptului
legal la pensie specială cu personalul la care au fost asimilați,
întrucât, în caz contrar, s-ar ajunge la situații inadmisibile,
contrare art. 16 din Constituție.
III. Față de situația constatată prin decizia menționată,
Curtea observă faptul că instanța constituțională, printr-o decizie
ulterioară, și anume Decizia nr. 873 din 25 iunie 2010, publicată
în Monitorul Oficial al României, Partea I, nr. 433 din 28 iunie
2010, a constatat că eliminarea pensiei de serviciu a judecătorilor,
procurorilor și judecătorilor, respectiv a magistraților-asistenți ai
Curții Constituționale este neconstituțională întrucât încalcă
principiul independenței justiției, prevăzut de art. 124 din
Constituție. Curtea a stabilit că ăstatutul constituțional al
magistraților — statut dezvoltat prin lege organică și care
cuprinde o serie de incompatibilități și interdicții, precum și
responsabilitățile și riscurile pe care le implică exercitarea
acestor profesii — impune acordarea pensiei de serviciu ca o
componentă a independenței justiției, garanție a statului de
drept, prevăzut de art. 1 alin. (3) din Legea fundamentală”.
IV. În aceste condiții, în prezenta cauză, Curtea va analiza
dacă personalul Curții de Conturi urmează să beneficieze de

MONITORUL OFICIAL AL ROMÂNIEI, PARTEA I, Nr. 838/25.XI.2011
același tratament juridic, respectiv dacă statutul lor reclamă un
tratament juridic identic cu cel al magistraților în privința pensiei
de serviciu.
În primul rând, Curtea observă că noțiunea de personal al
Curții de Conturi a fost analizată explicit de Curtea
Constituțională prin Decizia nr. 871 din 25 iunie 2010; astfel, în
redactarea Legii nr. 94/1992, sunt personal al Curții de Conturi
atât consilierii de conturi, auditorii publici externi, personalul de
specialitate al Curții, cât și ceilalți angajați ai acestei instituții,
indiferent de statutul lor socioprofesional, deși consilierii de
conturi au atât o altă reglementare constituțională și legală,
cât și un statut juridic diferit în raport cu celelalte categorii
de personal existente la nivelul Curții de Conturi.
În al doilea rând, prin decizia menționată, în privința pensiei
de serviciu, Curtea Constituțională nu avea competența de a
face nicio deosebire în cadrul personalului Curții de Conturi atât
timp cât personalul la care se asimila în final regimul lor juridic —
magistrații — înceta să mai beneficieze de pensie de serviciu.
În al treilea rând, Curtea observă că după adoptarea Deciziei
nr. 873 din 25 iunie 2010, din punct de vedere constituțional, se
deschide posibilitatea de a aprecia dacă există o similitudine
între statutul constituțional și legal al magistraților și cel al altor
categorii socioprofesionale, fapt ce le-ar îndritui pe acestea din
urmă sau pe unele dintre acestea la încasarea unei pensii
speciale similar magistraților.
În al patrulea rând, Curtea reține că analiza sa urmează să
țină cont de faptul că părțile au exercitat funcția de auditor public
extern în cadrul Curții de Conturi.
Pornind de la aceste aspecte, Curtea constată că, în privința
auditorilor publici externi, considerentele care au stat la baza
Deciziei nr. 871 din 25 iunie 2010, cu corectivul adus prin
Decizia nr. 873 din 25 iunie 2010, își mențin pe deplin
valabilitatea.
Astfel, conformându-se dispozițiilor art. 15 alin. (2) din
Constituție, textele de lege criticate afectează pensiile speciale
doar pe viitor, și numai în ceea ce privește cuantumul acestora.
Celelalte condiții privind acordarea acestora, respectiv stagiul
efectiv de activitate în acea profesie și vârsta eligibilă nu sunt
afectate de noile reglementări. De asemenea, soluția legislativă
criticată nu se răsfrânge asupra prestațiilor deja obținute anterior
intrării sale în vigoare, care constituie facta praeterita.
Având în vedere că pensiile speciale nu reprezintă un
privilegiu, ci au o justificare obiectivă și rațională, Curtea a
considerat că acestea pot fi eliminate doar dacă există o rațiune,
o cauză suficient de puternică spre a duce în final la diminuarea
prestațiilor sociale ale statului sub forma pensiei. Or, această
rațiune este reprezentată de necesitatea reformării sistemului
de pensii, reechilibrării sale, eliminării inechităților existente în
sistem și nu în ultimul rând de situația de criză economică și
financiară cu care se confruntă statul, deci atât bugetul de stat,
cât și cel al asigurărilor sociale de stat. Astfel, eliminarea
pensiilor speciale nu poate fi considerată ca fiind arbitrară; de
asemenea, Curtea a observat că măsura criticată nu impune o
sarcină excesivă asupra destinatarilor ei, ea aplicându-se tuturor
pensiilor speciale, nu selectiv, și nu prevede diferențieri
procentuale pentru diversele categorii cărora i se adresează
pentru a nu determina ca una sau alta să suporte mai mult sau
mai puțin măsura de reducere a venitului obținut dintr-o atare
pensie.
Curtea a mai statuat că partea necontributivă a pensiei de
serviciu, chiar dacă poate fi încadrată, potrivit interpretării pe
care Curtea Europeană a Drepturilor Omului a dat-o art. 1 din
Primul Protocol adițional la Convenția pentru apărarea
drepturilor omului și a libertăților fundamentale, în noțiunea de
ăbun”, ea reprezintă totuși, din această perspectivă, un drept
câștigat numai cu privire la prestațiile de asigurări sociale

11

realizate până la data intrării în vigoare a noii legi, iar suprimarea
acestora pentru viitor nu are semnificația exproprierii.
Curtea a arătat în privința pretinsei încălcări a art. 47 din
Constituție că drepturile rezultate din actul de pensionare sunt
previzibile, și anume îndrituirea persoanei la cuantumul aferent
pensiei din sistemul ordinar de pensionare, restul cuantumului
pensiei (cea suplimentară) fiind supus elementelor variabile
amintite mai sus, și anume optica legiuitorului și resursele
financiare ale statului care pot fi alocate în această direcție.
Întrucât nu au intervenit elemente noi, de natură a determina
reconsiderarea jurisprudenței Curții, considerentele și soluția
pronunțată își mențin valabilitatea și în prezenta cauză.
V. Distinct de cele reținute de Curte în decizia menționată,
se observă că și Curtea Europeană a Drepturilor Omului, de
exemplu în hotărârile din 8 decembrie 2009 și 31 mai 2011,
pronunțate în cauzele Muñoz Diaz împotriva Spaniei, paragraful 44,
respectiv Maggio și alții împotriva Italiei, paragraful 55, a reiterat
jurisprudența sa cu privire la faptul că drepturile decurgând din
sistemul de asigurări sociale sunt drepturi patrimoniale protejate
de art. 1 din Protocolul adițional la Convenție, dar acest lucru
nu înseamnă că implică un drept la dobândirea proprietății
sau la o pensie într-un anumit cuantum (a se vedea, în
același sens, și hotărârile din 12 octombrie 2004 și 28 septembrie
2004, pronunțate în cauzele Kjartan Asmundsson împotriva
Islandei, paragraful 39 respectiv Kopecký împotriva Slovaciei,
paragraful 35). Reducerea sau încetarea plății unui anumit
cuantum al beneficiului acordat poate constitui o intervenție în
privința bunului ce trebuie justificată (Maggio și alții împotriva
Italiei, paragraful 58). Curtea a arătat că sistemul de securitate
socială este expresia solidarității societății în raport cu membrii
săi vulnerabili (Maggio și alții împotriva Italiei, paragraful 61),
aspect esențial pe care Curtea de la Strasbourg l-a luat în
seamă atunci când a analizat dacă restrângerea adusă implica
o sarcină individuală excesivă. Curtea a mai arătat că statele au
o marjă largă de apreciere atunci când reglementează sistemul
de pensii (paragraful 63) și că scăderea cuantumului pensiei
cu aproape 50% nu este de natură să știrbească esența
dreptului la pensie, reclamantul fiind deci obligat să suporte
o scădere rezonabilă și proporțională (paragrafele 62 și 63).
Nu în ultimul rând, din paragraful 63 al hotărârii reiese că o
reducere a cuantumului pensiei în vederea egalizării unor stări
de fapt existente este de dorit, respectiv acordarea unui
cuantum al pensiei în funcție de contribuțiile vărsate, și nu în
funcție de cuantumul concret al salariului (sistem contributiv
versus sistem retributiv); în aceste condiții, pierderea parțială a
unei părți din pensie nu este o sarcină individuală excesivă
(paragraful 63).
Și în România se constată că eliminarea pensiilor de serviciu
nu a reprezentat o sarcină individuală excesivă, această sarcină
fiind suportată de cvasimajoritatea personalului care beneficia
de astfel de pensii în egală măsură. Ajustarea dictată de
principiul contributivității nu numai că elimină un beneficiu
suplimentar acordat unor angajați, dar îi integrează pe
cvasimajoritatea acestora într-un sistem unic de pensii publice.
Totodată, conform jurisprudenței Curții, dreptul la pensie nu este
afectat decât atunci când este redusă pensia contributivă (a se
vedea Decizia nr. 872 și Decizia nr. 874 din 25 iunie 2010,
publicate în Monitorul Oficial al României, Partea I, nr. 433 din
28 iunie 2010); or, în cauza de față nu se pune o atare problemă,
pensia contributivă nefiind în niciun fel afectată sau restrânsă.
În fine, Curtea reține că dispozițiile procedurale cuprinse la
art. 3 din Legea nr. 119/2010 nu încalcă cu nimic textele
constituționale invocate, ele reprezentând prevederi de natură
tehnică, legiuitorul fiind îndrituit să stabilească modalitatea
concretă de calcul al noilor pensii prin trimiterea generală pe
care o face la principiile fostei Legi nr. 19/2000 — în prezent
trimiterea, desigur, vizează Legea nr. 263/2010.

12

MONITORUL OFICIAL AL ROMÂNIEI, PARTEA I, Nr. 838/25.XI.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi*),
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 1 lit. h) și art. 3 din Legea nr. 119/2010
privind stabilirea unor măsuri în domeniul pensiilor, excepție ridicată, din oficiu, de Curtea de Apel Craiova — Secția a II-a civilă și
pentru conflicte de muncă și asigurări sociale, în dosarele nr. 3.711/104/2010, nr. 13.408/63/2010, nr. 3.478/104/2010 și
nr. 3.474/104/2010.
Definitivă și general obligatorie.
Pronunțată în ședința publică din data de 18 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Teodora Pop
*) A se vedea opinia separată de la Decizia nr. 871 din 25 iunie 2010 referitoare la obiecția de neconstituționalitate a dispozițiilor Legii privind stabilirea
unor măsuri în domeniul pensiilor, publicată în Monitorul Oficial al României, Partea I, nr. 433 din 28 iunie 2010.

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea indicatorilor tehnico-economici aferenți lucrărilor de intervenții
ăConsolidare și refacere sistem rutier DN 2A km 190+750 — km 192+750”
În conformitate cu art. 11 alin. (2) lit. e) din Ordonanța de urgență a Guvernului nr. 84/2003 pentru înființarea Companiei
Naționale de Autostrăzi și Drumuri Naționale din România — S.A. prin reorganizarea Regiei Autonome ăAdministrația Națională a
Drumurilor din România”, aprobată cu modificări și completări prin Legea nr. 47/2004, cu modificările ulterioare,
în temeiul art. 108 din Constituția României, republicată, și al art. 42 alin. (2) din Legea nr. 500/2002 privind finanțele
publice, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă indicatorii tehnico-economici aferenți
lucrărilor de intervenții ăConsolidare și refacere sistem rutier
DN 2A km 190+750 — km 192+750”, județul Constanța,
prevăzuți în anexa care face parte integrantă din prezenta
hotărâre.
Art. 2. — Finanțarea lucrărilor de intervenții menționate la
art. 1 se realizează din împrumutul contractat de la Banca
Europeană pentru Reconstrucție și Dezvoltare, asigurat conform
prevederilor Ordonanței de urgență a Guvernului nr. 64/2007

privind datoria publică, aprobată cu modificări și completări prin
Legea nr. 109/2008, cu modificările ulterioare, de la bugetul de
stat, prin bugetul Ministerului Transporturilor și Infrastructurii, în
limita sumelor aprobate anual cu această destinație, precum și
din alte surse legal constituite, conform programelor de investiții
publice aprobate potrivit legii.
Art. 3. — Ministerul Transporturilor și Infrastructurii răspunde
de modul de utilizare a sumei prevăzute în anexă, în
conformitate cu prevederile legale în vigoare.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Anca Daniela Boagiu
p. Ministrul dezvoltării regionale și turismului,
Gheorghe Nastasia,
secretar general
Ministrul finanțelor publice,
Gheorghe Ialomițianu
București, 16 noiembrie 2011.
Nr. 1.142.

13

MONITORUL OFICIAL AL ROMÂNIEI, PARTEA I, Nr. 838/25.XI.2011

ANEXĂ

I N D I C AT O R I I T E H N I C O - E C O N O M I C I

aferenți lucrărilor de intervenții ăConsolidare și refacere sistem rutier DN 2A km 190+750 — km 192+750”
Titular: Ministerul Transporturilor și Infrastructurii
Beneficiar: Compania Națională de Autostrăzi și Drumuri Naționale din România S.A. — Direcția Regională de Drumuri
și Poduri Constanța
Amplasament: județul Constanța
Valoarea totală a investiției:
Valoarea investiției (cu TVA):
(1 euro = 4,2577 lei/1 februarie 2011),
din care C + M:
Capacități:
Lungime drum:
Lățime platformă:
Parte carosabilă
Acostamente:
din care benzi de încadrare
Podeț prefabricat:
Parcări:
Intersecții drumuri laterale:
Structura rutieră este dimensionată pentru sarcina de:
Durata de realizare a investiției:

6.225 mii lei
6.164 mii lei
2,00
16,00
14,00
2 x 1,00
2 x 0,50
1
2
3
11,5
2

km
m
m
m
m
buc.
buc.
buc.
t
luni

Factori de risc: conform prevederilor Normativului P100 -1/2006
Finanțarea investiției:
Finanțarea lucrărilor de intervenții se realizează din împrumutul contractat de la Banca Europeană pentru Reconstrucție
și Dezvoltare, asigurat conform prevederilor Ordonanței de urgență a Guvernului nr. 64/2007 privind datoria publică, aprobată cu
modificări și completări prin Legea nr. 109/2008, cu modificările ulterioare, de la bugetul de stat, prin bugetul Ministerului
Transporturilor și Infrastructurii, în limita sumelor aprobate anual cu această destinație, precum și din alte surse legal constituite,
conform programelor de investiții publice aprobate potrivit legii.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR
Nr. 259 din 18 noiembrie 2011

MINISTERUL FINANȚELOR PUBLICE
Nr. 2.842 din 22 noiembrie 2011

ORDIN
privind aprobarea normelor pentru administrarea creanțelor fiscale
ale unităților administrativ-teritoriale sau, după caz, ale subdiviziunilor administrativ-teritoriale
ale municipiilor în vederea anulării unor obligații fiscale accesorii administrate
de către compartimentele de specialitate ale autorităților administrației publice locale
Având în vedere prevederile art. XI din Ordonanța Guvernului nr. 30/2011 pentru modificarea și completarea Legii
nr. 571/2003 privind Codul fiscal, precum și pentru reglementarea unor măsuri financiar-fiscale,
în temeiul art. 228 alin. (22) din Ordonanța Guvernului nr. 92/2003 privind Codul de procedură fiscală, republicată, cu
modificările și completările ulterioare, al art. 7 alin. (4) din Ordonanța de urgență a Guvernului nr. 30/2007 privind organizarea și
funcționarea Ministerului Administrației și Internelor, aprobată cu modificări prin Legea nr. 15/2008, cu modificările și completările
ulterioare, și al art. 10 alin. (4) din Hotărârea Guvernului nr. 34/2009 privind organizarea și funcționarea Ministerului Finanțelor
Publice, cu modificările și completările ulterioare,
ministrul administrației și internelor și ministrul finanțelor publice emit următorul ordin:
Art. 1. — (1) Prezentul ordin se aplică pentru obligațiile
fiscale ale unităților administrativ-teritoriale sau, după caz, ale
subdiviziunilor administrativ-teritoriale ale municipiului București,
în conformitate cu art. XI din Ordonanța Guvernului nr. 30/2011

pentru modificarea și completarea Legii nr. 571/2003 privind
Codul fiscal, precum și pentru reglementarea unor măsuri
financiar-fiscale.

14

MONITORUL OFICIAL AL ROMÂNIEI, PARTEA I, Nr. 838/25.XI.2011

(2) Facilitățile fiscale prevăzute la art. 2 se acordă de către

(2) În termen de 5 zile de la data depunerii cererii, organul fiscal

organele fiscale ale unităților administrativ-teritoriale sau ale

competent comunică contribuabilului situația prevăzută la alin. (1).

subdiviziunilor administrativ-teritoriale ale municipiului București.

(3) De la data comunicării situației prevăzute la alin. (1), se

(3) Obligațiile fiscale de a căror plată depinde acordarea

pot stinge prin plată sau compensare obligațiile principale și cota

facilității sunt cele administrate de fiecare dintre organele

de majorări de întârziere aferentă acestora, cu respectarea

prevăzute la alin. (2).

prevederilor art. 114 și 115 din Ordonanța Guvernului nr. 92/2003

Art. 2. — Pentru obligațiile fiscale accesorii aferente

privind Codul de procedură fiscală, republicată, cu modificările

obligațiilor fiscale principale restante la data de 31 august 2011

și completările ulterioare, denumită în continuare Codul de

se acordă următoarele facilități:

procedură fiscală, iar, în cazul stingerii, organul fiscal competent

a) anularea unei cote de 50% din majorările de întârziere

întocmește borderoul de scădere.

aferente obligațiilor fiscale principale, dacă obligațiile principale

(4) În cazul în care contribuabilul achită obligațiile fiscale

și cota de 50% din majorările de întârziere, calculate până la

principale la data de 31 august 2011 și cota de accesorii

data plății, administrate de fiecare dintre organele fiscale

aferente acestora, stabilite conform art. 2, cu respectarea

prevăzute la art. 1 alin. (2), sunt stinse prin plată sau

prevederilor art. 114 și 115 din Codul de procedură fiscală,

compensare până la data de 31 decembrie 2011;
b) anularea unei cote de 25% din majorările de întârziere
aferente obligațiilor fiscale principale, dacă obligațiile principale
și cota de 75% din majorările de întârziere, calculate până la
data plății, administrate de fiecare dintre organele fiscale
prevăzute la art. 1 alin. (2), sunt stinse prin plată sau
compensare până la data de 30 iunie 2012.
Art. 3. — (1) Prin obligații fiscale principale restante la data
de 31 august 2011 se înțelege obligațiile fiscale cu termene de
plată scadente până la data de 31 august 2011 și neachitate
până la această dată.
(2) Prin obligații fiscale principale restante, în sensul art. 2, se
înțelege și sumele reprezentând amenzi exigibile, de orice fel,
cu excepția celor pentru care, potrivit legii, executarea actului
prin care s-a aplicat amenda este suspendată. În acest caz, data
exigibilității este:
a) data comunicării actului de individualizare a amenzii, în

organul fiscal competent verifică îndeplinirea condițiilor
prevăzute de art. XI din Ordonanța Guvernului nr. 30/2011 și
emite, după caz:
a) decizia de anulare a cotei de 50% din majorările de
întârziere calculate până la data plății, aferente obligațiilor fiscale
principale restante la data de 31 august 2011 și achitate până la
data de 31 decembrie 2011;
b) decizia de anulare pentru 25% din majorările de întârziere
calculate până la data plății, aferente obligațiilor fiscale
principale restante la data de 31 august 2011 și achitate până la
data de 30 iunie 2012.
(5) Decizia prevăzută la alin. (4) se întocmește în două
exemplare, din care un exemplar se comunică contribuabilului,
iar un exemplar se arhivează la organul competent.
Art. 6. — Tipizatul model 2011 ITL 104 ăDecizie de anulare a
creanțelor” este prevăzut în anexa care face parte integrantă din

cazul amenzilor stabilite de organele fiscale din cadrul organelor

prezentul ordin. Tipizatul se utilizează și pentru îndeplinirea

competente;

prevederilor art. 5 alin. (4) și (5).

b) data primirii titlurilor executorii, în cazul amenzilor stabilite

Art. 7. — Contribuabililor care nu au depus cererea

de alte instituții și transmise organelor competente în vederea

prevăzută la art. 5 alin. (1), dar sting prin plată sau compensare

executării;

toate obligațiile de plată și solicită acordarea facilității prevăzute

c) data rămânerii definitive și irevocabile a hotărârilor ce au
ca obiect contestarea unor amenzi.

la art. 2 prin depunerea unei cereri la organul competent, până
la data de 31 decembrie 2011, respectiv 30 iunie 2012, după

Art. 4. — Facilitățile prevăzute la art. 2 nu se acordă pentru

caz, le sunt aplicabile dispozițiile art. 5 alin. (4) și (5), în mod

obligațiile fiscale stinse prin poprire sau sume încasate din

corespunzător. În acest caz, contribuabilul poate solicita

valorificarea bunurilor sechestrate.

restituirea sumelor ce formează obiectul facilității prevăzute la

Art. 5. — (1) În vederea acordării facilității prevăzute la art. 2,
contribuabilii pot depune o cerere prin care solicită o situație a
obligațiilor fiscale de plată exigibile, care urmează a fi stinse,
precum și a celor care intră sub incidența facilității.
p. Ministrul administrației și internelor,
Mihai Capră,
secretar de stat

art. 2, în conformitate cu art. 117 din Codul de procedură
fiscală.
Art. 8. — Prezentul ordin se publică în Monitorul Oficial al
României, Partea I.
Ministrul finanțelor publice,
Gheorghe Ialomițianu

15

MONITORUL OFICIAL AL ROMÂNIEI, PARTEA I, Nr. 838/25.XI.2011

ANEXĂ

Stema unității
administrativteritoriale

Model 2011 ITL 104

ROMÂNIA
Comuna/Orașul/Municipiul/Sectorul
Denumirea compartimentului de specialitate

Codul de identificare fiscală: .......................
Adresă/Cont IBAN/telefon/fax/e-mail

Nr. ........../.../20....
DECIZIE

de anulare a creanțelor
Numele și prenumele/Denumirea debitorului ........................................................................................................................
Domiciliul/Sediul: România/ ..............................., județul ............................................, codul poștal ...................,
municipiul/orașul/comuna ..................................................................................................., satul/sectorul .......................................,
str. ....................................................................... nr. ........, bl. .........., sc. ......., et. ......, ap. .......
Alte date de identificare a debitorului: identificat prin B.I./C.I./C.I.P./pașaport seria ............ nr. ......................................,
C.I.F.*) ..............................................., telefon/fax .................................., e-mail .............................................................
În temeiul art. XI din Ordonanța Guvernului nr. 30/2011 pentru modificarea și completarea Legii nr. 571/2003 privind Codul
fiscal, precum și pentru reglementarea unor măsuri financiar-fiscale, precum și al Ordonanței Guvernului nr. 92/2003 privind Codul
de procedură fiscală, republicată, cu modificările și completările ulterioare, se anulează următoarele creanțe:
— natura obligației fiscale1): ..................................................................................
Tipul creanței

Suma

Data anulării

TOTAL:

Conducătorul organului fiscal local,
L.S. .......................................
(prenumele, numele și semnătura)

*) Se vor completa: codul de identificare fiscală (codul numeric personal, numărul de identificare fiscală, după caz) etc.
1) Se va preciza denumirea creanței fiscale (impozite, taxe, contribuții sociale, amenzi și alte sume).

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2012 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

144

1.500

140

3.

Monitorul Oficial, Partea a II-a

200

2.250

200

4.

Monitorul Oficial, Partea a III-a

435

430

40

5.

Monitorul Oficial, Partea a IV-a

4.800

1.720

160

6.

Monitorul Oficial, Partea a VI-a

250

1.600

150

7.

Monitorul Oficial, Partea a VII-a

48

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2012 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 838/25.XI.2011 conține 16 pagini.

Prețul: 3,20 lei

&JUYDGY|527997]
ISSN 1453—4495

