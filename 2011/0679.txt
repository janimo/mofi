Anul 179 (XXIII) — Nr. 679

PARTEA I

LEGI, DECRETE, HOTĂRÂRI ȘI ALTE ACTE

Vineri, 23 septembrie 2011

SUMAR
Nr.

Pagina
ACTE ALE CAMEREI DEPUTAȚILOR

1.

— Declarație privind aderarea României la spațiul
Schengen ..................................................................

1–2

ACTE ALE SENATULUI
3.

— Declarație privind aderarea României la spațiul
Schengen ..................................................................

2

HOTĂRÂRI ALE GUVERNULUI ROMÂNIEI
— Hotărâre privind suplimentarea bugetului
Ministerului Sănătății din Fondul de rezervă bugetară
la dispoziția Guvernului, prevăzut în bugetul de stat pe
anul 2011....................................................................

3

925.

— Hotărâre privind suplimentarea bugetului
Ministerului Sănătății din Fondul de rezervă bugetară
la dispoziția Guvernului, prevăzut în bugetul de stat pe
anul 2011 ..................................................................

3

926.

— Hotărâre pentru completarea Hotărârii Guvernului
nr. 1.395/2010 privind finanțarea unităților de

924.

Nr.

Pagina
învățământ preuniversitar de stat, finanțate din
bugetele locale, pe baza standardelor de cost pe
elev/preșcolar pentru anul 2011 ................................

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.128. — Ordin al ministrului muncii, familiei și protecției
sociale privind aprobarea Ghidului solicitantului —
Condiții specifice pentru cererile de propuneri de
proiecte de tip strategic nr. 114 ăÎnvățământ superior
de calitate pentru piața muncii” pentru implementarea
Programului operațional sectorial ăDezvoltarea
resurselor umane 2007—2013”..................................
2.152./2.500/1.985. — Ordin al ministrului economiei,
comerțului și mediului de afaceri, al ministrului
finanțelor publice și al ministrului muncii, familiei și
protecției sociale privind aprobarea bugetelor de
venituri și cheltuieli pe anul 2011 pentru unele societăți
comerciale filiale ale Companiei Naționale de
Transport al Energiei Electrice ăTranselectrica” — S.A.,
aflată sub autoritatea Ministerului Economiei,
Comerțului și Mediului de Afaceri ..............................

3–4

4

5–16

ACTE ALE CAMEREI DEPUTAȚILOR
PARLAMENTUL ROMÂNIEI
C A M E R A D E P U TA Ț I L O R

DECLARAȚIE
privind aderarea României la spațiul Schengen
Camera Deputaților din Parlamentul României ia act cu
îngrijorare și dezaprobă categoric deciziile luate în parlamentele
și guvernele naționale ale unor state partenere din Uniunea
Europeană privind blocarea aderării țării noastre la Acordul
Schengen.
Atragem atenția forurilor comunitare și țărilor membre ale
Uniunii Europene că cetățenii români sunt cetățeni europeni cu
drepturi depline în spațiul comunitar, drepturi care rezultă din
Tratatul de aderare al României la Uniunea Europeană, ratificat
de fiecare dintre statele membre ale Uniunii Europene.
Încălcarea drepturilor cetățenilor români în spațiul comunitar
reprezintă în principal o gravă atingere a principiilor

fundamentale care stau la baza construcției europene și
creează precedente periculoase.
Totodată, așa cum rezultă din tratatele constitutive ale Uniunii
Europene, precum și din Tratatul de aderare, România a
îndeplinit integral cele 3 criterii de la Copenhaga, respectiv
politic, economic și acquis-ul comunitar, ca de altfel și pachetul
de obligații Schengen, preluat în cadrul juridic general al Uniunii
Europene.
România a dovedit vocație europeană constantă și
consecventă, în acest fel devenind membră cu drepturi depline
în Uniunea Europeană la 1 ianuarie 2007. Considerăm că
exprimarea solidarității și unității europene va trebui să

2

MONITORUL OFICIAL AL ROMÂNIEI, PARTEA I, Nr. 679/23.IX.2011

prevaleze în continuare în fața exceselor de politicianism intern
exprimat prin gesturi de natură să accentueze tendințele
populiste, xenofobe și eurosceptice.
Uniunea Europeană trebuie să își respecte propriile reguli și
să nu aplice standarde diferite în funcție de interese
conjuncturale. Uniunea Europeană trebuie să trateze cu același
respect, fără echivoc, fiecare cetățean european.
Camera Deputaților din Parlamentul României constată ca
fiind îndeplinite toate obligațiile tehnice cuprinse în criteriile de

aderare, așa cum a confirmat Parlamentul European în luna
septembrie 2011, și solicită statelor membre luarea unei decizii
juste în ceea ce privește finalizarea procesului de integrare a
României în spațiul Schengen.
Camera Deputaților încurajează Guvernul României să
acționeze în plan intern și internațional pentru finalizarea
procesului de aderare la spațiul Schengen.

Această declarație a fost adoptată de Camera Deputaților în ședința din data de 21 septembrie 2011.
PREȘEDINTELE CAMEREI DEPUTAȚILOR

ROBERTA ALMA ANASTASE
București, 21 septembrie 2011.
Nr. 1.

ACTE ALE SENATULUI
PARLAMENTUL ROMÂNIEI
S E N AT U L

DECLARAȚIE
privind aderarea României la spațiul Schengen
Senatul României consideră neîntemeiate deciziile luate în
parlamentele naționale ale unor state partenere din Uniunea
Europeană privind blocarea aderării țării noastre la Acordul
Schengen.
Atragem atenția forurilor comunitare și țărilor membre ale
Uniunii Europene în legătură cu faptul că cetățenii români sunt
cetățeni europeni cu drepturi depline în spațiul comunitar,
drepturi care rezultă din Tratatul de aderare a României la
Uniunea Europeană, ratificat de fiecare dintre statele membre
ale Uniunii Europene. Încălcarea drepturilor cetățenilor români în
spațiul comunitar reprezintă în principal o gravă atingere a
principiilor fundamentale care stau la baza construcției europene
și un act fără precedent.
Totodată, așa cum rezultă din tratatele constitutive ale Uniunii
Europene, precum și din Tratatul de aderare, România a
îndeplinit integral cele 3 criterii de la Copenhaga, respectiv
politic, economic și acquis-ul comunitar, ca de altfel și pachetul
de obligații Schengen, preluat în cadrul juridic general al Uniunii
Europene.

România a dovedit vocație europeană constantă și
consecventă, în acest fel devenind membră cu drepturi depline
în Uniunea Europeană la 1 ianuarie 2007. Considerăm că
exprimarea solidarității și unității europene va trebui să
prevaleze în continuare în fața exceselor de politicianism intern
exprimat prin gesturi de natură să accentueze tendințele
populiste, xenofobe și eurosceptice.
Parlamentul României constată ca fiind îndeplinite toate
obligațiile tehnice cuprinse în criteriile de aderare, aspect
confirmat de Parlamentul European în luna septembrie 2011, și
solicită statelor membre luarea unei decizii juste în ceea ce
privește finalizarea procesului de integrare a României în spațiul
Schengen. În același timp, Senatul României încurajează
Guvernul să își intensifice acțiunile în plan intern și internațional
pentru finalizarea procesului de aderare a României la spațiul
Schengen.

Această declarație a fost adoptată de Senat în ședința din data de 21 septembrie 2011.
p. PREȘEDINTELE SENATULUI,

IOAN CHELARU

București, 21 septembrie 2011.
Nr. 3.

MONITORUL OFICIAL AL ROMÂNIEI, PARTEA I, Nr. 679/23.IX.2011

3

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind suplimentarea bugetului Ministerului Sănătății din Fondul de rezervă bugetară la dispoziția
Guvernului, prevăzut în bugetul de stat pe anul 2011
În temeiul art. 108 din Constituția României, republicată, al art.56 din Ordonanța Guvernului nr.10/2011 cu privire la
rectificarea bugetului de stat pe anul 2011 și unele măsuri financiare și al art. 30 alin. (2) din Legea nr. 500/2002 privind finanțele
publice, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Sănătății pe anul 2011 cu suma de 150.000 mii lei, din Fondul
de rezervă bugetară la dispoziția Guvernului, prevăzut în bugetul
de stat pe anul 2011.
Art. 2. — Cu suma prevăzută la art. 1 se majorează
prevederile de cheltuieli la capitolul 56.01 ăTransferuri cu
caracter general între diferite nivele ale administrației”, titlul 51
ăTransferuri între unități ale administrației publice”.

Art. 3. — Ministerul Sănătății și Casa Națională de Asigurări
de Sănătate răspund de modul de utilizare, în conformitate cu
dispozițiile legale, a sumei alocate prin prezenta hotărâre.
Art. 4. — Se autorizează Ministerul Finanțelor Publice să
introducă, la propunerea ordonatorului principal de credite,
modificările corespunzătoare în structura bugetului de stat și în
volumul și structura bugetului Ministerului Sănătății și în
veniturile și cheltuielile bugetului Fondului național unic de
asigurări sociale de sănătate pe anul 2011.

PRIM-MINISTRU

EMIL BOC
Contrasemnează:
Ministrul sănătății,
Ritli Ladislau
Ministrul finanțelor publice,
Gheorghe Ialomițianu

București, 21 septembrie 2011.
Nr. 924.
GUVERNUL ROMÂNIEI

HOTĂRÂRE
privind suplimentarea bugetului Ministerului Sănătății din Fondul de rezervă bugetară la dispoziția
Guvernului, prevăzut în bugetul de stat pe anul 2011
În temeiul art. 108 din Constituția României, republicată, și al art. 30 alin. (2) din Legea nr. 500/2002 privind finanțele
publice, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Sănătății pe anul 2011 cu suma de 25.000 mii lei, din Fondul de
rezervă bugetară la dispoziția Guvernului, prevăzut în bugetul de
stat pe anul 2011, pentru derularea unor programe naționale de
sănătate cu impact major asupra stării de sănătate a populației.
Art. 2. — Cu suma prevăzută la art. 1 se majorează
prevederile de cheltuieli la capitolul 66.01 ăSănătate”, titlul 20
ăBunuri și servicii” cu suma de 19.022 mii lei și la titlul 51

ăTransferuri între unități ale administrației publice”, articolul
51.01.25 ăPrograme pentru sănătate” cu suma de 5.978 mii lei.
Art. 3. — Ministerul Sănătății răspunde de modul de utilizare,
în conformitate cu dispozițiile legale, a sumei alocate prin
prezenta hotărâre.
Art. 4. — Se autorizează Ministerul Finanțelor Publice să
introducă, la propunerea ordonatorului principal de credite,
modificările corespunzătoare în structura bugetului de stat și în
volumul și structura bugetului Ministerului Sănătății pe anul 2011.

PRIM-MINISTRU

EMIL BOC
Contrasemnează:
Ministrul sănătății,
Ritli Ladislau
Ministrul finanțelor publice,
Gheorghe Ialomițianu

București, 21 septembrie 2011.
Nr. 925.
GUVERNUL ROMÂNIEI

HOTĂRÂRE
pentru completarea Hotărârii Guvernului nr. 1.395/2010 privind finanțarea unităților de învățământ
preuniversitar de stat, finanțate din bugetele locale, pe baza standardelor de cost pe elev/preșcolar
pentru anul 2011
În temeiul art. 108 din Constituția României, republicată, și al art. 9 alin. (1) și (3) din Legea-cadru a descentralizării
nr. 195/2006,
Guvernul României adoptă prezenta hotărâre.
Articol unic. — Hotărârea Guvernului nr. 1.395/2010 privind
finanțarea unităților de învățământ preuniversitar de stat,

finanțate din bugetele locale, pe baza standardelor de cost pe
elev/preșcolar pentru anul 2011, publicată în Monitorul Oficial al

4

MONITORUL OFICIAL AL ROMÂNIEI, PARTEA I, Nr. 679/23.IX.2011

României, Partea I, nr. 896 din 31 decembrie 2010, se
completează după cum urmează:
— La articolul 4, după alineatul (6) se introduc două noi
alineate, alineatele (61) și (62), cu următorul cuprins:
ă(61) În situația în care cazurile prevăzute la alin. (6) se
identifică între unități de învățământ cu personalitate juridică din
cadrul aceleiași unități administrativ-teritoriale, redistribuirea

sumelor se aprobă de consiliul local, la propunerea primarului,
cu avizul conform al inspectoratului școlar.
(62) Redistribuirea sumelor între unități de învățământ
preuniversitar de stat cu personalitate juridică, potrivit
prevederilor alin. (6) și (61), va conduce implicit la modificarea
bugetelor inițiale aprobate, calculate pe baza standardelor de
cost.”

PRIM-MINISTRU

EMIL BOC
Contrasemnează:
Ministrul educației, cercetării, tineretului și sportului,
Daniel Petru Funeriu
Ministrul finanțelor publice,
Gheorghe Ialomițianu
București, 21 septembrie 2011.
Nr. 926.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MUNCII, FAMILIEI ȘI PROTECȚIEI SOCIALE

ORDIN
privind aprobarea Ghidului solicitantului — Condiții specifice pentru cererile de propuneri
de proiecte de tip strategic nr. 114 ăÎnvățământ superior de calitate pentru piața muncii”
pentru implementarea Programului operațional sectorial ăDezvoltarea resurselor umane 2007—2013”
Având în vedere:
— Legea nr. 500/2002 privind finanțele publice, cu modificările și completările ulterioare;
— Hotărârea Guvernului nr. 720/1991 privind aprobarea Normelor de organizare și exercitare a controlului financiar
elaborate de Ministerul Economiei și Finanțelor;
— Ordinul ministrului finanțelor publice nr. 2.548/2009 pentru aprobarea Normelor metodologice de aplicare a prevederilor
Ordonanței de urgență a Guvernului nr. 64/2009 privind gestionarea financiară a instrumentelor structurale și utilizarea acestora
pentru obiectivul convergență, cu modificările și completările ulterioare;
— Ordonanța de urgență a Guvernului nr. 64/2009 privind gestionarea financiară a instrumentelor structurale și utilizarea
acestora pentru obiectivul convergență, aprobată cu modificări prin Legea nr. 362/2009, cu modificările și completările ulterioare;
— Ordonanța de urgență a Guvernului nr. 66/2011 privind prevenirea, constatarea și sancționarea neregulilor apărute în
obținerea și utilizarea fondurilor europene și/sau a fondurilor publice naționale aferente acestora;
— Ordonanța Guvernului nr. 119/1999 privind controlul intern managerial și controlul financiar preventiv, republicată, cu
modificările și completările ulterioare;
— Ordinul ministrului finanțelor publice nr. 522/2003 pentru aprobarea Normelor metodologice generale referitoare la
exercitarea controlului financiar preventiv, cu modificările și completările ulterioare;
— Ordinul ministrului muncii, familiei și protecției sociale și al ministrului finanțelor publice nr. 1.117/2.170/2010 pentru
stabilirea regulilor de eligibilitate și a listei cheltuielilor eligibile în cadrul operațiunilor finanțate prin Programul operațional sectorial
ăDezvoltarea resurselor umane 2007—2013”,
în baza art. 12 din Hotărârea Guvernului nr. 11/2009 privind organizarea și funcționarea Ministerului Muncii, Familiei și
Protecției Sociale, cu modificările și completările ulterioare,
ministrul muncii, familiei și protecției sociale emite următorul ordin:
Art. 1. — Se aprobă Ghidul solicitantului — Condiții specifice
Art. 2. — Ministerul Muncii, Familiei și Protecției Sociale, prin
pentru cererile de propuneri de proiecte de tip strategic nr. 114 Direcția generală Autoritatea de management pentru Programul
ăÎnvățământ superior de calitate pentru piața muncii” pentru operațional sectorial pentru dezvoltarea resurselor umane, va
implementarea Programului operațional sectorial ăDezvoltarea duce la îndeplinire prevederile prezentului ordin.
resurselor umane 2007—2013”, prevăzut în anexa*) care face
Art. 3. — Prezentul ordin se publică în Monitorul Oficial al
parte integrantă din prezentul ordin.
României, Partea I.
Ministrul muncii, familiei și protecției sociale,
Sulfina Barbu
București, 20 septembrie 2011.
Nr. 2.128.
*) Anexa se publică în Monitorul Oficial al României, Partea I, nr. 679 bis, care se poate achiziționa de la Centrul pentru relații cu publicul al Regiei
Autonome ăMonitorul Oficial”, București, șos. Panduri nr. 1.

MONITORUL OFICIAL AL ROMÂNIEI, PARTEA I, Nr. 679/23.IX.2011
MINISTERUL
ECONOMIEI,
COMERȚULUI ȘI
MEDIULUI DE AFACERI
Nr. 2.152
din 13 iulie 2011

MINISTERUL
FINANȚELOR
PUBLICE
Nr. 2.500
din 5 septembrie 2011

MINISTERUL MUNCII,
FAMILIEI ȘI
PROTECȚIEI SOCIALE
Nr. 1.985
din 16 august 2011

ORDIN
privind aprobarea bugetelor de venituri și cheltuieli
pe anul 2011 pentru unele societăți comerciale filiale ale
Companiei Naționale de Transport al Energiei Electrice
ăTranselectrica” — S.A., aflată sub autoritatea Ministerului
Economiei, Comerțului și Mediului de Afaceri
În baza art. 15 alin. (2) din Ordonanța de urgență a Guvernului nr. 37/2008
privind reglementarea unor măsuri financiare din domeniul bugetar, aprobată cu
modificări prin Legea nr. 275/2008, cu modificările și completările ulterioare,
având în vedere prevederile Legii bugetului de stat pe anul
2011 nr. 286/2010,
în temeiul prevederilor art. 9 alin. (4) din Hotărârea Guvernului nr. 1.634/2009
privind organizarea și funcționarea Ministerului Economiei, Comerțului și Mediului
de Afaceri, cu modificările ulterioare, ale art. 10 alin. (4) din Hotărârea Guvernului
nr. 34/2009 privind organizarea și funcționarea Ministerului Finanțelor Publice, cu
modificările și completările ulterioare, și ale art. 12 din Hotărârea Guvernului
nr. 11/2009 privind organizarea și funcționarea Ministerului Muncii, Familiei și
Protecției Sociale, cu modificările și completările ulterioare,
ministrul economiei, comerțului și mediului de afaceri, ministrul
finanțelor publice și ministrul muncii, familiei și protecției sociale emit
următorul ordin:
Art. 1. — (1) Se aprobă bugetele de venituri și cheltuieli pe anul 2011 pentru
unele societăți comerciale filiale ale Companiei Naționale de Transport al Energiei
Electrice ăTranselectrica” — S.A., aflată sub autoritatea Ministerului Economiei,
Comerțului și Mediului de Afaceri, prevăzute în anexele nr. 1—3*), care fac parte
integrantă din prezentul ordin.
(2) Defalcarea pe trimestre a indicatorilor prevăzuți în anexele nr. 1—3 se
aprobă de Ministerul Economiei, Comerțului și Mediului de Afaceri în termen de
60 de zile.
Art. 2. — (1) Cheltuielile totale aferente veniturilor înscrise în bugetele de
venituri și cheltuieli pe structura aprobată pentru acestea reprezintă limită maximă
și nu pot fi depășite decât în cazuri justificate, cu aprobarea Ministerului Economiei,
Comerțului și Mediului de Afaceri, a Ministerului Finanțelor Publice și a Ministerului
Muncii, Familiei și Protecției Sociale.
(2) În cazul în care în execuție se înregistrează nerealizări ale veniturilor
aprobate, societățile comerciale prevăzute în anexele nr. 1—3 pot efectua cheltuieli
în funcție de realizarea veniturilor, cu încadrare în indicatorii de eficiență aprobați.
(3) Cheltuielile cu salariile brute se vor efectua numai cu respectarea
corelației dintre creșterea câștigului mediu lunar brut și cea a productivității muncii.
Ministrul economiei,
comerțului și mediului
de afaceri,
Ion Ariton

Ministrul finanțelor
publice,
Gheorghe Ialomițianu

*) Anexele nr. 1—3 sunt reproduse în facsimil.

Ministrul muncii, familiei
și protecției sociale,
Laurențiu Sebastian
Lăzăroiu

5

6

MONITORUL OFICIAL AL ROMÂNIEI, PARTEA I, Nr. 679/23.IX.2011
ANEXA Nr. 1

MINISTERUL ECONOMIEI, COMERȚULUI ȘI MEDIULUI DE AFACERI
Societatea Comercială pentru Servicii de Mentenanță a Rețelei Electrice de Transport ăSMART” — S.A.
B U G E T U L D E V E N I T U R I Ș I C H E LT U I E L I

pe anul 2011
— mii lei —

MONITORUL OFICIAL AL ROMÂNIEI, PARTEA I, Nr. 679/23.IX.2011

7

8

MONITORUL OFICIAL AL ROMÂNIEI, PARTEA I, Nr. 679/23.IX.2011

MONITORUL OFICIAL AL ROMÂNIEI, PARTEA I, Nr. 679/23.IX.2011

9
ANEXA Nr. 2

MINISTERUL ECONOMIEI, COMERȚULUI ȘI MEDIULUI DE AFACERI
Societatea Comercială Filiala ăInstitutul de Cercetări și Modernizări Energetice — ICEMENERG” — S.A.
B U G E T U L D E V E N I T U R I Ș I C H E LT U I E L I

pe anul 2011
— mii lei —

10

MONITORUL OFICIAL AL ROMÂNIEI, PARTEA I, Nr. 679/23.IX.2011

MONITORUL OFICIAL AL ROMÂNIEI, PARTEA I, Nr. 679/23.IX.2011

11

12

MONITORUL OFICIAL AL ROMÂNIEI, PARTEA I, Nr. 679/23.IX.2011

13

MONITORUL OFICIAL AL ROMÂNIEI, PARTEA I, Nr. 679/23.IX.2011

ANEXA Nr. 3

MINISTERUL ECONOMIEI, COMERȚULUI ȘI MEDIULUI DE AFACERI
Societatea Comercială Filiala ăICEMENERG — SERVICE” — S.A.
B U G E T U L D E V E N I T U R I Ș I C H E LT U I E L I

pe anul 2011
— mii lei —

14

MONITORUL OFICIAL AL ROMÂNIEI, PARTEA I, Nr. 679/23.IX.2011

MONITORUL OFICIAL AL ROMÂNIEI, PARTEA I, Nr. 679/23.IX.2011

15

16

Gabriel S. Popa

MONITORUL OFICIAL AL ROMÂNIEI, PARTEA I, Nr. 679/23.IX.2011

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 679/23.IX.2011 conține 16 pagini.

Prețul: 3,20 lei

&JUYDGY|526402]
ISSN 1453—4495

