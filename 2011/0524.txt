Anul 179 (XXIII) — Nr. 524

PARTEA I

Marți, 26 iulie 2011

LEGI, DECRETE, HOTĂRÂRI ȘI ALTE ACTE
SUMAR

Pagina
DECIZII ALE CURȚII CONSTITUȚIONALE
Decizia nr. 582 din 5 mai 2011 referitoare la excepția de
neconstituționalitate a dispozițiilor art. 1201 din Codul
civil și art. 163 din Codul de procedură civilă ............

2–3

Decizia nr. 584 din 5 mai 2011 referitoare la excepția de
neconstituționalitate a dispozițiilor art. 36 din Legea
nr. 85/2006 privind procedura insolvenței și art. 87 alin. 1
pct. 5 din Codul de procedură civilă ..........................

3–4

Decizia nr. 635 din 17 mai 2011 referitoare la excepția de
neconstituționalitate a dispozițiilor art. 1 alin. (2) din
Ordonanța de urgență a Guvernului nr. 71/2009 privind
plata unor sume prevăzute în titluri executorii având
ca obiect acordarea de drepturi salariale personalului
din sectorul bugetar....................................................

5–6

Decizia nr. 643 din 17 mai 2011 referitoare la excepția de
neconstituționalitate a dispozițiilor art. I pct. 12 din
Legea nr. 195/2004 pentru aprobarea Ordonanței de
urgență a Guvernului nr. 58/2003 privind modificarea și
completarea Codului de procedură civilă, dispoziții
referitoare la modificarea art. 8 alin. (5) din Ordonanța
Guvernului nr. 5/2001 privind procedura somației de
plată, precum și ale art. 8 alin. (5) din Ordonanța
Guvernului nr. 5/2001 privind procedura somației de
plată ..........................................................................

6–8

Decizia 669 din 18 mai 2011 referitoare la excepția de
neconstituționalitate a prevederilor art. 1 și art. 3 din
Ordonanța de urgență a Guvernului nr. 50/2008 pentru
instituirea taxei pe poluare pentru autovehicule ........

8–11

Decizia nr. 673 din 31 mai 2011 referitoare la excepția de
neconstituționalitate a prevederilor art. 4 lit. a) din
Ordonanța de urgență a Guvernului nr. 50/2008 pentru
instituirea taxei pe poluare pentru autovehicule ........

11–13

Decizia nr. 675 din 31 mai 2011 referitoare la excepția de
neconstituționalitate a dispozițiilor art. 11 lit. b), c) și d)
din Legea nr. 85/2006 privind procedura insolvenței....

13–14

Decizia nr. 738 din 2 iunie 2011 referitoare la excepția de
neconstituționalitate a dispozițiilor Ordonanței de
urgență a Guvernului nr. 50/2008 pentru instituirea
taxei pe poluare pentru autovehicule ........................

15–16

2

MONITORUL OFICIAL AL ROMÂNIEI, PARTEA I, Nr. 524/26.VII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 582
din 5 mai 2011

referitoare la excepția de neconstituționalitate a dispozițiilor art. 1201 din Codul civil și art. 163
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află pronunțarea asupra excepției de
neconstituționalitate a dispozițiilor art. 1201 din Codul civil și
art. 163 din Codul de procedură civilă, excepție ridicată de Vasile
Nistor în Dosarul nr. 4.009/3/2007 al Înaltei Curți de Casație și
Justiție — Secția contencios administrativ și fiscal și care
formează
obiectul
Dosarului
Curții
Constituționale
nr. 1.671D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând jurisprudența Curții Constituționale în
materie.
C U R T E A,

având în vedere actele și lucrările dosarului, reține următoarele:
Prin Încheierea din 2 iunie 2010, pronunțată în Dosarul
nr. 4.009/3/2007, Înalta Curte de Casație și Justiție — Secția
contencios administrativ și fiscal a sesizat Curtea
Constituțională
cu
soluționarea
excepției
de
neconstituționalitate a prevederilor art. 1201 din Codul civil
și art. 163 din Codul de procedură civilă, excepție ridicată de
Vasile Nistor într-o cauză având ca obiect judecarea recursului
împotriva unei sentințe pronunțate în materia contenciosului
administrativ.
În motivarea excepției de neconstituționalitate autorul
acesteia apreciază că normele legale criticate sunt
neconstituționale, întrucât prin clasificarea ordinului de trecere în
rezervă și prin refuzul de a-l comunica persoanei în cauză se
încalcă dreptul acesteia la apărare și accesul liber la justiție,
instanțele judecătorești refuzând să își îndeplinească rolul activ
și să se pronunțe cu privire la legalitatea ordinului. De
asemenea, autorul excepției a arătat că instanța de judecată a
reținut în mod greșit faptul că există autoritate de lucru judecat.
Înalta Curte de Casație și Justiție — Secția contencios
administrativ și fiscal consideră că dispozițiile legale criticate
sunt constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 1201 din Codul civil și art. 163 din Codul de
procedură civilă, texte de lege care au următorul cuprins:
— Art.1201 din Codul civil: ăEste lucru judecat atunci când a
doua cerere în judecată are același obiect, este întemeiată pe
aceeași cauză și este între aceleași părți, făcută de ele și în
contra lor în aceeași calitate.”;
— Art.163 din Codul de procedură civilă: ăNimeni nu poate fi
chemat în judecată pentru aceeași cauză, același obiect și de
aceeași parte înaintea mai multor instanțe.
Această excepție se va putea ridica de părți sau de judecător
în orice stare a pricinii în fața instanțelor de fond.
Dacă excepția este primită, dosarul se va trimite instanței
care a fost mai întâi învestită, iar în cazul când pricinile se află
în judecata unor instanțe de grade deosebite, la instanța cu grad
mai înalt.”
În opinia autorului excepției, prevederile legale criticate
contravin dispozițiilor constituționale cuprinse în art. 21 —
Accesul liber la justiție și în art. 24 alin. (1) — Dreptul la apărare.
Examinând excepția de neconstituționalitate a dispozițiilor
art. 163 din Codul de procedură civilă și ale art. 1201 din Codul
civil prin raportare la prevederile art. 21 și 24 din Constituție,
Curtea constată că aceste dispoziții procedurale referitoare la
litispendență și la autoritatea de lucru judecat nu contravin
dreptului la un proces echitabil, prin privarea părții de un grad de
jurisdicție, ci, dimpotrivă, constituie garanții ale respectării
acestui drept fundamental, și anume instituie o prezumție legală
absolută că, odată judecat un proces între aceleași părți, având
aceeași cauză și același obiect, acesta nu mai poate fi reluat.
Referitor la critica autorului excepției potrivit căreia instanța
de fond în mod greșit a reținut autoritatea de lucru judecat,
Curtea observă că aceasta vizează interpretarea și aplicarea
textelor de lege criticate. Or, în ceea ce privește sesizările ce au
ca obiect constatarea neconstituționalității modului de aplicare a
dispozițiilor legale de către instanțele judecătorești, Curtea
constată că, în conformitate cu prevederile art. 2 alin. (1) și (2)
din Legea nr. 47/1992 privind organizarea și funcționarea Curții
Constituționale, aceasta asigură controlul de constituționalitate
a legilor, a ordonanțelor Guvernului, a tratatelor internaționale
și a regulamentelor Parlamentului, prin raportare la dispozițiile și
principiile Constituției. Așadar, nu intră sub incidența controlului
de constituționalitate exercitat de Curte aplicarea și interpretarea
legii, acestea fiind de resortul exclusiv al instanței de judecată
care judecă fondul cauzei, precum și, eventual, al instanțelor de
control judiciar, astfel cum rezultă din prevederile coroborate ale
art. 126 alin. (1) și (3) din Constituție. Astfel fiind, excepția de
neconstituționalitate apare ca inadmisibilă și urmează să fie
respinsă ca atare.

MONITORUL OFICIAL AL ROMÂNIEI, PARTEA I, Nr. 524/26.VII.2011

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 1201 din Codul civil și art. 163 din Codul de
procedură civilă, excepție ridicată de Vasile Nistor în Dosarul nr. 4.009/3/2007 al Înaltei Curți de Casație și Justiție — Secția
contencios administrativ și fiscal.
Definitivă și general obligatorie.
Pronunțată în ședința publică din data de 5 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

CURTEA CONSTITUȚIONALĂ

D E C I Z I A Nr. 584
din 5 mai 2011

referitoare la excepția de neconstituționalitate a dispozițiilor art. 36 din Legea nr. 85/2006
privind procedura insolvenței și art. 87 alin. 1 pct. 5 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află pronunțarea asupra excepției de
neconstituționalitate a dispozițiilor art. 36 din Legea nr. 85/2006
privind procedura insolvenței și art. 87 alin. 1 pct. 5 din Codul de
procedură civilă, excepție ridicată de Societatea Comercială
ăMedifarm” — S.A. din Ploiești în Dosarul nr. 5.309/55/2010 al
Judecătoriei Arad — Secția civilă și care formează obiectul
Dosarului Curții Constituționale nr. 1.845D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 21 iunie 2010, pronunțată în Dosarul
nr. 5.309/55/2010, Judecătoria Arad — Secția civilă a sesizat
Curtea Constituțională pentru soluționarea excepției de
neconstituționalitate a prevederilor art. 36 din Legea

nr. 85/2006 privind procedura insolvenței și art. 87 alin. 1
pct. 5 din Codul de procedură civilă, excepție ridicată de
Societatea Comercială ăMedifarm” — S.A. din Ploiești într-o
cauză având ca obiect pretenții.
În motivarea excepției de neconstituționalitate autorul
excepției susține, în esență, că dispozițiile legale criticate sunt
neconstituționale, întrucât, în temeiul lor, orice debitor se poate
sustrage cu rea-credință de la plata datoriilor față de creditori,
declanșând procedura de constatare a propriei insolvențe.
Judecătoria Arad — Secția civilă consideră că susținerile
autorului excepției de neconstituționalitate sunt neîntemeiate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 36 din Legea nr. 85/2006 privind procedura
insolvenței, publicată în Monitorul Oficial al României, Partea I,
nr. 359 din 21 aprilie 2006, cu modificările și completările
ulterioare, precum și prevederile art. 87 alin. 1 pct. 5 din Codul

4

MONITORUL OFICIAL AL ROMÂNIEI, PARTEA I, Nr. 524/26.VII.2011

de procedură civilă. Textele de lege criticate au următorul
cuprins:
— Art. 36 din Legea nr. 85/2006: ăDe la data deschiderii
procedurii se suspendă de drept toate acțiunile judiciare sau
măsurile de executare silită pentru realizarea creanțelor asupra
debitorului sau bunurilor sale, cu excepția căilor de atac
declanșate de debitor.”;
— Art. 87 alin. 1 pct. 5 din Codul de procedură civilă: ăVor fi
citați: [...]
5. cei supuși procedurii reorganizării judiciare și a falimentului
prin administratorul judiciar ori, după caz, lichidatorul judiciar.”
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 16 — Egalitatea în drepturi, art. 21 — Accesul liber la
justiție, art. 44 — Dreptul de proprietate privată, art. 45 —
Libertatea economică, art. 51 — Dreptul de petiționare, art. 124 —
Înfăptuirea justiției și art. 136 — Proprietatea, precum și ale
art. 14 din Convenția pentru apărarea drepturilor omului și a
libertăților fundamentale și ale Protocolului nr. 12 la convenție.
Ulterior sesizării Curții Constituționale, art. 36 din Legea
nr. 85/2006 a fost modificat prin art. I pct. 24 din Legea
nr. 169/2010 pentru modificarea și completarea Legii nr. 85/2006
privind procedura insolvenței, publicată în Monitorul Oficial al
României, Partea I, nr. 505 din 21 iulie 2010, având în prezent
următorul conținut: ăDe la data deschiderii procedurii se
suspendă de drept toate acțiunile judiciare, extrajudiciare sau
măsurile de executare silită pentru realizarea creanțelor asupra
debitorului sau bunurilor sale.”
Curtea constată că dispoziția legală în noua redactare
păstrează, în parte, soluția legislativă criticată de autorul
excepției de neconstituționalitate.
Examinând excepția de neconstituționalitate, Curtea reține
că s-a pronunțat asupra constituționalității dispozițiilor legale prin
mai multe decizii și, răspunzând unor critici asemănătoare, a
statuat constant că acestea sunt în acord cu prevederile Legii
fundamentale.
Astfel, prin Decizia nr. 1.075 din 20 noiembrie 2007, publicată
în Monitorul Oficial al României, Partea I, nr. 8 din 7 ianuarie
2008, s-a stabilit că, ăîn cadrul procedurii insolvenței, creditorii
pot folosi toate mijloacele procedurale puse la dispoziție de lege
pentru realizarea drepturilor lor. În legătură cu acestea, se

observă că, potrivit art. 126 alin. (2) din Constituție, legiuitorul
are competența exclusivă de a stabili procedura de judecată, iar
situația specifică avută în vedere la reglementarea procedurii
insolvenței a justificat instituirea unor norme de procedură
speciale. Acest fapt nu înseamnă, însă, că nu se asigură o
garanție efectivă drepturilor creditorilor.”
În al doilea rând, Curtea a reținut că ădreptul la acțiune al
creditorilor, suspendat de textul de lege criticat, nu dispare, el
fiind conservat prin art. 40 din Legea nr. 85/2006, care prevede,
de asemenea, suspendarea curgerii termenelor de prescripție
a acțiunilor la care se referă textul de lege criticat. Aceste
termene încep să curgă din nou în cazul respingerii sau
închiderii procedurii insolvenței, în condițiile art. 15 din Decretul
nr. 167/1958, publicat în Buletinul Oficial nr. 19 din 21 aprilie
1958.
Existența riscului ca, ulterior încheierii procedurii insolvenței,
creditorul să nu-și mai poată recupera creanța are ca temei lipsa
de diligență a creditorului care nu a acționat pentru valorificarea
drepturilor sale în cadrul procedurii colective și nu poate fi privită
ca aducând vreo atingere dreptului la un proces echitabil sub
aspectul puterii obligatorii a hotărârilor instanței de judecată.”
Întrucât nu au intervenit elemente noi, de natură a determina
reconsiderarea jurisprudenței Curții, atât soluția, cât și
considerentele cuprinse în această decizie își păstrează
valabilitatea și în prezenta cauză.
În plus, având în vedere că teza finală a art. 36 din Legea
nr. 85/2006, care permitea, prin excepție, continuarea
proceselor în care debitorul declanșase căile de atac prevăzute
de lege, a fost abrogată prin art. I pct. 24 din Legea nr. 169/2010,
nu se mai poate susține nici critica potrivit căreia debitorul
beneficiază de un regim juridic mai favorabil față de creditori de
la data deschiderii procedurii insolvenței.
În ceea ce privește excepția de neconstituționalitate a
prevederilor art. 87 alin. 1 pct. 5 din Codul de procedură civilă,
Curtea reține că autorul nu a argumentat în ce constă pretinsa
contrarietate între acestea și dispozițiile Legii fundamentale,
ignorând prevederile art. 10 alin. (2) din Legea nr. 47/1992,
potrivit cărora ăSesizările trebuie [...] motivate”. Așa fiind, Curtea
urmează a respinge excepția de neconstituționalitate cu un atare
obiect ca inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca neîntemeiată, excepția de neconstituționalitate a dispozițiilor art. 36 din Legea nr. 85/2006 privind
procedura insolvenței, excepție ridicată de Societatea Comercială ăMedifarm” — S.A. din Ploiești în Dosarul nr. 5.309/55/2010 al
Judecătoriei Arad — Secția civilă.
2. Respinge, ca inadmisibilă, excepția de neconstituționalitate a dispozițiilor art. 87 alin. 1 pct. 5 din Codul de procedură
civilă, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 5 mai 2011.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 524/26.VII.2011

5

CURTEA CONSTITUȚIONALĂ

D E C I Z I A Nr. 635
din 17 mai 2011

referitoare la excepția de neconstituționalitate a dispozițiilor art. 1 alin. (2) din Ordonanța
de urgență a Guvernului nr. 71/2009 privind plata unor sume prevăzute în titluri executorii
având ca obiect acordarea de drepturi salariale personalului din sectorul bugetar
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 1 alin. (2) din Ordonanța de urgență a
Guvernului nr. 71/2009 privind plata unor sume prevăzute în
titluri executorii având ca obiect acordarea de drepturi salariale
personalului din sectorul bugetar, excepție ridicată de Aurelia
Gui în Dosarul nr. 5.631/337/2009 al Judecătoriei Zalău.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de admitere a excepției de neconstituționalitate,
deoarece prevederile de lege criticate contravin dispozițiilor
art. 6 din Convenția pentru apărarea drepturilor omului și a
libertăților fundamentale.
C U R T E A,

având în vedere actele și lucrările dosarului, constată
următoarele:
Prin Încheierea din 12 mai 2010, pronunțată în Dosarul
nr. 5.631/337/2009, Judecătoria Zalău a sesizat Curtea
Constituțională cu excepția de neconstituționalitate a
dispozițiilor art. 1 alin. (2) din Ordonanța de urgență a
Guvernului nr. 71/2009 privind plata unor sume prevăzute
în titluri executorii având ca obiect acordarea de drepturi
salariale personalului din sectorul bugetar.
Excepția a fost ridicată de Aurelia Gui cu prilejul soluționării
unei cauze civile având ca obiect o contestație la executare.
În motivarea excepției de neconstituționalitate autorul
acesteia susține, în esență, că textul de lege criticat, care
suspendă executarea silită a sumelor constatate prin hotărâri
judecătorești având ca obiect acordarea unor drepturi de natură
salarială, stabilite în favoarea personalului din sectorul bugetar,
creează o discriminare între stat și cetățean, dând posibilitatea
organelor administrative ale statului să prelungească în mod
nejustificat executarea unor titluri executorii ale salariaților din
sistemul bugetar. De asemenea, consideră că a fost încălcat
art. 15 alin. (2) din Constituție, întrucât textele de lege criticate
vizează hotărâri judecătorești devenite executorii până la
31 decembrie 2009. În sfârșit, arată că au fost înfrânte și
dispozițiile art. 6 din Convenția pentru apărarea drepturilor
omului și a libertăților fundamentale, deoarece faza de
executare silită face parte din procesul civil, or, în situația

îngrădirii executării silite, dreptul de acces la justiție este lăsat
fără conținut.
Judecătoria Zalău consideră că dispozițiile de lege criticate
sunt constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul consideră că textul de lege criticat este
constituțional. În acest sens, cu privire la critica vizând
încălcarea principiului egalității în drepturi, invocă cele reținute
de Curtea Constituțională prin Decizia nr. 823/2010. Cu referire
la încălcarea dreptului la un proces echitabil, invocă Decizia
nr. 188/2010.
Președinții celor două Camere ale Parlamentului și
Avocatul Poporului nu au comunicat punctele de vedere
solicitate asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 alin. (2) din Ordonanța de urgență a Guvernului
nr. 71/2009 privind plata unor sume prevăzute în titluri executorii
având ca obiect acordarea de drepturi salariale personalului din
sectorul bugetar, publicată în Monitorul Oficial al României,
Partea I, nr. 416 din 18 iunie 2009.
Curtea constată că, ulterior sesizării, textul de lege criticat a
fost modificat prin art. II din Ordonanța de urgență a Guvernului
nr. 45/2010 pentru modificarea art. 1 din Ordonanța de urgență
a Guvernului nr. 71/2009 privind plata unor sume prevăzute în
titluri executorii având ca obiect acordarea de drepturi salariale
personalului din sectorul bugetar, publicată în Monitorul Oficial
al României, Partea I, nr. 337 din 20 mai 2010. În noua
redactare, textul de lege dispune doar suspendarea de drept a
executării silite a sumelor prevăzute prin hotărâri judecătorești
devenite executorii până la data de 31 decembrie 2009, iar nu
și a celor devenite executorii în perioada 1 ianuarie —
31 decembrie 2010, așa cum se prevedea în redactarea în
vigoare la data sesizării Curții Constituționale. Cu toate acestea,
Curtea apreciază că soluția legislativă criticată se păstrează, cu
atât mai mult cu cât autorul excepției se încadrează în ipoteza
hotărârilor judecătorești devenite executorii până la data de
31 decembrie 2009.
Textul de lege criticat are în prezent următoarea redactare:
— Art. 1 alin. (2): ăÎn cursul termenului prevăzut la alin. (1)
orice procedură de executare silită se suspendă de drept.”
Autorul excepției consideră că acest text de lege este contrar
următoarelor texte din Constituție: art. 15 alin. (2) privind
neretroactivitatea legii civile și art. 16 referitor la egalitatea în

6

MONITORUL OFICIAL AL ROMÂNIEI, PARTEA I, Nr. 524/26.VII.2011

drepturi a cetățenilor. De asemenea, este invocat art. 6 din
Convenția pentru apărarea drepturilor omului și a libertăților
fundamentale, articol prin care se consacră dreptul la un proces
echitabil.
Examinând excepția de neconstituționalitate, Curtea
constată că aspectele criticate de autorul excepției au mai fost
supuse controlului de constituționalitate. Astfel, prin Decizia
nr. 206 din 4 martie 2010, publicată în Monitorul Oficial al
României, Partea I, nr. 313 din 13 mai 2010, Curtea respingea
ca neîntemeiate criticile referitoare la încălcarea egalității de
tratament juridic între debitori, în sensul că statul, ca debitor,
și-ar aroga mai multe drepturi decât debitorii persoane de drept
privat în ceea ce privește executarea hotărârilor judecătorești,
motivând că această diferență de tratament este justificată,
întrucât ămăsura contestată urmărește un scop legitim —
asigurarea stabilității economice a țării — și păstrează un raport
rezonabil de proporționalitate între mijloacele folosite și
obiectivul avut în vedere — executarea eșalonată a hotărârilor
judecătorești în cauză. Astfel, situația particulară ivită și motivată

prin existența unei situații extraordinare este una care reclamă
o diferență evidentă de tratament juridic.”
În ceea ce privește încălcarea principiului neretroactivității
legii civile, prin aceeași decizie Curtea constata că textul de lege
criticat se aplică numai pentru viitor.
Cu același prilej, Curtea a reținut că sunt neîntemeiate și
criticile referitoare la încălcarea dreptului la un proces echitabil,
deoarece ăactul normativ criticat este o măsură de natură să
întărească finalitatea procesului judiciar, în sensul că reprezintă
un prim pas important al debitorului de a-și executa creanța.
Faptul că acesta își execută creanța într-o perioadă de 3 ani nu
reprezintă o durată excesivă a executării unei hotărâri
judecătorești, datorită caracterului sistemic al problemelor
apărute în legătură cu executarea titlurilor executorii ale
personalului bugetar”.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluția și considerentele deciziei amintite își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1 alin. (2) din Ordonanța de urgență a
Guvernului nr. 71/2009 privind plata unor sume prevăzute în titluri executorii având ca obiect acordarea de drepturi salariale
personalului din sectorul bugetar, excepție ridicată de Aurelia Gui în Dosarul nr. 5.631/337/2009 al Judecătoriei Zalău.
Definitivă și general obligatorie.
Pronunțată în ședința publică din data de 17 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 643
din 17 mai 2011

referitoare la excepția de neconstituționalitate a dispozițiilor art. I pct. 12 din Legea nr. 195/2004
pentru aprobarea Ordonanței de urgență a Guvernului nr. 58/2003 privind modificarea
și completarea Codului de procedură civilă, dispoziții referitoare la modificarea art. 8 alin. (5)
din Ordonanța Guvernului nr. 5/2001 privind procedura somației de plată, precum și ale art. 8
alin. (5) din Ordonanța Guvernului nr. 5/2001 privind procedura somației de plată
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor pct. 3 și 12 ale art. I din Legea nr. 195/2004 pentru
aprobarea Ordonanței de urgență a Guvernului nr. 58/2003
privind modificarea și completarea Codului de procedură civilă,
precum și ale art. 8 alin. (5) din Ordonanța Guvernului nr. 5/2001
privind procedura somației de plată, excepție ridicată de
Societatea Comercială ăMa.De. Trust” — S.R.L. în Dosarul

MONITORUL OFICIAL AL ROMÂNIEI, PARTEA I, Nr. 524/26.VII.2011
nr. 18645.1/325/2008 al Tribunalului Timiș — Secția comercială
și de contencios administrativ.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând și jurisprudența Curții Constituționale în
materie.
C U R T E A,

având în vedere actele și lucrările dosarului, reține următoarele:
Prin Încheierea din 25 mai 2010, pronunțată în Dosarul
nr. 18645.1/325/2008, Tribunalul Timiș — Secția comercială
și de contencios administrativ a sesizat Curtea
Constituțională cu excepția de neconstituționalitate a
dispozițiilor pct. 3 și 12 din art. I al Legii nr. 195/2004 pentru
aprobarea Ordonanței de urgență a Guvernului nr. 58/2003
privind modificarea și completarea Codului de procedură
civilă, precum și ale art. 8 alin. (5) din Ordonanța Guvernului
nr. 5/2001 privind procedura somației de plată, excepție
ridicată de Societatea Comercială ăMa.De. Trust” — S.R.L.
În motivarea excepției de neconstituționalitate se susține,
în esență, că, în redactarea anterioară modificării prin Legea
nr. 195/2004, textul art. 8 alin. (5) din Ordonanța Guvernului
nr. 5/2001 îndeplinea exigențele constituționale, întrucât
justițiabilul avea garantat dublul grad de jurisdicție. Prin această
modificare, fiind eliminată posibilitatea debitorului de a ataca cu
recurs hotărârea prin care a fost respinsă acțiunea în anulare,
textul criticat contravine flagrant principiului constituțional al
garantării dreptului la apărare, principiului egalității cetățeanului
în fața legii, precum și principiului dublului grad de jurisdicție.
Astfel, justițiabilul este lipsit de posibilitatea de a obține
examinarea hotărârii atacate de către o instanță superioară în
grad celei care a pronunțat-o, ceea ce încalcă dreptul acestuia
la un proces echitabil. Aceasta întrucât activitatea judecătorului
nu poate fi considerată infailibilă și poate determina soluții
greșite, ca urmare a aprecierii eronate a faptelor, interpretării
necorespunzătoare a legii, nesincerității martorilor sau altor
împrejurări.
Tribunalul Timiș — Secția comercială și de contencios
administrativ a respins cererea formulată de autoarea
excepției, prin Încheierea din 2 martie 2010, în considerarea
faptului că asupra constituționalității art. 8 din Ordonanța
Guvernului nr. 5/2001 Curtea Constituțională s-a mai pronunțat,
reținând în acest sens considerentele care au fundamentat
jurisprudența Curții Constituționale în materie. Împotriva acestei
încheieri autoarea excepției a formulat recurs, admis prin
Decizia nr. 579/R/COM din 29 aprilie 2010 a Curții de Apel
Timișoara. Ca urmare a acestei decizii, Tribunalul Timiș —
Secția comercială și de contencios administrativ a sesizat
Curtea Constituțională.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:

7

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În ceea ce privește obiectul excepției de neconstituționalitate,
Curtea constată că acesta îl constituie, în realitate, art. I pct. 12
din Legea nr. 195/2004 pentru aprobarea Ordonanței de urgență
a Guvernului nr. 58/2003 privind modificarea și completarea
Codului de procedură civilă, dispoziții referitoare la modificarea
art. 8 alin. (5) din Ordonanța Guvernului nr. 5/2001 privind
procedura somației de plată, precum și ale art. 8 alin. (5) din
Ordonanța Guvernului nr. 5/2001 privind procedura somației de
plată.
Dispozițiile art. I pct. 12 din Legea nr. 195/2004 pentru
aprobarea Ordonanței de urgență a Guvernului nr. 58/2003
privind modificarea și completarea Codului de procedură civilă,
publicată în Monitorul Oficial al României, Partea I, nr. 470 din
26 mai 2004, dispoziții referitoare la modificarea art. 8 alin. (5)
din Ordonanța Guvernului nr. 5/2001 privind procedura somației
de plată, au următorul conținut:
— Art. I pct. 12: ăOrdonanța Guvernului nr. 5/2001 privind
procedura somației de plată, publicată în Monitorul Oficial al
României, Partea I, nr. 422 din 30 iulie 2001, aprobată și
modificată prin Legea nr. 295/2002, cu modificările și
completările ulterioare, se modifică după cum urmează: [... ]
3. Alineatul (5) al articolului 8 va avea următorul cuprins:
«(5) Hotărârea prin care a fost respinsă cererea în anulare
este irevocabilă.»”
Prevederile art. 8 alin. (5) din Ordonanța Guvernului
nr. 5/2001 au redactarea dată ca urmare a modificării acestei
ordonanțe a Guvernului prin art. I pct. 12 din Legea nr. 195/2004,
neintervenind alte modificări legislative.
Dispozițiile constituționale invocate în motivarea excepției
sunt cele ale art. 16 alin. (1) privind egalitatea în drepturi, ale
art. 21 privind accesul liber la justiție și ale art. 24 alin. (1) privind
dreptul la apărare, coroborate cu art. 6 și 14 din Convenția
pentru apărarea drepturilor omului și a libertăților fundamentale,
privind dreptul la un proces echitabil și, respectiv, interzicerea
generală a discriminării.
Examinând excepția de neconstituționalitate astfel cum a fost
formulată, Curtea constată că s-a mai pronunțat asupra
constituționalității acelorași prevederi legale, sub aspectul unor
critici asemănătoare celor formulate în prezenta cauză.
Astfel, prin Decizia nr. 505 din 16 noiembrie 2004, publicată
în Monitorul Oficial al României, Partea I, nr. 44 din 13 ianuarie
2005,
respingând
ca
neîntemeiată
excepția
de
neconstituționalitate a dispozițiilor art. I pct. 12 din Legea
nr. 195/2004 pentru aprobarea Ordonanței de urgență a
Guvernului nr. 58/2003 privind modificarea și completarea
Codului de procedură civilă, dispoziții referitoare la modificarea
art. 8 alin. (5) din Ordonanța Guvernului nr. 5/2001 privind
procedura somației de plata, Curtea a statuat că modul de
reglementare a competenței instanțelor în materia soluționării
cererilor de emitere a ordonanțelor care conțin somația de plată
către creditor și în materia soluționării cererilor în anulare a unor
asemenea ordonanțe face posibil ca aceeași instanță,
judecătoria, în materie civilă, sau tribunalul, în materie
comercială, să fie competentă să judece atât cererea, cât și
calea de atac formulată împotriva acesteia. O asemenea
împrejurare nu este însă de natură să confere caracter
neconstituțional textului de lege dedus controlului, legiuitorul
putând institui, în considerarea unor situații deosebite, reguli
speciale de procedură, precum și modalități particulare de
exercitare a drepturilor procedurale, astfel încât accesul liber la
justiție nu înseamnă accesul, în toate cazurile, la toate structurile
judecătorești. De altfel, textul de lege criticat instituie o soluție
legislativă simetrică cu cea prevăzută de art. 7 din Ordonanța

8

MONITORUL OFICIAL AL ROMÂNIEI, PARTEA I, Nr. 524/26.VII.2011

Guvernului nr. 5/2001, potrivit căreia ordonanța de respingere a
cererii creditorului este irevocabilă, creditorul putând introduce
cerere de chemare în judecată potrivit dreptului comun. Astfel,
în ceea ce îl privește pe debitor, potrivit celor prevăzute de
art. 10 din Ordonanța Guvernului nr. 5/2001, coroborate cu
dispozițiile art. 399 alin. 1 din Codul de procedură civilă, acestuia
îi este asigurată posibilitatea de a formula contestație la
executare, în cadrul căreia poate invoca apărări de fond
împotriva titlului executoriu, în condițiile legii. Așa fiind, se poate
conchide că reglementarea dedusă controlului nu afectează
echilibrul procesual și nici egalitatea de arme între părți.
Departe de a îngrădi drepturi consacrate constituțional,
reglementarea legală dedusă controlului instanței de contencios
constituțional constituie o garanție a aplicării principiului
prevăzut de art. 6 paragraful 1 din Convenția pentru apărarea
drepturilor omului și a libertăților fundamentale privind judecarea
unei cauze în mod echitabil și într-un termen rezonabil, în scopul

înlăturării oricăror abuzuri din partea părților, prin care s-ar tinde
la tergiversarea nejustificată a soluționării unui proces.
Tot astfel, cu privire la dispozițiile art. 8 alin. (5) din Ordonanța
Guvernului nr. 5/2001, Curtea s-a mai pronunțat, de exemplu
prin Decizia nr. 447 din 26 octombrie 2004, publicată în
Monitorul Oficial al României, Partea I, nr. 12 din 5 ianuarie
2005, prilej cu care a constatat conformitatea textului în cauză
cu Legea fundamentală, stabilind că specificul domeniului supus
reglementării a impus adoptarea unor soluții diferite față de cele
din dreptul comun. Chiar dacă cererea în anulare este o cale de
atac cu fizionomie juridică proprie, iar hotărârea de respingere
a acesteia este irevocabilă, dispozițiile legale criticate sunt în
deplină concordanță cu prevederile art. 129 din Constituție,
potrivit cărora căile de atac se exercită ăîn condițiile legii”.
Întrucât nu au intervenit elemente noi, de natură a determina
reconsiderarea jurisprudenței în materie a Curții Constituționale,
argumentarea și soluția reținute în deciziile de mai sus își mențin
valabilitatea și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. I pct. 12 din Legea nr. 195/2004 pentru
aprobarea Ordonanței de urgență a Guvernului nr. 58/2003 privind modificarea și completarea Codului de procedură civilă, dispoziții
referitoare la modificarea art. 8 alin. (5) din Ordonanța Guvernului nr. 5/2001 privind procedura somației de plată, precum și ale
art. 8 alin. (5) din Ordonanța Guvernului nr. 5/2001 privind procedura somației de plată, excepție ridicată de Societatea Comercială
ăMa.De. Trust” — S.R.L. în Dosarul nr. 18645.1/325/2008 al Tribunalului Timiș — Secția comercială și de contencios administrativ.
Definitivă și general obligatorie.
Pronunțată în ședința publică din data de 17 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 669
din 18 mai 2011

referitoare la excepția de neconstituționalitate a prevederilor art. 1 și art. 3 din Ordonanța
de urgență a Guvernului nr. 50/2008 pentru instituirea taxei pe poluare pentru autovehicule
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Mircea Ștefan Minea
Ion Predescu
Puskás Valentin Zoltán
Tudorel Toader
Cristina Teodora Pop

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.

Pe rol se află soluționarea excepției de neconstituționalitate
a dispozițiilor art. 1 și art. 3 din Ordonanța de urgență a
Guvernului nr. 50/2008 pentru instituirea taxei pe poluare pentru
autovehicule, excepție ridicată de Teodor Alin Chiciudean,
Cabinetul Individual de Avocatură Tomșiț Dana și, respectiv,
Societatea Comercială IFN Rotlines Leasing International —
S.A. din Alba Iulia în dosarele nr. 3.483/107/2009,
nr. 1.366/107/2009 și nr. 7.398/107/2008 ale Curții de Apel Alba
Iulia — Secția de contencios administrativ și fiscal.
Dezbaterile au avut loc în ședința publică din data de 17 mai
2011, în prezența reprezentantului Ministerului Public, fiind
consemnate în încheierea din aceeași dată, când, având nevoie

MONITORUL OFICIAL AL ROMÂNIEI, PARTEA I, Nr. 524/26.VII.2011
de timp pentru a delibera, Curtea a dispus amânarea pronunțării
pentru data de 18 mai 2011.
C U R T E A,

având în vedere actele și lucrările dosarelor, constată
următoarele:
Prin încheierile din 5 mai 2010, 19 mai 2010 și 29 iunie 2010,
pronunțate în dosarele nr. 3.483/107/2009, nr. 1.366/107/2009
și nr. 7.398/107/2008, Curtea de Apel Alba Iulia – Secția de
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 1 și art. 3 din Ordonanța de urgență a
Guvernului nr. 50/2008 pentru instituirea taxei pe poluare
pentru autovehicule, cu modificările și completările
ulterioare, excepție ridicată de Teodor Alin Chiciudean, de
Cabinetul Individual de Avocatură Tomșiț Dana și, respectiv, de
Societatea Comercială IFN Rotlines Leasing International —
S.A. din Alba Iulia în cauze având ca obiect soluționarea
recursurilor declarate împotriva sentințelor prin care s-a dispus
restituirea sumelor achitate de către intimați cu titlu de taxă pe
poluare, precum și a dobânzilor legale calculate de la data plății
până la data restituirii efective.
În motivarea excepției de neconstituționalitate se arată, în
esență, că plata taxei pe poluare, potrivit prevederilor Ordonanței
de urgență a Guvernului nr. 50/2008, se efectuează prin
constrângere, cu încălcarea dreptului de proprietate și în mod
discriminatoriu față de ceilalți proprietari de mașini second-hand,
cetățeni români, care nu au achitat această taxă.
Curtea de Apel Alba Iulia — Secția de contencios
administrativ și fiscal apreciază că discriminarea invocată nu
există, fiind o problemă de aplicare a legii în timp, astfel încât
consideră că este firesc și legal ca aplicarea dispozițiilor criticate
să aibă loc pentru viitor, iar dobânditorii autoturismelor ce au fost
înmatriculate în România înaintea intrării în vigoare a
Ordonanței de urgență a Guvernului nr. 50/2008 să nu suporte
această impunere fiscală.
De asemenea, instanța arată că atât instituirea taxei pe
poluare, cât și stabilirea momentului la care intervine obligația de
plată a taxei constituie opțiuni obiective ale legiuitorului.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin.(2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 și 3 din Ordonanța de urgență a Guvernului
nr. 50/2008 pentru instituirea taxei pe poluare pentru
autovehicule, publicată în Monitorul Oficial al României, Partea
I, nr. 327 din 25 aprilie 2008, cu modificările și completările
ulterioare.
Textele art. 1 și 3 din Ordonanța de urgență a Guvernului
nr. 50/2008 au următorul cuprins:
— Art. 1: ă(1) Prezenta ordonanță de urgență stabilește
cadrul legal pentru instituirea taxei pe poluare pentru
autovehicule, denumită în continuare taxă, care constituie venit

9

la bugetul Fondului pentru mediu și se gestionează de
Administrația Fondului pentru Mediu.
(2) Din sumele colectate potrivit prezentei ordonanțe de
urgență se finanțează programe și proiecte pentru protecția
mediului.”;
— Art. 3: ă(1) Intră sub incidența taxei autovehiculele din
categoriile M1—M3 și N1—N3, astfel cum sunt acestea definite
în RNTR 2.
(2) Fac excepție de la prevederile alin. (1):
a) autovehiculele aparținând misiunilor diplomatice, oficiilor
consulare și membrilor acestora, precum și altor organizații și
persoane străine cu statut diplomatic, care își desfășoară
activitatea pe teritoriul României;
b) autovehiculele special modificate în scopul conducerii de
către persoanele cu handicap, precum și autovehiculele special
modificate în scopul preluării și transportării persoanelor cu
handicap grav sau accentuat, astfel cum aceste persoane sunt
definite în Legea nr. 448/2006 privind protecția și promovarea
drepturilor persoanelor cu handicap, republicată, cu modificările
și completările ulterioare;
c) autovehiculele destinate a fi utilizate de forțele armate,
forțele de securitate a statului, de poliție, de jandarmerie, de
poliția de frontieră, de pompieri;
d) autovehiculele definite conform RNTR 2 destinate
serviciilor de ambulanță și medicină, autovehiculele speciale
echipate corespunzător pentru acordarea ajutorului de urgență,
precum și autovehiculele speciale destinate serviciilor de
descarcerare și stingere a incendiilor;
e) autovehiculele a căror caroserie sau al căror șasiu a fost
înlocuită/înlocuit, cu condiția ca aceste autovehicule să fi fost
anterior înmatriculate pe teritoriul României.
f) autovehicule speciale a căror deplasare pe drumurile
publice este în general limitată numai la și de la locul de muncă,
ale căror motoare respectă normele privind poluarea chimică
aplicabile mașinilor mobile nerutiere.
(3) Excepția prevăzută la alin. (2) lit. b) se aplică numai
pentru achiziționarea unui singur autovehicul în decurs de 5 ani
și atunci când autovehiculul este în proprietatea persoanei cu
handicap.
(4) Modificările speciale aduse autovehiculelor se înscriu de
către Regia Autonomă «Registrul Auto Român» în cartea de
identitate a vehiculului. Lista modificărilor speciale aduse
autovehiculelor va fi aprobată prin ordin al ministrului
transporturilor și infrastructurii.
(5) Autovehiculele dotate cu cutie de viteze care poate
funcționa în regim automat nu intră în categoria celor exceptate
de la plata taxei.
(6) În categoria autovehiculelor prevăzute la alin. (2) lit. d) se
încadrează numai acele autovehicule dotate cu echipamente
speciale necesare efectuării serviciilor de ambulanță, medicină
sau stingere a incendiilor care sunt înscrise în evidența stațiilor
de ambulanță, a serviciilor mobile de urgență și de reanimare,
precum și a inspectoratelor pentru situații de urgență. În aceeași
categorie intră și autovehiculele dotate cu echipamente speciale
necesare efectuării serviciilor de ambulanță, medicină sau
pentru stingerea incendiilor, deținute de operatorii economici”.
În opinia autorilor excepției de neconstituționalitate, textele
criticate încalcă prevederile constituționale ale art. 11 — Dreptul
internațional și dreptul intern, ale art. 15 alin. (1) privind
universalitatea, ale art. 16 alin. (1) și (2) referitoare la egalitatea
în drepturi, ale art. 20 — Tratatele internaționale privind
drepturile omului, ale art. 148 — Integrarea în Uniunea
Europeană, precum și dispozițiile art. 26 din Pactul internațional
cu privire la drepturile civile și politice, ratificat de România prin
Decretul nr. 212/1974, publicat în Buletinul Oficial nr. 146 din
20 noiembrie 1974, referitoare la principiul egalității și ale
art. 110 din Tratatul privind funcționarea Uniunii Europene

10

MONITORUL OFICIAL AL ROMÂNIEI, PARTEA I, Nr. 524/26.VII.2011

referitoare la interzicerea barierelor fiscale sub forma impozitelor
interne între statele membre.
Examinând excepția de neconstituționalitate, Curtea
constată următoarele:
1. În ceea ce privește pretinsa încălcare prin prevederile
art. 1 și art. 3 din Ordonanța de urgență a Guvernului
nr. 50/2008 a dispozițiilor constituționale ale art. 16 și ale art. 11
și art. 20 coroborate cu cele ale art. 26 din Pactul internațional
cu privire la drepturile civile și politice, Curtea Constituțională a
statuat, prin Decizia nr. 586 din 14 aprilie 2009, publicată în
Monitorul Oficial al României, Partea I, nr. 334 din 20 mai 2009,
și Decizia nr. 1.160 din 28 septembrie 2010, publicată în
Monitorul Oficial al României, Partea I, nr. 753 din 11 noiembrie
2010, că intrarea în vigoare a unei legi, ordonanțe simple sau de
urgență prin care se instituie pentru viitor o taxă pe poluare
constituie un motiv suficient pentru a justifica, în mod obiectiv și
rațional, un tratament juridic diferit cu privire la situația juridică a
persoanelor ce au plătit taxa anterior sau ulterior instituirii taxei
și că atât instituirea taxei pe poluare, cât și stabilirea momentului
la care intervine obligația de plată a taxei constituie opțiuni
obiective ale legiuitorului, motivate în expunerea de motive a
ordonanței de urgență. Pe cale de consecință, rezultă că
persoanele în cauză nu se află în situații juridice identice.
Or, art. 16 alin. (1) din Constituție impune ca doar persoanele
aflate în aceeași situație să beneficieze de un tratament juridic
egal, exigență respectată de legiuitorul delegat prin instituirea
acestei taxe.
Obiter dictum, acceptarea criticii autorului excepției ar
echivala cu faptul că fie legiuitorul nu va putea niciodată pentru
viitor să instituie taxe sau impozite cu executare uno ictu, fie o
atare taxă trebuie aplicată și pentru cei ce nu au plătit-o în trecut,
cu alte cuvinte ar fi retroactivă. Or, ambele ipoteze sunt
neconstituționale și inadmisibile.
În aceste condiții Curtea nu poate reține nici încălcarea
art. 26 din Pactul internațional cu privire la drepturile civile și
politice.
2. Referitor la încălcarea dispozițiilor art. 148 alin. (2) din
Constituție și, implicit, raportat la art. 110 din Tratatul privind
funcționarea Uniunii Europene, Curtea a stabilit, în Decizia
nr. 408 din 13 aprilie 2010, publicată în Monitorul Oficial al
României, Partea I, nr. 381 din 9 iunie 2010, și Decizia nr. 1.160
din 28 septembrie 2010, publicată în Monitorul Oficial al
României, Partea I, nr. 753 din 11 noiembrie 2010, că nu este de
competența sa să analizeze conformitatea unei dispoziții de
drept național cu textul Tratatului privind funcționarea Uniunii
Europene prin prisma art. 148 din Constituție. O atare
competență, și anume aceea de a stabili dacă există o
contrarietate între legea națională și Tratatul privind funcționarea
Uniunii Europene, aparține instanței de judecată, care, pentru a
ajunge la o concluzie corectă și legală, din oficiu sau la cererea
părții, poate formula o întrebare preliminară în sensul art. 267
din Tratatul privind funcționarea Uniunii Europene la Curtea de
Justiție a Uniunii Europene. În situația în care Curtea
Constituțională s-ar considera competentă să se pronunțe
asupra conformității legislației naționale cu cea europeană, s-ar
ajunge la un posibil conflict de jurisdicții între cele două instanțe,
ceea ce, la acest nivel, este inadmisibil.
Ulterior pronunțării acestor decizii, Curtea observă că, la data
de 7 aprilie 2011, Curtea de Justiție a Uniunii Europene a
pronunțat o hotărâre preliminară în Cauza C-402/09 Ioan Tatu
împotriva României, ca urmare a cererii de pronunțare a unei
hotărâri preliminare formulate de Tribunalul Sibiu la 18 iunie
2009, întrebarea trimisă fiind următoarea: ăContravin dispozițiile
O.U.G. nr. 50/2008, cu modificările și completările ulterioare,
dispozițiilor articolului 90 CE; se instituie într-adevăr o măsură
discriminatorie?”

Ca răspuns la această întrebare, instanța europeană a arătat
că ăprevederile art. 110 din Tratatul privind funcționarea Uniunii
Europene trebuie interpretate în sensul că se opun ca un stat
membru să instituie o taxă pe poluare aplicată autovehiculelor
cu ocazia primei lor înmatriculări în acest stat membru, dacă
regimul acestei măsuri fiscale este astfel stabilit încât
descurajează punerea în circulație, în statul membru menționat,
a unor astfel de vehicule de ocazie având aceeași vechime și
aceeași uzură ca și cele de pe piața națională”.
Este de observat că, răspunzând întrebării preliminare,
Curtea de Justiție a Uniunii Europene a interpretat prevederile
art. 110 din Tratatul privind funcționarea Uniunii Europene și nu
a verificat compatibilitatea Ordonanței de urgență a Guvernului
nr. 50/2008 cu prevederile art. 110 anterior referit. [A se vedea
în acest sens și paragrafele 29 și 30 din aceeași hotărâre,
conform cărora ăpentru a oferi un răspuns util instanței de
trimitere, întrebarea adresată trebuie înțeleasă în sensul că
aceasta urmărește să se stabilească dacă art. 90 CE se opune
unui regim de impozitare precum cel instituit prin Ordonanța de
urgență a Guvernului nr. 50/2008, în versiunea sa inițială”, iar,
având în vedere obiectul taxei pe poluare, ăeste necesar să se
considere că instanța de trimitere solicită, în esență, să se
stabilească dacă art. 110 TFUE, al cărui text este identic cu cel
al articolului 90 CE, trebuie interpretat în sensul că se opune ca
un stat membru să instituie o taxă pe poluare care se aplică unor
autovehicule cu ocazia primei lor înmatriculări în acest stat
membru.”]
De altfel, Curtea de Justiție a Uniunii Europene nu are
competența să pronunțe o hotărâre care să vizeze constatarea
validității sau nevalidității legii naționale. Consecința unei
anumite interpretări date Tratatului poate fi aceea ca o dispoziție
a unei legi naționale să fie incompatibilă cu dreptul european.
Efectele acestei hotărâri preliminare sunt cele arătate în
jurisprudența constantă a Curții de Justiție a Uniunii Europene,
și anume că ăinterpretarea pe care, în exercitarea competenței
care îi este conferită de articolul 177 [devenit art. 267 din Tratatul
privind funcționarea Uniunii Europene], Curtea de Justiție o dă
unei reguli de drept comunitar, clarifică și definește, atunci când
este necesar, sensul și sfera acestei reguli, astfel cum aceasta
trebuie sau ar trebui să fie înțeleasă și aplicată din momentul
intrării sale în vigoare” [Hotărârea din 27 martie 1980,
pronunțată în Cauza 61/79, Denkavit italiana contra
Amministrazione delle finanze dello Stato, paragraful 16;
Hotărârea din 2 februarie 1988, pronunțată în Cauza 24/86,
Blaizot contra Universității din Liège și alții, paragraful 27,
Hotărârea din 15 decembrie 1995, pronunțată în Cauza
C-415/93, Bosman și alții contra Union royale belge des sociétés
de football association și alții, paragraful 141].
Întrucât Curtea Constituțională nu este nici legiuitor pozitiv și
nici o instanță judecătorească cu competența de a interpreta și
a aplica dreptul european în litigiile ce antamează drepturile
subiective ale cetățenilor și fără a-și reconsidera jurisprudența
menționată anterior, Curtea observă că folosirea unei norme de
drept european în cadrul controlului de constituționalitate ca
normă interpusă celei de referință implică, în temeiul art. 148
alin. (2) și (4) din Constituția României, o condiționalitate
cumulativă: pe de o parte, această normă să fie suficient de
clară, precisă și neechivocă prin ea însăși sau înțelesul acesteia
să fi fost stabilit în mod clar, precis și neechivoc de Curtea de
Justiție a Uniunii Europene și, pe de altă parte, norma trebuie să
se circumscrie unui anumit nivel de relevanță constituțională,
astfel încât conținutul său normativ să susțină posibila încălcare
de către legea națională a Constituției — unica normă directă
de referință în cadrul controlului de constituționalitate. Într-o
atare ipoteză demersul Curții Constituționale este distinct de
simpla aplicare și interpretare a legii, competență ce aparține
instanțelor judecătorești și autorităților administrative, sau de

MONITORUL OFICIAL AL ROMÂNIEI, PARTEA I, Nr. 524/26.VII.2011
eventualele chestiuni ce țin de politica legislativă promovată de
Parlament sau Guvern, după caz.
Prin prisma condiționalității cumulative enunțate, rămâne la
aprecierea Curții Constituționale aplicarea în cadrul controlului
de constituționalitate a hotărârilor Curții de Justiție a Uniunii
Europene și formularea de către ea însăși de întrebări
preliminare în vederea stabilirii conținutului normei europene. O
atare atitudine ține de cooperarea dintre instanța constituțională
națională și cea europeană, precum și de dialogul judiciar dintre
acestea, fără a se aduce în discuție aspecte ce țin de stabilirea

11

unor ierarhii între aceste instanțe. În cauză, deși înțelesul normei
europene a fost deslușit de Curtea de Justiție a Uniunii
Europene, cerințele rezultate din această hotărâre nu au
relevanță constituțională, ele ținând mai degrabă de obligația
Legislativului de a edicta norme în sensul hotărârilor Curții de
Justiție a Uniunii Europene, în caz contrar găsindu-și eventual
aplicarea art. 148 alin. (2) din Constituția României.
3. Pentru motivele arătate anterior, Curtea nu poate reține
încălcarea prin textele criticate a dispozițiilor constituționale ale
art. 15 alin. (1).

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 1 și 3 din Ordonanța de urgență a
Guvernului nr. 50/2008 pentru instituirea taxei pe poluare pentru autovehicule, excepție ridicată de Teodor Alin Chiciudean, de
Cabinetul Individual de Avocatură Tomșiț Dana și, respectiv, de Societatea Comercială IFN Rotlines Leasing International — S.A.
din Alba Iulia în dosarele nr. 3.483/107/2009, nr. 1.366/107/2009 și nr. 7.398/107/2008 ale Curții de Apel Alba Iulia — Secția de
contencios administrativ și fiscal.
Definitivă și general obligatorie.
Pronunțată în ședința publică din data de 18 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Teodora Pop

CURTEA CONSTITUȚIONALĂ

D E C I Z I A Nr. 673
din 31 mai 2011

referitoare la excepția de neconstituționalitate a prevederilor art. 4 lit. a) din Ordonanța de urgență
a Guvernului nr. 50/2008 pentru instituirea taxei pe poluare pentru autovehicule
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Cristina Cătălina Turcu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

nr. 600/115/2009 al Curții de Apel Timișoara — Secția
contencios administrativ și fiscal.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate ca neîntemeiată,
observând totodată că prioritatea de aplicare a normei
comunitare în raport cu reglementările interne se hotărăște de
către instanța de drept comun.
C U R T E A,

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 4 lit. a) din Ordonanța de urgență a Guvernului
nr. 50/2008 pentru instituirea taxei pe poluare pentru
autovehicule, excepție ridicată de Societatea Comercială ăCosti
Flavius Automobile” — S.R.L. din Timișoara, în Dosarul

având în vedere actele și lucrările dosarului, constată
următoarele:
Prin Încheierea din 21 ianuarie 2010, pronunțată în Dosarul
nr. 600/115/2009, Curtea de Apel Timișoara — Secția
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 4 lit. a) din Ordonanța de urgență a
Guvernului nr. 50/2008 pentru instituirea taxei pe poluare
pentru autovehicule.

12

MONITORUL OFICIAL AL ROMÂNIEI, PARTEA I, Nr. 524/26.VII.2011

Excepția a fost ridicată de Societatea Comercială ăCosti Flavius
Automobile” — S.R.L. din Timișoara, într-o cauză având ca
obiect soluționarea recursului formulat împotriva unei sentințe
prin care a fost respinsă cererea autorului excepției de anulare
a unui act administrativ-fiscal și de restituire a taxei pe poluare.
În motivarea excepției de neconstituționalitate autorul
acesteia susține că art. 4 lit. a) din Ordonanța de urgență a
Guvernului nr. 50/2008 aduce atingere dispozițiilor art. 148
alin. (2) și (4) din Constituție, raportat la ăart. 90 din Tratatul de
instituire a Comunităților Europene” [în prezent art. 110 din
Tratatul privind funcționarea Uniunii Europene], deoarece taxa
pe poluare se plătește numai pentru autoturismele care
urmează a fi înmatriculate în România. Pentru autoturismele
deja înmatriculate nu se plătește această taxă, ceea ce este
contrar prevederilor ăart. 90” [în prezent art. 110] din Tratat,
potrivit căruia niciun stat membru nu aplică, direct sau indirect,
produselor altor state membre impozite interne de orice natură
mai mari decât cele care se aplică, direct sau indirect,
produselor naționale similare. Prin modul în care este
reglementată, această taxă este, în realitate, o taxă vamală. Mai
mult, se arată că la data de 25 iunie 2009, Comisia Europeană
a demarat procedura de infringement împotriva României pentru
instituirea acestei taxe.
Curtea de Apel Timișoara — Secția de contencios
administrativ și fiscal apreciază că excepția de
neconstituționalitate este neîntemeiată, problemele invocate de
autorul acesteia vizând interpretarea de către instanța
judecătorească, prin raportare la dreptul intern și dreptul
comunitar, a dispozițiilor legale în baza cărora s-a perceput taxa
pe poluare.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 4 lit. a) din Ordonanța de urgență a Guvernului
nr. 50/2008 pentru instituirea taxei pe poluare pentru
autovehicule, publicată în Monitorul Oficial al României, Partea I,
nr. 327 din 25 aprilie 2008, cu modificările și completările
ulterioare, care au următorul cuprins: ăObligația de plată a taxei
intervine: a) cu ocazia primei înmatriculări a unui autovehicul în
România [...].”
În opinia autorului excepției, textul de lege criticat încalcă
dispozițiile constituționale ale art. 11 referitoare la dreptul
internațional și dreptul intern și ale art. 148 alin. (2) și (4)
referitoare la asigurarea priorității de aplicare a dreptului

comunitar, coroborate cu art. 110 din Tratatul privind
funcționarea Uniunii Europene.
Examinând excepția de neconstituționalitate, Curtea
constată următoarele:
Referitor la încălcarea prevederilor art. 148 alin. (2) și (4) din
Constituție, în coroborare cu art. 110 din Tratatul privind
funcționarea Uniunii Europene, Curtea s-a mai pronunțat prin
Decizia nr. 1.596 din 26 noiembrie 2009, publicată în Monitorul
Oficial al României, Partea I, nr. 37 din 18 ianuarie 2010, Decizia
nr. 137 din 25 februarie 2010, publicată în Monitorul Oficial al
României, Partea I, nr. 182 din 22 martie 2010, și Decizia
nr. 1.249 din 7 octombrie 2010, publicată în Monitorul Oficial al
României, Partea I, nr. 764 din 16 noiembrie 2010. Cu acele
prilejuri Curtea a reținut, în esență, că nu este de competența sa
să analizeze conformitatea unei dispoziții de drept național cu
textul Tratatului privind funcționarea Uniunii Europene prin
prisma art. 148 din Constituție, ci de competența instanței de
judecată, care poate formula o întrebare preliminară în sensul
art. 267 din Tratat la Curtea de Justiție a Uniunii Europene, din
oficiu sau la cererea părții. Dacă Curtea Constituțională s-ar
considera competentă să se pronunțe asupra conformității
legislației naționale cu cea europeană, s-ar ajunge la un posibil
conflict de jurisdicții între cele două instanțe, ceea ce, la acest
nivel, este inadmisibil.
Ulterior pronunțării acestor decizii, Curtea, fără a-și
reconsidera jurisprudența, prin Decizia nr. 668 din 18 mai 2011,
publicată în Monitorul Oficial al României, Partea I, nr. 487 din
8 iulie 2011, observând că, la data de 7 aprilie 2011, Curtea de
Justiție a Uniunii Europene a pronunțat o hotărâre preliminară în
Cauza C-402/09 Ioan Tatu împotriva României, a statuat că
folosirea unei norme de drept european în cadrul controlului de
constituționalitate ca normă interpusă celei de referință implică,
în temeiul art. 148 alin. (2) și (4) din Constituția României, o
condiționalitate cumulativă: pe de o parte, această normă să fie
suficient de clară, precisă și neechivocă prin ea însăși sau
înțelesul acesteia să fi fost stabilit în mod clar, precis și
neechivoc de Curtea de Justiție a Uniunii Europene și, pe de
altă parte, norma trebuie să se circumscrie unui anumit nivel de
relevanță constituțională, astfel încât conținutul său normativ să
susțină posibila încălcare de către legea națională a Constituției —
unica normă directă de referință în cadrul controlului de
constituționalitate. Deși înțelesul normei europene a fost deslușit
de Curtea de Justiție a Uniunii Europene, Curtea a apreciat că
cerințele rezultate din această hotărâre nu au relevanță
constituțională, ele ținând mai degrabă de obligația Legislativului
de a edicta norme în sensul hotărârilor Curții de Justiție a Uniunii
Europene, în caz contrar găsindu-și eventual aplicarea art. 148
alin. (2) din Constituția României.
Întrucât nu au intervenit elemente noi, care să ducă la
schimbarea jurisprudenței Curții Constituționale, soluția
adoptată în precedent, precum și considerentele pe care
aceasta se întemeiază își mențin valabilitatea și în cauza de
față.
În final, Curtea constată că în analiza sa nu poate reține
critica de neconstituționalitate a dispozițiilor art. 4 lit. a) din
Ordonanța de urgență a Guvernului nr. 50/2008 prin raportare la
prevederile art. 11 din Constituție, întrucât autorul excepției nu
indică dispozițiile pretins încălcate din tratatele la care România
este parte.

MONITORUL OFICIAL AL ROMÂNIEI, PARTEA I, Nr. 524/26.VII.2011

13

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 4 lit. a) din Ordonanța de urgență a
Guvernului nr. 50/2008 pentru instituirea taxei pe poluare pentru autovehicule, excepție ridicată de Societatea Comercială ăCosti
Flavius Automobile” — S.R.L. din Timișoara în Dosarul nr. 600/115/2009 al Curții de Apel Timișoara — Secția contencios
administrativ și fiscal.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Cătălina Turcu

CURTEA CONSTITUȚIONALĂ

D E C I Z I A Nr. 675
din 31 mai 2011

referitoare la excepția de neconstituționalitate a dispozițiilor art. 11 lit. b), c) și d)
din Legea nr. 85/2006 privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află pronunțarea asupra excepției de
neconstituționalitate a dispozițiilor art. 11 lit. b), c) și d) din Legea
nr. 85/2006 privind procedura insolvenței, excepție ridicată de
Societatea Comercială ăMBB Construct” — S.R.L. din Botoșani
în Dosarul nr. 4.144/40/2009 al Tribunalului Botoșani — Secția
comercială și de contencios administrativ și care formează
obiectul Dosarului Curții Constituționale nr. 1.904D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă Decizia Curții Constituționale
nr. 726/2009.
C U R T E A,

având în vedere actele și lucrările dosarului, reține următoarele:
Prin Încheierea din 28 ianuarie 2010, pronunțată în Dosarul
nr. 4.144/40/2009, Tribunalul Botoșani — Secția comercială
și de contencios administrativ a sesizat Curtea
Constituțională cu excepția de neconstituționalitate a

dispozițiilor art. 11 lit. b), c) și d) din Legea nr. 85/2006
privind procedura insolvenței, excepție ridicată de Societatea
Comercială ăMBB Construct” — S.R.L. din Botoșani într-o cauză
având ca obiect procedura insolvenței.
În motivarea excepției de neconstituționalitate autorul
arată că dispozițiile criticate contravin prevederilor art. 44
alin. (2) din Constituție, întrucât nu condiționează cererea
creditorilor pentru începerea procedurii insolvenței de existența
unui titlu executoriu, exclude debitorul de la procedura de
desemnare a administratorului judiciar sau lichidatorului care va
gestiona bunurile sale, precum și de la negocierile privind
stabilirea onorariului acestora din urmă.
Tribunalul Botoșani — Secția comercială și de
contencios
administrativ
apreciază
excepția
de
neconstituționalitate ca fiind neîntemeiată. Condiția esențială
impusă de lege pentru a deveni creditor îndreptățit să solicite
deschiderea procedurii este aceea de a dovedi caracterul cert,
lichid și exigibil al pretinsei sale creanțe în sensul art. 379 din
Codul de procedură civilă, având în acest sens sarcina probei
conform art. 1169 din Codul civil. În ceea ce privește
desemnarea administratorului judiciar și stabilirea onorariului
acestuia, se realizează pe baza unor criterii stabilite strict de
lege, prin aceasta urmărindu-se protejarea intereselor
creditorilor. În conformitate cu dispozițiile art. 30 alin. (1) din
Legea nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege

14

MONITORUL OFICIAL AL ROMÂNIEI, PARTEA I, Nr. 524/26.VII.2011

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției îl reprezintă prevederile art. 11 alin. (1)
lit. b), c) și d) din Legea nr. 85/2006 privind procedura
insolvenței, publicată în Monitorul Oficial al României, Partea I,
nr. 359 din 21 aprilie 2006, care au următorul conținut:
ăPrincipalele atribuții ale judecătorului-sindic, în cadrul prezentei
legi, sunt: [...]
b) judecarea contestației debitorului împotriva cererii
introductive a creditorilor pentru începerea procedurii; judecarea
opoziției creditorilor la deschiderea procedurii;
c) desemnarea motivată, prin sentința de deschidere a
procedurii, dintre practicienii în insolvență compatibili care au
depus ofertă de servicii în acest sens la dosarul cauzei, a
administratorului judiciar provizoriu sau, după caz, a
lichidatorului care va administra procedura până la confirmarea
ori, după caz, înlocuirea sa de către adunarea creditorilor sau
creditorul care deține cel puțin 50% din valoarea creanțelor,
fixarea remunerației în conformitate cu criteriile stabilite de legea
de organizare a activității practicienilor în insolvență, precum și
a atribuțiilor acestuia pentru această perioadă. Judecătorulsindic va desemna administratorul judiciar provizoriu sau
lichidatorul provizoriu solicitat de către creditorul care a solicitat
deschiderea procedurii sau de către debitor, dacă cererea îi
aparține. În situația în care cel care a introdus cererea de
deschidere a procedurii nu solicită numirea unui administrator
judiciar sau lichidator, numirea se va face de către judecătorulsindic din rândul practicienilor care au depus oferte la dosarul
cauzei. În caz de conexare se va ține seama de cererile
creditorilor în ordinea mărimii creanțelor sau de cererea
debitoarei, dacă nu există o cerere din partea unui creditor;
d) confirmarea, prin încheiere, a administratorului judiciar sau
a lichidatorului desemnat de adunarea creditorilor sau de
creditorul care deține mai mult de 50% din valoarea creanțelor,
precum și a onorariului negociat. Dacă nu există contestații
împotriva hotărârii adunării creditorilor sau a deciziei creditorului
care deține mai mult de 50% din valoarea creanțelor,
confirmarea se face în camera de consiliu, fără citarea părților,
în termen de 3 zile de la publicarea în Buletinul procedurilor de
insolvență a hotărârii adunării creditorilor sau, după caz, a
deciziei creditorului majoritar.”
În opinia autorului excepției de neconstituționalitate,
prevederile legale criticate contravin dispozițiilor constituționale

cuprinse în art. 44 alin. (2) și (3) privind garantarea dreptului de
proprietate.
Examinând excepția de neconstituționalitate, Curtea
constată că prevederile art. 11 alin. (1) lit. b), c) și d) din Legea
nr. 85/2006 au mai fost supuse controlului instanței de
contencios constituțional, în raport cu aceleași prevederi din
Legea fundamentală și pentru critici identice cu cele formulate în
prezenta cauză. Astfel, prin Decizia nr. 726 din 7 mai 2009,
publicată în Monitorul Oficial al României, Partea I, nr. 496 din
17 iulie 2009, Curtea a respins excepția de neconstituționalitate
ca neîntemeiată, reținând că, potrivit art. 126 alin. (2) din
Constituție, legiuitorul se bucură de atributul exclusiv de a stabili
normele privind procedura de judecată, putând institui prevederi
speciale în vederea reglementării unor situații deosebite, iar
starea de insolvență reprezintă o astfel de situație deosebită.
De asemenea, a arătat că ăadministratorul judiciar sau
lichidatorul are o poziție și o situație deosebite față de toate
părțile și față de toți ceilalți participanți la procedură, ei nefiind
parte în proces, ci participanți la procedură, cu rol și atribuții
determinate de lege. Aceștia nu acționează în interes personal,
ci în interesul bunei desfășurări a întregii proceduri, atât în
interesul debitorului insolvabil, pentru reîntregirea patrimoniului
acestuia, cât și în interesul creditorilor, pentru ca aceștia să își
poată valorifica creanțele în cât mai mare măsură și cât mai
operativ”. În sfârșit, cu același prilej s-a reținut că exercițiul
prerogativelor dreptului de proprietate nu trebuie absolutizat,
făcând abstracție de prevederile art. 44 alin. (1) teza a doua din
Constituție, potrivit cărora ăConținutul și limitele dreptului de
proprietate sunt stabilite de lege”, precum și de cele ale art. 136
alin. (5), care consacră caracterul inviolabil al proprietății private,
în condițiile stabilite de legea organică. ăÎn lumina acestor
prevederi constituționale, legiuitorul este competent să
stabilească cadrul juridic pentru exercitarea atributelor dreptului
de proprietate, în așa fel încât să nu vină în coliziune cu
interesele generale sau cu interesele particulare legitime ale
altor subiecte de drept, instituind astfel limitări rezonabile în
valorificarea acestuia, ca drept subiectiv garantat. Așa fiind, [...]
prin textul de lege criticat legiuitorul nu a făcut decât să dea
expresie acestor imperative, în limitele și potrivit competenței
sale constituționale.”
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluția și considerentele deciziei amintite își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 11 lit. b), c) și d) din Legea nr. 85/2006
privind procedura insolvenței, excepție ridicată de Societatea Comercială ăMBB Construct” — S.R.L. din Botoșani în Dosarul
nr. 4.144/40/2009 al Tribunalului Botoșani — Secția comercială și de contencios administrativ.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 524/26.VII.2011

15

CURTEA CONSTITUȚIONALĂ

D E C I Z I A Nr. 738
din 2 iunie 2011

referitoare la excepția de neconstituționalitate a dispozițiilor Ordonanței de urgență a Guvernului
nr. 50/2008 pentru instituirea taxei pe poluare pentru autovehicule
Augustin Zegrean
Aspazia Cojocaru
Petre Lăzăroiu
Mircea Ștefan Minea
Iulia Antoanella Motoc
Puskás Valentin Zoltán
Cristina Teodora Pop

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 50/2008
pentru instituirea taxei pe poluare pentru autovehicule, excepție
ridicată de Tribunalul Arad — Secția de contencios administrativ
și fiscal, litigii de muncă și asigurări sociale, din oficiu, în Dosarul
nr. 3.083/108/2010.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției, invocând
în acest sens jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 21 iulie 2010, pronunțată în Dosarul
nr. 3.083/108/2010, Tribunalul Arad — Secția de contencios
administrativ și fiscal, litigii de muncă și asigurări sociale a
sesizat Curtea Constituțională cu excepția de
neconstituționalitate a dispozițiilor Ordonanței de urgență a
Guvernului nr. 50/2008 pentru instituirea taxei pe poluare
pentru autovehicule, cu modificările și completările
ulterioare, excepție ridicată din oficiu într-o cauză având ca
obiect anularea actului administrativ și restituirea taxei pe
poluare.
În motivarea excepției de neconstituționalitate se arată
că textele criticate încalcă prevederile constituționale ale art. 11 —
Dreptul internațional și dreptul intern și ale art. 148 alin. (2) —
referitor la integrarea în Uniunea Europeană și dispozițiile
art. 110 din Tratatul privind funcționarea Uniunii Europene.
Astfel, se susține că prevederile Ordonanței de urgență a
Guvernului nr. 50/2008 încalcă normele constituționale invocate,
prin raportare la art. 90 din Tratatul de Instituire a Comunității
Europene [devenit art. 110 din Tratatul privind funcționarea
Uniunii Europene] — care garantează că stabilirea impozitelor
interne se realizează într-un regim de neutralitate cu privire la
concurența dintre produsele interne și produsele importate —
întrucât taxa pe poluare instituită prin această ordonanță de
urgență este destinată să diminueze introducerea în România a
unor autoturisme deja înmatriculate într-un alt stat membru al
Uniunii Europene, orientând, în acest fel, fiscal cumpărătorii spre
achiziționarea de autoturisme second-hand deja înmatriculate
în România sau autoturisme noi produse în România.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 50/2008
pentru instituirea taxei pe poluare pentru autovehicule, publicată
în Monitorul Oficial al României, Partea I, nr. 327 din 25 aprilie
2008, cu modificările și completările ulterioare.
În susținerea excepției de neconstituționalitate sunt invocate
textele constituționale ale art. 11 — Dreptul internațional și
dreptul intern și ale art. 148 alin. (2) — referitor la integrarea în
Uniunea Europeană, precum și dispozițiile art. 110 din Tratatul
privind Funcționarea Uniunii Europene.
Examinând excepția de neconstituționalitate, Curtea
constată următoarele:
1. Referitor la încălcarea prin dispozițiile Ordonanței de
urgență a Guvernului nr. 50/2008 a prevederilor constituționale
ale art. 148 alin. (2) din Constituție raportate la dispozițiile
art. 110 din Tratatul privind Funcționarea Uniunii Europene,
Curtea a stabilit, în Decizia nr. 1.596 din 26 noiembrie 2009,
publicată în Monitorul Oficial al României, Partea I, nr. 37 din
18 ianuarie 2010, Decizia nr. 408 din 13 aprilie 2010, publicată
în Monitorul Oficial al României, Partea I, nr. 381 din 9 iunie
2010, Decizia nr. 1.160 din 28 septembrie 2010, publicată în
Monitorul Oficial al României, Partea I, nr. 753 din 11 noiembrie
2010, că nu este de competența sa să analizeze conformitatea
unei dispoziții de drept național cu textul Tratatului privind
funcționarea Uniunii Europene prin prisma art. 148 din
Constituție. O atare competență, și anume aceea de a stabili
dacă există o contrarietate între legea națională și Tratatul
privind funcționarea Uniunii Europene, aparține instanței de
judecată, care, pentru a ajunge la o concluzie corectă și legală,
din oficiu sau la cererea părții, poate formula o întrebare
preliminară în sensul art. 267 din Tratatul privind funcționarea
Uniunii Europene la Curtea de Justiție a Uniunii Europene. În
situația în care Curtea Constituțională s-ar considera
competentă să se pronunțe asupra conformității legislației
naționale cu cea europeană, s-ar ajunge la un posibil conflict de
jurisdicții între cele două instanțe, ceea ce, la acest nivel, este
inadmisibil.
2. Ulterior pronunțării acestor decizii, Curtea observă că, la
data de 7 aprilie 2011, Curtea de Justiție a Uniunii Europene a
pronunțat o hotărâre preliminară în Cauza C-402/09 Ioan Tatu
împotriva României, ca urmare a cererii de pronunțare a unei
hotărâri preliminare formulate de Tribunalul Sibiu la 18 iunie
2009, întrebarea trimisă fiind următoarea: ăContravin dispozițiile
O.U.G. nr. 50/2008, cu modificările și completările ulterioare,
dispozițiilor articolului 90 CE; se instituie într-adevăr o măsură
discriminatorie?”.
Ca răspuns la această întrebare, instanța europeană a arătat
că ăprevederile art. 110 din Tratatul privind funcționarea Uniunii
Europene trebuie interpretate în sensul că se opun ca un stat
membru să instituie o taxă pe poluare aplicată autovehiculelor
cu ocazia primei lor înmatriculări în acest stat membru, dacă
regimul acestei măsuri fiscale este astfel stabilit încât
descurajează punerea în circulație, în statul membru menționat,
a unor astfel de vehicule de ocazie având aceeași vechime și
aceeași uzură ca și cele de pe piața națională”.
Este de observat că, răspunzând întrebării preliminare,
Curtea de Justiție a Uniunii Europene a interpretat prevederile
art. 110 din Tratatul privind funcționarea Uniunii Europene și nu
a verificat compatibilitatea Ordonanței de urgență a Guvernului
nr. 50/2008 cu prevederile art. 110 anterior referit. [A se vedea

16

MONITORUL OFICIAL AL ROMÂNIEI, PARTEA I, Nr. 524/26.VII.2011

în acest sens și paragrafele 29 și 30 din aceeași hotărâre,
conform cărora ăpentru a oferi un răspuns util instanței de
trimitere, întrebarea adresată trebuie înțeleasă în sensul că
aceasta urmărește să se stabilească dacă art. 90 CE se opune
unui regim de impozitare precum cel instituit prin Ordonanța de
urgență a Guvernului nr. 50/2008, în versiunea sa inițială”, iar,
având în vedere obiectul taxei pe poluare, ăeste necesar să se
considere că instanța de trimitere solicită, în esență, să se
stabilească dacă art. 110 TFUE, al cărui text este identic cu cel
al articolului 90 CE, trebuie interpretat în sensul că se opune ca
un stat membru să instituie o taxă pe poluare care se aplică unor
autovehicule cu ocazia primei lor înmatriculări în acest stat
membru.”]
De altfel, Curtea de Justiție a Uniunii Europene nu are
competența să pronunțe o hotărâre care să vizeze constatarea
validității sau nevalidității legii naționale. Consecința unei
anumite interpretări date Tratatului poate fi aceea ca o dispoziție
a unei legi naționale să fie incompatibilă cu dreptul european.
Efectele acestei hotărâri preliminare sunt cele arătate în
jurisprudența constantă a Curții de Justiție a Uniunii Europene,
și anume că ăinterpretarea pe care, în exercitarea competenței
care îi este conferită de articolul 177 [devenit art. 267 din Tratatul
privind funcționarea Uniunii Europene], Curtea de Justiție o dă
unei reguli de drept comunitar, clarifică și definește, atunci când
este necesar, sensul și sfera acestei reguli, astfel cum aceasta
trebuie sau ar trebui să fie înțeleasă și aplicată din momentul
intrării sale în vigoare” [Hotărârea din 27 martie 1980,
pronunțată în Cauza 61/79, Denkavit italiana contra
Amministrazione delle finanze dello Stato, paragraful 16;
Hotărârea din 2 februarie 1988, pronunțată în Cauza 24/86,
Blaizot contra Universității din Liège și alții, paragraful 27,
Hotărârea din 15 decembrie 1995, pronunțată în Cauza
C-415/93, Bosman și alții contra Union royale belge des sociétés
de football association și alții, paragraful 141].
Întrucât Curtea Constituțională nu este nici legiuitor pozitiv și
nici o instanță judecătorească cu competență de a interpreta și
a aplica dreptul european în litigiile ce antamează drepturile
subiective ale cetățenilor și fără a-și reconsidera jurisprudența

menționată anterior, Curtea observă că folosirea unei norme de
drept european în cadrul controlului de constituționalitate ca
normă interpusă celei de referință implică, în temeiul art. 148
alin. (2) și (4) din Constituția României, o condiționalitate
cumulativă: pe de o parte, această normă să fie suficient de
clară, precisă și neechivocă prin ea însăși sau înțelesul acesteia
să fi fost stabilit în mod clar, precis și neechivoc de Curtea de
Justiție a Uniunii Europene și, pe de altă parte, norma trebuie să
se circumscrie unui anumit nivel de relevanță constituțională,
astfel încât conținutul său normativ să susțină posibila încălcare
de către legea națională a Constituției — unica normă directă
de referință în cadrul controlului de constituționalitate. Într-o
atare ipoteză demersul Curții Constituționale este distinct de
simpla aplicare și interpretare a legii, competență ce aparține
instanțelor judecătorești și autorităților administrative, sau de
eventualele chestiuni ce țin de politica legislativă promovată de
Parlament sau Guvern, după caz.
Prin prisma condiționalității cumulative enunțate, rămâne la
aprecierea Curții Constituționale aplicarea în cadrul controlului
de constituționalitate a hotărârilor Curții de Justiție a Uniunii
Europene și formularea de către ea însăși de întrebări
preliminare în vederea stabilirii conținutului normei europene. O
atare atitudine ține de cooperarea dintre instanța constituțională
națională și cea europeană, precum și de dialogul judiciar dintre
acestea, fără a se aduce în discuție aspecte ce țin de stabilirea
unor ierarhii între aceste instanțe. În cauză, deși înțelesul normei
europene a fost deslușit de Curtea de Justiție a Uniunii
Europene, cerințele rezultate din această hotărâre nu au
relevanță constituțională, ele ținând mai degrabă de obligația
legislativului de a edicta norme în sensul hotărârilor Curții de
Justiție a Uniunii Europene, în caz contrar găsindu-și eventual
aplicarea art. 148 alin. (2) din Constituția României.
Pentru motivele expuse anterior Curtea constată că
dispozițiile constituționale ale art. 11 nu au incidență în cauză,
nefiind în situația nerespectării de către România a unor obligații
ce îi revin potrivit tratatelor internaționale la care este parte.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor Ordonanței de urgență a Guvernului nr. 50/2008
pentru instituirea taxei pe poluare pentru autovehicule, excepție ridicată de Tribunalul Arad — Secția de contencios administrativ
și fiscal, litigii de muncă și asigurări sociale, din oficiu, în Dosarul nr. 3.083/108/2010.
Definitivă și general obligatorie.
Pronunțată în ședința publică din data de 2 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Teodora Pop

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 524/26.VII.2011 conține 16 pagini.

Prețul: 3,20 lei

&JUYDGY|524859
ISSN 1453—4495

