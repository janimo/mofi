Anul 179 (XXIII) — Nr. 305

PARTEA I

Miercuri, 4 mai 2011

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 228 din 15 februarie 2011 referitoare la excepția de
neconstituționalitate a dispozițiilor art. 591 din Codul
de procedură civilă ....................................................
Decizia nr. 229 din 15 februarie 2011 referitoare la excepția de
neconstituționalitate a dispozițiilor art. 5—15 din
Ordonanța de urgență a Guvernului nr. 119/2007
privind măsurile pentru combaterea întârzierii
executării obligațiilor de plată rezultate din contracte
comerciale ..................................................................
Decizia nr. 231 din 15 februarie 2011 referitoare la excepția de
neconstituționalitate a dispozițiilor art. 403 alin. 1 din
Codul de procedură civilă ..........................................
Decizia nr. 237 din 17 februarie 2011 referitoare la excepția de
neconstituționalitate a dispozițiilor art. 19 alin. (1) din
Legea nr. 108/1999 pentru înființarea și organizarea
Inspecției Muncii și ale art. 6 alin. (2) și art. 8 din Legea
nr. 130/1999 privind unele măsuri de protecție a
persoanelor încadrate în muncă ................................
Decizia nr. 265 din 22 februarie 2011 referitoare la excepția de
neconstituționalitate a prevederilor art. 11 lit. v) și
art. 55 pct. 5 lit. a) din Legea nr. 38/2003 privind
transportul în regim de taxi și în regim de închiriere ....
Decizia nr. 339 din 10 martie 2011 referitoare la excepția de
neconstituționalitate a prevederilor art. 14 din
Ordonanța de urgență a Guvernului nr. 28/1999 privind
obligația operatorilor economici de a utiliza aparate de
marcat electronice fiscale ..........................................
Decizia nr. 342 din 10 martie 2011 referitoare la excepția de
neconstituționalitate a dispozițiilor Ordonanței de
urgență a Guvernului nr. 195/2002 privind circulația pe
drumurile publice ........................................................
Decizia nr. 345 din 10 martie 2011 referitoare la excepția de
neconstituționalitate a dispozițiilor art. 26 alin. (3) din
Legea nr. 275/2006 privind executarea pedepselor și
a măsurilor dispuse de organele judiciare în cursul
procesului penal ........................................................
Decizia nr. 361 din 22 martie 2011 referitoare la excepția de
neconstituționalitate a dispozițiilor art. 3731 alin. 5
teza întâi din Codul de procedură civilă ....................

2–3

3–5

5–6

6–8

8–10

10–11

12–13

13–14

15–16

2

MONITORUL OFICIAL AL ROMÂNIEI, PARTEA I, Nr. 305/4.V.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 228
din 15 februarie 2011

referitoare la excepția de neconstituționalitate a dispozițiilor art. 591
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 591 din Codul de procedură civilă, excepție
ridicată de Societatea Comercială ăLuanchim” — S.R.L. din
Comănești în Dosarul nr. 6.800/110/2009 al Tribunalului
Bacău — Secția comercială și contencios administrativ și de
Societatea Comercială ăPrecon” — S.R.L. din Cluj-Napoca în
Dosarul nr. 2.127/257/2009 al Tribunalului Sibiu — Secția
comercială și contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 2.164D/2010 și
nr. 2.171D/2010, pune în discuție, din oficiu, problema conexării
cauzelor.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea Dosarului nr. 2.171D/2010 la
Dosarul nr. 2.164D/2010, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens face referire la jurisprudența în
materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 17 februarie 2010, pronunțată în Dosarul
nr. 6.800/110/2009, Tribunalul Bacău — Secția comercială și
contencios administrativ a sesizat Curtea Constituțională
cu excepția de neconstituționalitate a dispozițiilor art. 591
din Codul de procedură civilă, excepție ridicată de Societatea
Comercială ăLuanchim” — S.R.L. din Comănești.
Prin Încheierea din 9 martie 2010, pronunțată în Dosarul
nr. 2.127/257/2009, Tribunalul Sibiu — Secția comercială și
contencios administrativ a sesizat Curtea Constituțională
cu excepția de neconstituționalitate a dispozițiilor art. 591
alin. 1 din Codul de procedură civilă, excepție ridicată de
Societatea Comercială ăPrecon” — S.R.L. din Cluj-Napoca.
În motivarea excepției de neconstituționalitate autorii
acesteia susțin că textul criticat instituie o prezumție potrivit
căreia pârâta ar datora anumite sume de bani reclamantei, ceea

ce contravine prevederilor art. 21 și art. 44 din Constituție. De
asemenea, textul criticat se constituie într-un temei nejustificat,
ce se află la îndemâna creditorului care poate solicita aplicarea
sechestrului asigurător, cu toate că are la dispoziție și alte
mijloace procedurale. Totodată, susține că textul criticat face
posibilă instituirea sechestrului asigurător asupra bunurilor
mobile sau imobile ale debitorului, ori de câte ori creditorul a
introdus o acțiune și invocă o creanță exigibilă, constatată
printr-un înscris. Legiuitorul apreciază că îndeplinirea acestor
condiții este suficientă pentru a justifica dispunerea măsurii
sechestrului asigurător, necondiționând-o de conduita pretinsului
debitor sau de solvabilitatea acestuia, ceea ce este de natură a
încălca prevederile art. 21, art. 44, art. 53 și art. 136 alin. (5) din
Constituție.
Tribunalul Bacău — Secția comercială și contencios
administrativ arată că excepția de neconstituționalitate este
neîntemeiată.
Tribunalul Sibiu — Secția comercială și contencios
administrativ arată că excepția de neconstituționalitate este
neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl reprezintă
dispozițiile art. 591 din Codul de procedură civilă, cu următorul
conținut: ăCreditorul care nu are titlu executoriu, dar a cărui
creanță este constatată prin act scris și este exigibilă, poate
solicita înființarea unui sechestru asigurător asupra bunurilor
mobile și imobile ale debitorului, dacă se dovedește că a intentat
acțiune. El poate fi obligat la plata unei cauțiuni în cuantumul
fixat de către instanță.
Același drept îl are și creditorul a cărui creanță nu este
constatată în scris, dacă dovedește că a intentat acțiune și
depune, odată cu cererea de sechestru, o cauțiune de jumătate
din valoarea reclamată.
Instanța poate încuviința sechestrul asigurător, chiar dacă
creanța nu este exigibilă, în cazurile în care debitorul a micșorat
prin fapta sa asigurările date creditorului sau nu a dat asigurările
promise ori atunci când este pericol ca debitorul să se sustragă

3

MONITORUL OFICIAL AL ROMÂNIEI, PARTEA I, Nr. 305/4.V.2011
de la urmărire sau să-și ascundă ori să-și risipească averea. În
aceste cazuri, creditorul trebuie să dovedească îndeplinirea
celorlalte condiții prevăzute de alin. 1 și să depună o cauțiune al
cărei cuantum va fi fixat de către instanță.”
În susținerea neconstituționalității acestor dispoziții legale,
autorii excepției invocă încălcarea prevederilor constituționale
ale art. 16 referitoare la egalitatea în drepturi, art. 21 referitoare
la accesul liber la justiție, art. 44 referitoare la dreptul de
proprietate privată, art. 53 referitoare la restrângerea exercițiului
unor drepturi sau al unor libertăți și art. 136 alin. (5) referitoare
la inviolabilitatea proprietății private.
Examinând excepția de neconstituționalitate, Curtea
constată că s-a mai pronunțat asupra constituționalității
dispozițiilor criticate, de exemplu prin Decizia nr. 869 din 24 iunie
2010, publicată în Monitorul Oficial al României, Partea I, nr. 536
din 30 iulie 2010, Decizia nr. 166 din 22 martie 2005, publicată
în Monitorul Oficial al României, Partea I, nr. 372 din 3 mai 2005,
sau Decizia nr. 597 din 20 mai 2008, publicată în Monitorul
Oficial al României, Partea I, nr. 437 din 11 iunie 2008. Cu acele
prilejuri, Curtea a constatat că excepția este neîntemeiată,
reținând că procedura măsurilor asigurătorii nu soluționează
fondul dreptului, ci are o finalitate subsecventă, prin care se
urmărește valorificarea acestuia. Rațiunea legiuitorului a fost
aceea de a preîntâmpina riscul la care este expus titularul
dreptului, și anume situația în care, deși dreptul i-a fost
recunoscut printr-o hotărâre definitivă sau irevocabilă, așadar
susceptibilă de punere în executare, să se vadă pus în

imposibilitatea de a-l realiza ca urmare a manoperelor dolosive
ale debitorului.
Împrejurarea că, pentru rațiunile înfățișate, legiuitorul a
reglementat, prin dispozițiile art. 591 din Codul de procedură
civilă, instituția sechestrului asigurător asupra bunurilor mobile
și imobile ale debitorului nu are semnificația încălcării dreptului
acestuia la un proces echitabil, întrucât el are posibilitatea de a
se adresa justiției și, în acest cadru, beneficiind de toate
garanțiile procesuale, poate învedera instanței împrejurările care
justifică sau nu luarea acestei măsuri.
Tot astfel, nu se încalcă nici dreptul de proprietate, atâta
vreme cât măsura reglementată de textul de lege criticat are
caracter provizoriu și nu soluționează fondul dreptului. În plus,
potrivit art. 44 alin. (1) teza a doua din Constituție, conținutul și
limitele dreptului de proprietate sunt stabilite prin lege, ceea ce
conferă legiuitorului competența de a stabili cadrul juridic pentru
exercitarea atributelor dreptului de proprietate, în accepțiunea
principială conferită de Constituție, în așa fel încât să nu vină în
coliziune cu interesele generale sau cu interesele particulare
legitime ale altor subiecte de drept, instituind astfel niște limitări
rezonabile în valorificarea acestuia, ca drept subiectiv garantat.
Cele statuate prin deciziile menționate își păstrează
valabilitatea, în cauza de față neintervenind elemente noi, de
natură să determine reconsiderarea jurisprudenței Curții în
această materie.

Pentru considerentele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 591 din Codul de procedură civilă, excepție
ridicată de Societatea Comercială ăLuanchim” — S.R.L. din Comănești în Dosarul nr. 6.800/110/2009 al Tribunalului Bacău —
Secția comercială și contencios administrativ și de Societatea Comercială ăPrecon” — S.R.L. din Cluj-Napoca în Dosarul
nr. 2.127/257/2009 al Tribunalului Sibiu — Secția comercială și contencios administrativ.
Definitivă și general obligatorie.
Pronunțată în ședința publică din data de 15 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 229
din 15 februarie 2011

referitoare la excepția de neconstituționalitate a dispozițiilor art. 5—15 din Ordonanța de urgență
a Guvernului nr. 119/2007 privind măsurile pentru combaterea întârzierii executării obligațiilor
de plată rezultate din contracte comerciale
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán

— președinte
— judecător
— judecător
— judecător
— judecător
— judecător

Tudorel Toader
Daniela Ramona Marițiu

— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.

4

MONITORUL OFICIAL AL ROMÂNIEI, PARTEA I, Nr. 305/4.V.2011

Pe rol se află soluționarea excepției de neconstituționalitate
a dispozițiilor art. 5—15 din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale,
excepție ridicată de Societatea Comercială ăFinal Construct” —
S.R.L. din București în Dosarul nr. 15.497/302/2009 al
Judecătoriei Sectorului 5 București.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens face referire la jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 26 aprilie 2010, pronunțată în Dosarul
nr. 15.497/302/2009, Judecătoria Sectorului 5 București a
sesizat Curtea Constituțională cu excepția de
neconstituționalitate a dispozițiilor art. 5—15 din Ordonanța
de urgență a Guvernului nr. 119/2007 privind măsurile
pentru combaterea întârzierii executării obligațiilor de plată
rezultate din contracte comerciale, excepție ridicată de
Societatea Comercială ăFinal Construct” — S.R.L. din București.
În motivarea excepției de neconstituționalitate autorul
acesteia susține că prin procedura reglementată de dispozițiile
criticate se încalcă prevederile art. 16, art. 21, art. 24, art. 124
alin. (2) din Legea fundamentală, precum și art. 6 și art. 14 din
Convenția pentru apărarea drepturilor omului și a libertăților
fundamentale. Astfel, se creează un dezavantaj debitorului, care
este pus în imposibilitatea de a se apăra în mod adecvat,
singura probă admisă fiind cea cu înscrisuri, restul probelor fiind
inadmisibile.
Judecătoria Sectorului 5 București arată că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 5—15 din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale,
publicată în Monitorul Oficial al României, Partea I, nr. 738 din
31 octombrie 2007, ordonanță aprobată cu modificări prin Legea
nr. 118/2008, publicată în Monitorul Oficial al României, Partea I,
nr. 410 din 2 iunie 2008.
În susținerea neconstituționalității acestor dispoziții legale,
autoarea excepției invocă încălcarea prevederilor constituționale
ale art. 16 referitoare la egalitatea în drepturi, art. 21 referitoare
la accesul liber la justiție, art. 24 referitoare la dreptul la apărare
și art. 124 referitoare la înfăptuirea justiției. De asemenea, se

invocă și încălcarea prevederilor art. 6 alin. 1 și ale art. 14 din
Convenția pentru apărarea drepturilor omului și a libertăților
fundamentale.
I. Examinând excepția de neconstituționalitate a dispozițiilor
art. 5—12 și art. 15 din Ordonanța de urgență a Guvernului
nr. 119/2007, Curtea constată că instanța de contencios
constituțional s-a mai pronunțat asupra constituționalității
dispozițiilor criticate, exemplu fiind Decizia nr. 1.129 din
10 septembrie 2009, publicată în Monitorul Oficial al României,
Partea I, nr. 716 din 23 octombrie 2009, Decizia nr. 1.001 din
7 octombrie 2008, publicată în Monitorul Oficial al României,
Partea I, nr. 774 din 18 noiembrie 2008, sau Decizia nr. 1.116 din
16 octombrie 2008, publicată în Monitorul Oficial al României,
Partea I, nr. 776 din 19 noiembrie 2008. Cu acele prilejuri,
Curtea a constatat că Ordonanța de urgență a Guvernului
nr. 119/2007 a fost adoptată pentru a stabili măsuri pentru
combaterea întârzierii executării obligațiilor de plată asumate
prin contracte comerciale și pentru stabilirea unei proceduri
simplificate de soluționare a acțiunilor în justiție având ca obiect
asemenea obligații.
Prevederile de lege criticate sunt în sensul aplicării
principiului rolului activ al judecătorului, care, la soluționarea
pricinilor în primă instanță, are obligația de a încerca împăcarea
părților. Împrejurarea că, potrivit art. 7 din Ordonanța de urgență
a Guvernului nr. 119/2007, judecătorul citează părțile pentru
explicații și lămuriri și stăruie în efectuarea plății sumei datorate
înseamnă că hotărârea se va pronunța numai după ce
judecătorul va analiza toate probele aflate la dosar, inclusiv pe cele
propuse de debitor. Mai mult, art. 2 din ordonanță prevede că
procedura reglementată de acest act normativ vizează exclusiv
creanțele certe, lichide și exigibile ce reprezintă obligații de plată
a unor sume de bani care rezultă din contracte comerciale, iar
art. 10 dispune că ordonanța de plată se va emite numai în urma
verificării cererii pe baza înscrisurilor depuse potrivit art. 6
alin. (2), a declarațiilor părților, precum și a celorlalte probe
administrate, instanța constatând că cererea este întemeiată.
Pe de altă parte, dispozițiile art. 13 din Ordonanța de urgență
a Guvernului nr. 119/2007 dau posibilitatea contestării de către
debitor a ordonanței de plată și reglementează procedura pentru
exercitarea căii de atac. Așa fiind, se constată că prevederile
din ordonanță criticate de autoarea excepției nu numai că nu
încalcă dispozițiile constituționale și convenționale invocate, ci,
dimpotrivă, dau expresie acestora.
Întrucât nu au apărut împrejurări noi care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.
II. În ceea ce privește excepția de neconstituționalitate a
dispozițiilor art. 13—14 din Ordonanța de urgență a Guvernului
nr. 119/2007, Curtea constată că aceasta este inadmisibilă,
textul de lege criticat neavând legătură cu cauza, întrucât la
momentul ridicării excepției de neconstituționalitate nici măcar
nu s-a emis ordonanța de plată.
Or, cererea în anulare este o cale de atac împotriva acestei
ordonanțe, iar excepția de neconstituționalitate nu poate privi o
eventualitate, interesul celui ce ridică excepția trebuind să fie
născut, actual și direct. De asemenea, contestația la executare
este o etapă procedurală ulterioară emiterii ordonanței de plată
și a cererii de anulare în cazul în care aceasta a fost introdusă.
În aceste condiții, aceste prevederi legale criticate nu
îndeplinesc condiția legăturii cu cauza prevăzută de art. 29
alin. (1) din Legea nr. 47/1992.
A admite că un atare text de lege ar avea legătură cu cauza
ar însemna ca în anumite faze procesuale să se poată ridica
excepții de neconstituționalitate care să vizeze alte faze
procesuale, ceea ce este inadmisibil.

MONITORUL OFICIAL AL ROMÂNIEI, PARTEA I, Nr. 305/4.V.2011

5

Pentru considerentele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge ca neîntemeiată excepția de neconstituționalitate a dispozițiilor art. 5—12 și art. 15 din Ordonanța de urgență
a Guvernului nr. 119/2007 privind măsurile pentru combaterea întârzierii executării obligațiilor de plată rezultate din contracte
comerciale, excepție ridicată de Societatea Comercială ăFinal Construct” — S.R.L. din București în Dosarul nr. 15.497/302/2009
al Judecătoriei Sectorului 5 București.
II. Respinge ca inadmisibilă excepția de neconstituționalitate a dispozițiilor art. 13—14 din Ordonanța de urgență a
Guvernului nr. 119/2007 privind măsurile pentru combaterea întârzierii executării obligațiilor de plată rezultate din contracte
comerciale, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 15 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu
CURTEA CONSTITUȚIONALĂ

D E C I Z I A Nr. 231
din 15 februarie 2011

referitoare la excepția de neconstituționalitate a dispozițiilor art. 403 alin. 1
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 403 alin. 1 din Codul de procedură civilă,
excepție ridicată de Societatea Comercială ăPetrom” — S.A. din
București în Dosarul nr. 9.528/299/2009 al Judecătoriei
Sectorului 1 București.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens face referire la jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 11 mai 2010, pronunțată în Dosarul
nr. 45.554/3/2009, Tribunalul București Secția a V-a civilă,
după soluționarea recursului formulat împotriva Încheierii
Judecătoriei Sectorului 1 București prin care a fost
respinsă cererea de sesizare a instanței de contencios

constituțional, a dispus sesizarea Curții Constituționale cu
excepția de neconstituționalitate a dispozițiilor art. 403
alin. 1 din Codul de procedură civilă, excepție ridicată de
Societatea Comercială ăPetrom” — S.A. din București.
În motivarea excepției de neconstituționalitate autorul
acesteia susține că textul criticat contravine prevederilor art. 21
și art. 53 din Constituție. De asemenea, se invocă și prevederile
art. 6 din Convenția pentru apărarea drepturilor omului și a
libertăților fundamentale.
Judecătoria Sectorului 1 București nu și-a exprimat opinia
cu privire la excepția de neconstituționalitate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 403 alin. 1 din Codul de procedură civilă, cu
următorul cuprins: ăPână la soluționarea contestației la

6

MONITORUL OFICIAL AL ROMÂNIEI, PARTEA I, Nr. 305/4.V.2011

executare sau a altei cereri privind executarea silită, instanța
competentă poate suspenda executarea, dacă se depune o
cauțiune în cuantumul fixat de instanță, în afară de cazul în care
legea dispune altfel.”
În susținerea neconstituționalității acestor dispoziții legale,
autoarea excepției invocă încălcarea prevederilor constituționale
ale art. 21 referitoare la accesul liber la justiție și art. 53
referitoare la restrângerea exercițiului unor drepturi sau al unor
libertăți. De asemenea, sunt invocate prevederile art. 6 din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că s-a mai pronunțat asupra unor excepții de
neconstituționalitate ce priveau același obiect și aceleași critici
de neconstituționalitate, excepțiile de neconstituționalitate fiind
ridicate de nenumărate ori de același autor al excepției —
Societatea Comercială ăPetrom” — S.A. din București.
Astfel, prin Decizia nr. 567 din 29 aprilie 2010, publicată în
Monitorul Oficial al României, Partea I, nr. 402 din 17 iunie 2010,
și Decizia nr. 72 din 19 ianuarie 2010, publicată în Monitorul
Oficial al României, Partea I, nr. 174 din 17 martie 2010, Curtea
a reținut că instituirea obligației de plată a cauțiunii ca o condiție

a suspendării executării are o dublă finalitate, și anume, pe de
o parte, aceea de a constitui o garanție pentru creditor, în ceea
ce privește acoperirea eventualelor daune suferite ca urmare a
întârzierii executării silite, prin efectul suspendării acesteia, iar,
pe de altă parte, de a preveni și de a limita eventualele abuzuri
în valorificarea unui atare drept de către debitorii rău-platnici.
Întrucât plata cauțiunii nu constituie o condiție de admisibilitate
a contestației la executare, ci exclusiv pentru a putea solicita
suspendarea provizorie a executării silite, instituirea acestei
obligații nu poate fi calificată ca o modalitate de a împiedica
accesul liber la justiție.
Prin Decizia nr. 365 din 17 aprilie 2007, publicată în Monitorul
Oficial al României, Partea I, nr. 346 din 22 mai 2007, Curtea a
statuat că textul de lege criticat nu contravine prevederilor art. 21
din Constituție. Sub acest aspect, procedura contestației la
executare asigură garanții suficiente de ocrotire a accesului liber
la justiție tuturor părților implicate în proces, prin însuși faptul că
le oferă posibilitatea de a contesta executarea și de a solicita
suspendarea acesteia.
Întrucât nu au intervenit elemente noi, de natură să modifice
jurisprudența Curții, atât soluțiile, cât și considerentele deciziilor
menționate își păstrează valabilitatea și în prezenta cauză.

Pentru considerentele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 403 alin. 1 din Codul de procedură civilă,
excepție ridicată de Societatea Comercială ăPetrom” — S.A. din București în Dosarul nr. 9.528/299/2009 al Judecătoriei Sectorului 1
București.
Definitivă și general obligatorie.
Pronunțată în ședința publică din data de 15 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 237
din 17 februarie 2011

referitoare la excepția de neconstituționalitate a dispozițiilor art. 19 alin. (1) din Legea nr. 108/1999
pentru înființarea și organizarea Inspecției Muncii și ale art. 6 alin. (2) și art. 8
din Legea nr. 130/1999 privind unele măsuri de protecție a persoanelor încadrate în muncă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.

Pe rol se află soluționarea excepției de neconstituționalitate
a dispozițiilor art. 19 alin. (1) din Legea nr. 108/1999 pentru
înființarea și organizarea Inspecției Muncii și ale art. 6 alin. (2)
și art. 8 din Legea nr. 130/1999 privind unele măsuri de protecție
a persoanelor încadrate în muncă, excepție ridicată de
Societatea Comercială ăDelta Construct” — S.R.L. din Frasin,
județul Suceava, în Dosarul nr. 1.820/237/2009 al Judecătoriei
Gura Humorului.
La apelul nominal lipsesc părțile, față de care procedura de
citare este legal îndeplinită.

MONITORUL OFICIAL AL ROMÂNIEI, PARTEA I, Nr. 305/4.V.2011
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând în acest sens jurisprudența în materie a Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 27 ianuarie 2010, pronunțată în Dosarul
nr. 1.820/237/2009, Judecătoria Gura Humorului a sesizat
Curtea Constituțională cu excepția de neconstituționalitate
a dispozițiilor art. 19 alin. (1) din Legea nr. 108/1999 pentru
înființarea și organizarea Inspecției Muncii și ale art. 6
alin. (2) și art. 8 din Legea nr. 130/1999 privind unele măsuri
de protecție a persoanelor încadrate în muncă.
Excepția a fost ridicată de Societatea Comercială ăDelta
Construct” — S.R.L. din Frasin, județul Suceava, cu prilejul
soluționării unei plângeri contravenționale.
În motivarea excepției de neconstituționalitate autorul
acesteia arată că textele de lege criticate, care reglementează
atribuțiile inspectorilor de muncă, creează o disproporție între
aceste atribuții și drepturile angajatorilor ce sunt supuși
controlului. De asemenea, consideră că posibilitatea
inspectorilor de a aplica sancțiuni fără ca angajatorul să fie
chemat să dea explicații reprezintă o încălcare a dreptului la
apărare. În plus, accesul liber al inspectorilor de muncă în sediul
angajatorului, proprietate privată, reprezintă o încălcare a
inviolabilității proprietății.
Judecătoria Gura Humorului consideră că textele de lege
criticate nu contravin dispozițiilor constituționale invocate. În
acest sens, arată că legea prevede în sarcina angajatorului
anumite obligații și doar nerespectarea acestora constituie
contravenție, astfel că nu se poate susține încălcarea dreptului
la apărare. Mai mult, angajatorul are posibilitatea de a se adresa
justiției pe calea contenciosului administrativ pentru contestarea
măsurilor administrative ce i-au fost aplicate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 19 alin. (1) din Legea nr. 108/1999 pentru
înființarea și organizarea Inspecției Muncii, republicată în
Monitorul Oficial al României, Partea I, nr. 740 din 10 octombrie
2002, dispoziții potrivit cărora ăInspectorii de muncă au
următoarele drepturi:
a) să aibă acces liber, permanent și fără înștiințare prealabilă,
în sediul persoanei juridice și în orice alt loc de muncă organizat
de aceasta;
b) să solicite conducerii persoanei juridice sau persoanei
fizice documentele și informațiile necesare pentru realizarea
controlului sau pentru efectuarea cercetării accidentelor de
muncă;

7

c) să procure dovezi, să efectueze investigații sau examene,
să ceară prezentarea documentației pe care o consideră
necesară, să realizeze măsurători sau să preleveze mostre de
substanțe utilizate în procesul de producție;
d) să impună ca abaterile constatate în domeniu să fie
remediate pe loc sau într-un timp limitat;
e) să ceară, acolo unde este cazul, modificarea instalațiilor
sau a proceselor tehnologice utilizate, dacă acestea nu asigură
securitatea lucrătorilor la locul de muncă;
f) să dispună întreruperea sau suspendarea imediată a
proceselor de muncă atunci când constată o stare de pericol
iminent de accident sau de îmbolnăvire profesională pentru
lucrătorii care participă la procesul de producție sau pentru alte
persoane;
g) să apeleze la organisme agreate pentru a verifica starea
locurilor de muncă sau a materialelor folosite;
h) să dispună măsuri atunci când conducătorul persoanei
juridice nu își îndeplinește obligațiile legale;
i) să sesizeze organele de urmărire penală cu privire la
cazurile de abateri considerate infracțiuni;
j) să intre în toate locurile în care se efectuează lucrări ce
implică riscuri pentru securitatea și sănătatea lucrătorilor;
k) să ceară informații, fie singuri, fie în prezența martorilor, de
la orice persoană și despre orice problemă care constituie
obiectul controlului;
l) să propună retragerea autorizației de funcționare din punct
de vedere al securității în muncă, dacă constată că, prin
modificarea condițiilor care au stat la baza acesteia, nu se
respectă prevederile legislației în vigoare.”
De asemenea, obiect al excepției de neconstituționalitate îl
constituie dispozițiile art. 6 alin. (2) și art. 8 din Legea
nr. 130/1999 privind unele măsuri de protecție a persoanelor
încadrate în muncă, republicată în Monitorul Oficial al României,
Partea I, nr. 190 din 20 martie 2007.
Aceste texte de lege au următoarea redactare:
— Art. 6 alin. (2): ăAngajatorii au obligația de a permite
efectuarea controlului și de a pune la dispoziție organelor
abilitate toate documentele și actele solicitate.”;
— Art. 8: ăConstituie contravenție și se sancționează cu
amendă de la 4.500 lei la 9.000 lei refuzul angajatorului de a
permite intrarea în incinta unității a organelor de control
prevăzute la art. 6 ori de a pune la dispoziție acestora
documentele solicitate.”
Autorul excepției consideră că aceste texte de lege sunt
contrare următoarelor dispoziții din Constituție: art. 16 alin. (1)
referitor la egalitatea în drepturi, art. 24 privind dreptul la
apărare, art. 27 alin. (1)—(3) referitor la inviolabilitatea
domiciliului și art. 53 privind restrângerea exercițiului unor
drepturi sau libertăți. De asemenea, consideră că sunt încălcate
prevederile art. 20 din Constituție prin raportare la dispozițiile
art. 14 din Pactul internațional cu privire la drepturile civile și
politice, articol referitor la dreptul la un proces echitabil.
Examinând excepția de neconstituționalitate, Curtea
constată că s-a mai pronunțat în jurisprudența sa cu privire la
aspecte de neconstituționalitate identice celor invocate în
prezenta cauză.
Astfel, prin Decizia nr. 296 din 9 iunie 2005, publicată în
Monitorul Oficial al României, Partea I, nr. 724 din 10 august
2005, Curtea, referindu-se la criticile de neconstituționalitate
raportate la principiul egalității în drepturi, reținea că ădispozițiile
art. 16 alin. (1) din Constituție nu au incidență în cauză, având
în vedere că autorul excepției se referă la o «inegalitate» de
tratament raportat la activitățile de control ale organelor care au
astfel de atribuții, iar nu la existența vreunei inegalități în drepturi
a persoanei în fața legii și a autorităților publice în sensul
prevăzut de textul constituțional”.

8

MONITORUL OFICIAL AL ROMÂNIEI, PARTEA I, Nr. 305/4.V.2011

Curtea constată că și în prezenta cauză autorul excepției
formulează o critică asemănătoare, astfel că cele reținute de
Curtea Constituțională prin decizia amintită își păstrează
valabilitatea.
Prin aceeași decizie, Curtea, analizând argumentele privind
nerespectarea caracterului inviolabil al domiciliului, conchidea
că ănu pot fi opuse activității Inspecției Muncii obligații ce decurg
din prevederile art. 27 din Constituție privind inviolabilitatea
domiciliului, având în vedere natura deosebită a activității
Inspecției Muncii, specificul atribuțiilor pe care le are de
îndeplinit, conform legii, această autoritate, obiectul controlului
și locurile unde se desfășoară acesta”.
Întrucât nu au intervenit elemente noi de natură să justifice
reconsiderarea jurisprudenței în materie a Curții Constituționale,

soluția și considerentele deciziei amintite își păstrează
valabilitatea și în prezenta cauză.
În ceea ce privește critica de neconstituționalitate raportată
la dispozițiile art. 24 din Constituție și cu privire la care instanța
de contencios constituțional nu s-a mai pronunțat, Curtea
constată că dreptul la apărare este circumscris cadrului
procesual în care o parte are posibilitatea, garantată de
Constituție, de a utiliza toate mijloacele prevăzute de lege prin
care pot fi invocate situații sau împrejurări ce susțin și probează
apărarea sa. Autorul excepției arată însă că este încălcat dreptul
său la apărare în momentul constatării contravenției și
sancționării sale pe cale administrativă, altfel spus, într-un
moment anterior declanșării acțiunii în fața instanței de judecată.
Or, raportat la această critică, Curtea apreciază că dispozițiile
art. 24 din Constituție nu au incidență în cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 19 alin. (1) din Legea nr. 108/1999 pentru
înființarea și organizarea Inspecției Muncii și ale art. 6 alin. (2) și art. 8 din Legea nr. 130/1999 privind unele măsuri de protecție a
persoanelor încadrate în muncă, excepție ridicată de Societatea Comercială ăDelta Construct” — S.R.L. din Frasin, județul Suceava,
în Dosarul nr. 1.820/237/2009 al Judecătoriei Gura Humorului.
Definitivă și general obligatorie.
Pronunțată în ședința publică din data de 17 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 265
din 22 februarie 2011

referitoare la excepția de neconstituționalitate a prevederilor art. 11 lit. v) și art. 55 pct. 5 lit. a)
din Legea nr. 38/2003 privind transportul în regim de taxi și în regim de închiriere
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 11 și art. 55 pct. 5 lit. a) din Legea nr. 38/2003
privind transportul în regim de taxi și în regim de închiriere,
excepție ridicată de Ion Taftă în Dosarul nr. 1.242/231/2009 al
Tribunalului Vrancea — Secția comercială, de contencios

administrativ și fiscal, care formează obiectul Dosarului
nr. 1.953D/2010 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în dosarele
nr. 1.954D/2010 și nr. 1.957D/2010, având ca obiect excepția
de neconstituționalitate a acelorași prevederi legale, ridicată de
Pavel Tiroiu și Marius Bălan în dosarele nr. 2.661/231/2009 și,
respectiv, nr. 2.347/231/2009 ale Tribunalului Vrancea — Secția
comercială, de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, văzând identitatea de obiect a cauzelor
menționate, pune în discuție problema conexării lor.
Reprezentantul Ministerului Public este de acord cu
propunerea de conexare a acestor cauze.
Curtea, în temeiul art. 53 alin. (5) din Legea nr. 47/1992,
dispune conexarea dosarelor nr. 1.954D/2010 și

MONITORUL OFICIAL AL ROMÂNIEI, PARTEA I, Nr. 305/4.V.2011
nr. 1.957D/2010 la Dosarul nr. 1.953D/2010, care a fost primul
înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate, ca
neîntemeiată, apreciind că textele de lege criticate nu contravin
dispozițiilor constituționale invocate.
C U R T E A,

având în vedere actele și lucrările dosarelor, reține următoarele:
Prin încheierile din 2 februarie 2010, 30 martie 2010 și
25 mai 2010, pronunțate în dosarele nr. 1.242/231/2009,
nr. 2.661/231/2009 și, respectiv, nr. 2.347/231/2009, Tribunalul
Vrancea — Secția comercială, de contencios administrativ
și fiscal a sesizat Curtea Constituțională cu excepția de
neconstituționalitate a prevederilor art. 11 și art. 55 pct. 5
lit. a) din Legea nr. 38/2003 privind transportul în regim de
taxi și în regim de închiriere, excepție ridicată de Ion Taftă,
Pavel Tiroiu și, respectiv, Marius Bălan în cauze având ca obiect
soluționarea contestațiilor formulate de aceștia împotriva unor
procese-verbale de constatare și sancționare a unor
contravenții.
În motivarea excepției de neconstituționalitate autorii
acesteia susțin că textele de lege criticate sunt neconstituționale
în măsura în care permit aplicarea unei amenzi într-un cuantum
ăexorbitant și nejustificat” unei persoane fizice neînregistrate la
oficiul registrului comerțului ca desfășurând activități de
transport. Arată că impunerea unei asemenea amenzi în sarcina
unei persoane fizice încalcă grav dreptul de proprietate asupra
sumelor de bani pe care le deține. Susțin că se nesocotește și
dreptul la libera circulație, întrucât orice persoană fizică ăare
dreptul să transporte pe oricine dorește, fără niciun fel de
restricție”.
Tribunalul Vrancea — Secția comercială, de contencios
administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile de lege
criticate sunt constituționale. În acest sens, precizează că
dispozițiile art. 55 pct. 5 lit. a) din Legea nr. 38/2003 sunt norme
coercitive, care nu aduc nicio atingere dreptului de proprietate
privată, ale cărui conținut și limite sunt stabilite de lege, și nici
dreptului la libera circulație, ale cărui condiții de exercitare sunt,
de asemenea, stabilite prin lege. Arată că, în opinia sa, motivele
invocate privesc, în esență, modul de interpretare și aplicare a
legii la speță, ceea ce excedează competenței Curții
Constituționale, fiind un atribut al instanței de judecată.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierilor de sesizare, prevederile art. 11 și art. 55
pct. 5 lit. a) din Legea nr. 38/2003 privind transportul în regim

9

de taxi și în regim de închiriere, publicată în Monitorul Oficial al
României, Partea I, nr. 45 din 28 ianuarie 2003, modificată și
completată prin Legea nr. 265/2007, publicată în Monitorul
Oficial al României, Partea I, nr. 527 din 3 august 2007. Din
cuprinsul motivărilor excepției, rezultă însă că în ceea ce
privește art. 11, autorii acesteia au în vedere doar lit. v) a
articolului menționat. Prin urmare, Curtea urmează să rețină ca
obiect al excepției de neconstituționalitate dispozițiile art. 11
lit. v) și art. 55 pct. 5 lit. a) din Legea nr. 38/2003, care au
următoarea redactare:
— Art. 11 lit. v): ăÎn sensul prezentei legi, următorii termeni
se definesc astfel: (...)
v) transportator — persoană fizică, asociație familială sau
persoană juridică înregistrate la registrul comerțului pentru a
desfășura activități de transport cu vehicule rutiere.”
— Art. 55 pct. 5 lit. a): ăConstituie contravenții următoarele
fapte, dacă nu au fost săvârșite în astfel de condiții încât, potrivit
legii penale, să fie considerate infracțiuni, și se sancționează
după cum urmează: (...)
5. cu amendă de la 25.000 lei la 50.000 lei:
a) aplicabilă transportatorilor pentru nerespectarea
prevederilor art. 7 și 8.”
Dispozițiile art. 7 din Legea nr. 38/2003, la care fac referire
cele ale art. 55 pct. 5 lit. a), stabilesc că transportul în regim de
taxi sau transportul în regim de închiriere se poate executa
numai de transportatori autorizați, iar cele ale art. 8 stabilesc că
autorizația de transport se eliberează de către autoritatea de
autorizare pe durată nedeterminată și este valabilă cu condiția
vizării acesteia la fiecare 5 ani de către aceasta, odată cu
verificarea îndeplinirii condițiilor care stau la baza emiterii unei
astfel de autorizații.
În opinia autorilor excepției de neconstituționalitate, textele
de lege criticate contravin prevederilor din Legea fundamentală
cuprinse la art. 25 — ăLibera circulație” și la art. 44 — ăDreptul
de proprietate privată”, precum și celor ale art. 1 paragraful 1
din Protocolul nr. 1 adițional la Convenția pentru apărarea
drepturilor omului și a libertăților fundamentale, privitoare la
protecția dreptului de proprietate privată.
Examinând excepția de neconstituționalitate, Curtea observă
că art. 11 din Legea nr. 38/2003 cuprinde o serie de definiții, la
litera v) figurând noțiunea de transportator. Legiuitorul a optat
pentru această modalitate clară de explicitare a termenilor
specifici cu care operează Legea nr. 38/2003, în vederea fixării
cadrului general al actului normativ. Or, aceasta reprezintă o
operațiune de tehnică legislativă care nu aduce atingere în
niciun fel vreunuia dintre textele constituționale invocate de
autorii excepției.
În ceea ce privește prevederile art. 55 pct. 5 lit. a) din Legea
nr. 38/2003, Curtea constată că nu poate reține critica referitoare
la pretinsa nesocotire a dispozițiilor constituționale ale art. 44 și
ale art. 1 paragraful 1 din Protocolul nr. 1 adițional la Convenția
pentru apărarea drepturilor omului și a libertăților fundamentale.
Aplicarea și executarea unor sancțiuni pecuniare, deși conduc
la diminuarea patrimoniului celui sancționat, nu încalcă
dispozițiile privitoare la ocrotirea proprietății private, întrucât sunt
consecința unor încălcări ale legii. Calificarea de către legiuitor
a unor fapte, în funcție de pericolul social, drept contravenții,
precum și sancționarea acestora, respectiv stabilirea limitelor
minime și maxime ale amenzilor ce pot fi aplicate în cazul
constatării săvârșirii contravențiilor, reprezintă o concretizare a
obligației generale a statului de a asigura crearea cadrului legal
de desfășurare a anumitor activități, ceea ce implică și
sancționarea nerespectării comportamentelor prescrise de
normele astfel instituite.
Totodată, Curtea observă că prevederile art. 25 din Legea
fundamentală nu au incidență în cauza de față. Așa cum a
reținut în mod constant Curtea în jurisprudența sa, de exemplu,

10

MONITORUL OFICIAL AL ROMÂNIEI, PARTEA I, Nr. 305/4.V.2011

în Decizia nr. 44 din 27 ianuarie 2005, publicată în Monitorul
Oficial al României, Partea I, nr. 163 din 23 februarie 2005,
dreptul la liberă circulație vizează libertatea de mișcare a
cetățeanului, textul constituțional reglementând cele două
aspecte care formează acest drept fundamental, și anume libera
circulație pe teritoriul României și libera circulație în afara
teritoriului țării. Dispozițiile constituționale menționate nu fac însă
referire nici la mijloacele de transport prin care se realizează
libera circulație, nici la posibilitatea neîngrădită a oricărei
persoane de a ătransporta pe oricine dorește”, astfel cum susțin
autorii excepției. Dimpotrivă, Curtea a statuat că fiecare
cetățean poate folosi mijloacele de transport pe care le

consideră potrivite (rutiere, feroviare, aeriene, fluviale, navale,
mijloace de transport în comun sau personale), dar cu
respectarea regulilor impuse prin actele normative care
reglementează utilizarea acestora, menite să ocrotească
anumite valori economice și sociale, precum și drepturi și
libertăți ale cetățenilor. Din această perspectivă, Curtea constată
că textele ce formează obiectul prezentei excepții, care definesc
noțiunea de transportator și stabilesc o anumită contravenție în
domeniul transportului în regim de taxi și al transportului în regim
de închiriere, nu pot fi analizate prin prisma dreptului la liberă
circulație garantat de dispozițiile art. 25 din Constituție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 11 lit. v) și art. 55 pct. 5 lit. a) din Legea
nr. 38/2003 privind transportul în regim de taxi și în regim de închiriere, excepție ridicată de Ion Taftă, Pavel Tiroiu și Marius Bălan
în dosarele nr. 1.242/231/2009, nr. 2.661/231/2009 și, respectiv, nr. 2.347/231/2009 ale Tribunalului Vrancea — Secția comercială,
de contencios administrativ și fiscal.
Definitivă și general obligatorie.
Pronunțată în ședința publică din data de 22 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 339
din 10 martie 2011

referitoare la excepția de neconstituționalitate a prevederilor art. 14 din Ordonanța de urgență
a Guvernului nr. 28/1999 privind obligația operatorilor economici de a utiliza
aparate de marcat electronice fiscale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 14 din Ordonanța de urgență a Guvernului
nr. 28/1999 privind obligația operatorilor economici de a utiliza
aparate de marcat electronice fiscale, excepție ridicată de
Societatea Comercială ăAndhor” — S.R.L. din Sângeorgiu de
Mureș în Dosarul nr. 7.998/320/2009 al Judecătoriei
Târgu-Mureș.

La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
apreciind că nu se impune reconsiderarea jurisprudenței în
materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 18 mai 2010, pronunțată în Dosarul
nr. 7.998/320/2009, Judecătoria Târgu-Mureș a sesizat
Curtea Constituțională cu excepția de neconstituționalitate
a prevederilor art. 14 din Ordonanța de urgență a
Guvernului nr. 28/1999 privind obligația operatorilor
economici de a utiliza aparate de marcat electronice fiscale,
excepție ridicată de Societatea Comercială ăAndhor” — S.R.L.
din Sângeorgiu de Mureș într-o cauză având ca obiect
soluționarea plângerii formulate împotriva unui proces-verbal de

MONITORUL OFICIAL AL ROMÂNIEI, PARTEA I, Nr. 305/4.V.2011
contravenție emis de Garda Financiară — Secția județeană
Mureș.
În motivarea excepției de neconstituționalitate autorul
acesteia susține că sancțiunea suspendării activității pentru o
perioadă de 3 luni restrânge libertatea comerțului. Invocă, în
acest sens, prevederile din Legea fundamentală cuprinse în
art. 45 privind libertatea economică și art. 135 alin. (2) lit. a)
potrivit căruia statul trebuie să asigure libertatea comerțului,
protecția concurenței loiale, crearea cadrului favorabil pentru
valorificarea tuturor factorilor de producție.
Judecătoria Târgu-Mureș apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 14 din Ordonanța de urgență a Guvernului
nr. 28/1999 privind obligația operatorilor economici de a utiliza
aparate de marcat electronice fiscale, republicată în Monitorul
Oficial al României, Partea I, nr. 75 din 21 ianuarie 2005, cu
modificările și completările ulterioare. Conform pct. 11 al art. V
cuprins în Secțiunea a 2-a din Ordonanța Guvernului nr. 47/2007
privind reglementarea unor măsuri financiar-fiscale, publicată în
Monitorul Oficial al României, Partea I, nr. 603 din 31 august
2007, sintagma ăagenți economici” a fost înlocuită, atât în titlul,
cât și în cuprinsul ordonanței de urgență cu cea de ăoperatori
economici”. Textul de lege criticat are următorul cuprins:
— Art. 14: ă(1) Neîndeplinirea obligației agenților economici
prevăzuți la art. 1 de a se dota cu aparate de marcat electronice
fiscale la termenele prevăzute la art. 6 atrage și suspendarea

11

activității unității până la momentul înlăturării cauzelor care au
generat aceasta.
(2) Nerespectarea de către agenții economici a prevederilor
art. 10 lit. b), referitoare la neutilizarea aparatelor de marcat
electronice fiscale, neemiterea bonurilor fiscale pentru toate
bunurile livrate sau serviciile prestate, emiterea de bonuri cu o
valoare inferioară celei reale și nereintroducerea datelor înscrise
pe rola-jurnal privind tranzacțiile efectuate de la ultima închidere
zilnică până în momentul ștergerii memoriei operative, atrage și
suspendarea activității unității pe o perioadă de 3 luni.”
În opinia autorului excepției, textul de lege criticat contravine
prevederilor din Legea fundamentală cuprinse la art. 45 privind
libertatea economică și art. 135 alin. (2) lit. a) potrivit căruia
statul trebuie să asigure libertatea comerțului, protecția
concurenței loiale, crearea cadrului favorabil pentru valorificarea
tuturor factorilor de producție.
Examinând excepția de neconstituționalitate, Curtea observă
că s-a mai pronunțat prin numeroase decizii asupra textului de
lege criticat, din perspectiva unor critici similare. Cu titlu de
exemplu, pot fi amintite Decizia nr. 571 din 7 iunie 2007,
publicată în Monitorul Oficial al României, Partea I, nr. 464 din
10 iulie 2007, Decizia nr. 91 din 7 februarie 2006, publicată în
Monitorul Oficial al României, Partea I, nr. 166 din 21 februarie
2006, sau Decizia nr. 655 din 11 mai 2010, publicată în Monitorul
Oficial al României, Partea I, nr. 410 din 21 iunie 2010. Cu acele
prilejuri, Curtea a reținut că suspendarea pe o perioadă de 3 luni
a activității unității care nu a respectat obligațiile prevăzute de
textul de lege criticat nu este o măsură de natură a restrânge
libertatea comerțului sau de a afecta obligațiile statului de a
asigura protecția concurenței loiale, crearea cadrului favorabil
pentru valorificarea tuturor factorilor de producție, protejarea
intereselor naționale în activitatea economică, financiară și
valutară sau crearea condițiilor necesare pentru creșterea
calității vieții, ci, dimpotrivă, reprezintă tocmai o măsură prin care
statul dă expresie tuturor acestor obligații constituționale. De
asemenea, Curtea a constatat că este neîntemeiată critica de
neconstituționalitate privind încălcarea prevederilor art. 45 din
Constituție, potrivit cărora accesul liber al persoanei la o
activitate economică, libera inițiativă și exercitarea acestora sunt
garantate în condițiile legii. Aceasta, deoarece operatorul
economic în activitatea căruia s-a constatat săvârșirea unei
contravenții nu poate invoca principiul libertății economice, în
condițiile în care acesta nu a respectat prevederile legale.
Întrucât nu au intervenit elemente noi, care să justifice
reconsiderarea acestei jurisprudențe, își mențin valabilitatea
argumentele și soluția pronunțate prin deciziile menționate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 14 din Ordonanța de urgență a Guvernului
nr. 28/1999 privind obligația operatorilor economici de a utiliza aparate de marcat electronice fiscale, excepție ridicată de Societatea
Comercială ăAndhor” — S.R.L. din Sângeorgiu de Mureș în Dosarul nr. 7.998/320/2009 al Judecătoriei Târgu-Mureș.
Definitivă și general obligatorie.
Pronunțată în ședința publică din data de 10 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

12

MONITORUL OFICIAL AL ROMÂNIEI, PARTEA I, Nr. 305/4.V.2011
CURTEA CONSTITUȚIONALĂ

D E C I Z I A Nr. 342
din 10 martie 2011

referitoare la excepția de neconstituționalitate a dispozițiilor Ordonanței de urgență a Guvernului
nr. 195/2002 privind circulația pe drumurile publice
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Marieta Safta
— prim-magistrat-asistent
Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 195/2002
privind circulația pe drumurile publice, excepție ridicată de
Claudiu Ramboi în Dosarul nr. 33.609/212/2009 al Judecătoriei
Medgidia.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând jurisprudența Curții Constituționale în
materie.
C U R T E A,

având în vedere actele și lucrările dosarului, reține următoarele:
Prin Încheierea din 26 mai 2010, pronunțată în Dosarul
nr. 33.609/212/2009, Judecătoria Medgidia a sesizat Curtea
Constituțională cu excepția de neconstituționalitate a
dispozițiilor Ordonanței de urgență a Guvernului
nr. 195/2002 privind circulația pe drumurile publice, excepție
ridicată de Claudiu Ramboi.
În motivarea excepției de neconstituționalitate se susține,
în esență, că actul normativ criticat este neconstituțional,
întrucât nu a existat urgența care să justifice adoptarea acestuia.
Se arată în acest sens că, ăîn preambulul ordonanței de urgență
supuse controlului, caracterul de urgență este determinat de
oportunitatea, rațiunea și utilitatea reglementării, fără a se
evidenția însă existența unei situații extraordinare a cărei
reglementare nu poate fi amânată. [...] Carențele în motivarea
unei asemenea situații impun concluzia că adoptarea
reglementării în cauză, pe calea unei ordonanțe de urgență, nu
îndeplinește exigențele impuse de textul constituțional
reglementat de art. 115 alin. (4)”.
Judecătoria Medgidia apreciază că excepția de
neconstituționalitate invocată în cauză este întemeiată, întrucât
ăîn preambulul ordonanței de urgență criticate nu se arată
situația extraordinară ce impune urgența recurgerii la această
cale de reglementare”.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
Ordonanța de urgență a Guvernului nr. 195/2002 privind
circulația pe drumurile publice, republicată în Monitorul Oficial
al României, Partea I, nr. 670 din 3 august 2006, cu modificările
și completările ulterioare.
În opinia autorului excepției de neconstituționalitate, actul
normativ atacat încalcă dispozițiile constituționale ale art. 115
alin. (4) privind condițiile adoptării ordonanțelor de urgență.
Examinând excepția de neconstituționalitate astfel cum a fost
formulată, Curtea constată că Ordonanța de urgență a
Guvernului nr. 195/2002 privind circulația pe drumurile publice a
mai fost supusă controlului de constituționalitate, prin raportare
la aceleași norme constituționale invocate și în prezenta cauză,
și cu o motivare similară.
Astfel, de exemplu, prin Decizia nr. 575 din 19 septembrie
2006, publicată în Monitorul Oficial al României, Partea I, nr. 889
din 1 noiembrie 2006, și prin Decizia nr. 245 din 10 mai 2005,
publicată în Monitorul Oficial al României, Partea I, nr. 612 din
14 iulie 2005, Curtea a respins ca neîntemeiată excepția de
neconstituționalitate a Ordonanței de urgență a Guvernului
nr. 195/2002.
Pentru a pronunța această soluție, Curtea a reținut că din
expunerea de motive la proiectul de lege pentru aprobarea
ordonanței criticate rezultă îndeplinirea dublei condiții prevăzute
de art. 114 alin. (4) din Constituția nerevizuită, și anume
existența cazului excepțional și a urgenței. Concluzia se
desprinde din precizările făcute de Guvern, în sensul că
ăamplificarea continuă a fenomenului infracțional, care a căpătat
un caracter tot mai dinamic și mai complex, a reclamat soluții
viabile de contracarare, concretizate în acest proiect de act
normativ, pe de o parte, prin înăsprirea sancțiunilor penale, iar
pe de altă parte, prin incriminarea ca infracțiuni a unor noi fapte”.
Totodată, promovarea unui proiect de act normativ asupra
regimului circulației pe drumurile publice sub forma unei
ordonanțe de urgență ăa fost determinată de necesitatea
reglementării pe baze noi și în acord cu noile reglementări
europene, în cel mai scurt timp, a relațiilor sociale dintr-un
domeniu foarte important pentru societatea românească,
prelungirea procedurii legislative având consecințe nedorite,
uneori dramatice, vizibile pe toate drumurile țării. Promovarea
în regim de urgență este determinată, nu în ultimul rând, și de
necesitatea îndeplinirii, la termenele convenite, a
angajamentelor asumate de România în procesul de armonizare
a legislației românești cu aquis-ul comunitar”. Cât privește
susținerea referitoare la necesitatea motivării urgenței în
cuprinsul ordonanței, Curtea a reținut că dispozițiile art. 114
alin. (4) din Constituția nerevizuită, la care se raportează în prezenta
cauză controlul de constituționalitate, nu obligau la aceasta.
Cele statuate prin deciziile menționate își mențin valabilitatea
și în prezenta cauză, întrucât nu au intervenit elemente noi, de
natură să justifice schimbarea jurisprudenței în materie.

MONITORUL OFICIAL AL ROMÂNIEI, PARTEA I, Nr. 305/4.V.2011

13

Pentru motivele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor Ordonanței de urgență a Guvernului nr. 195/2002
privind circulația pe drumurile publice, excepție ridicată de Claudiu Ramboi în Dosarul nr. 33.609/212/2009 al Judecătoriei Medgidia.
Definitivă și general obligatorie.
Pronunțată în ședința publică din data de 10 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 345
din 10 martie 2011

referitoare la excepția de neconstituționalitate a dispozițiilor art. 26 alin. (3) din Legea nr. 275/2006
privind executarea pedepselor și a măsurilor dispuse de organele judiciare
în cursul procesului penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Tudorel Toader
Puskás Valentin Zoltán
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 26 alin. (3) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, excepție invocată de Florin
Ițu în Dosarul nr. 1.176/256/2010 al Judecătoriei Medgidia,
excepție ce face obiectul Dosarului nr. 3.477 D/2010 al Curții
Constituționale.
La apelul nominal lipsește autorul excepției, față de care
procedura de citare este legal îndeplinită.
Președintele dispune să se facă apelul și în Dosarul nr. 3.478 D/
2010, având ca obiect aceeași excepție de neconstituționalitate,
ridicată de Ionel Rizan în Dosarul nr. 2.415/256/2010 al
Judecătoriei Medgidia.
La apelul nominal lipsește autorul excepției, față de care
procedura de citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 3.477 D/2010 și
nr. 3.478 D/2010, pune în discuție, din oficiu, problema conexării
cauzelor.
Reprezentantul Ministerului Public apreciază ca fiind întrunite
condițiile conexării dosarelor.

Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 3.478 D/2010
la Dosarul nr. 3.477 D/2010, care a fost primul înregistrat.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
referindu-se la jurisprudența Curții Constituționale în materie.
C U R T E A,

având în vedere actele și lucrările dosarelor, reține următoarele:
Prin Încheierea din 4 mai 2010, pronunțată în Dosarul
nr. 1.176/256/2010, și Încheierea din 25 mai 2010, pronunțată în
Dosarul nr. 2.415/256/2010, Judecătoria Medgidia a sesizat
Curtea Constituțională cu excepția de neconstituționalitate
a dispozițiilor art. 26 alin. (3) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, excepție invocată de
Florin Ițu și, respectiv, Ionel Rizan.
În motivarea excepției de neconstituționalitate, similară
în dosarele conexate, se susține, în esență, că textul de lege
criticat încalcă prevederile constituționale referitoare la
egalitatea în fața legii, precum și pe cele care consacră dreptul
la viață și la integritate fizică și psihică, prin aceea că permite o
stabilire arbitrară a regimului de executare a pedepsei pe care
urmează să îl suporte deținutul. Se arată că aprecierea în sensul
că ădecizia o are judecătorul delegat este neconformă cu dreptul
la integritate psihică, întrucât acesta ia decizia pe baza raportului
Comisiei, care poate dispune «în mod excepțional», fără
stabilirea unor limite, ce înseamnă regimul pe care urmează să
îl suporte deținutul”. De asemenea, ăo atare reglementare
încalcă grav principiul prezumției de nevinovăție, care poate fi
răsturnat doar printr-o hotărâre definitivă de condamnare”. Or,
Comisia sau judecătorul delegat pot dispune mai înainte de
existența unei asemenea decizii.

14

MONITORUL OFICIAL AL ROMÂNIEI, PARTEA I, Nr. 305/4.V.2011

Judecătoria Medgidia consideră că excepția de
neconstituționalitate este neîntemeiată. Se face referire și la
jurisprudența Curții Constituționale în materie.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie art. 26
alin. (3) din Legea nr. 275/2006 privind executarea pedepselor
și a măsurilor dispuse de organele judiciare în cursul procesului
penal, având următorul cuprins:
— Art. 26 alin. (3): ăSchimbarea regimului de executare a
pedepselor privative de libertate într-unul mai sever se poate
dispune dacă persoana condamnată a comis o infracțiune sau
o abatere disciplinară gravă, care o fac incompatibilă cu regimul
în care executa pedeapsa privativă de libertate, și dacă, prin
conduita sa, afectează grav conviețuirea normală în penitenciar
sau siguranța acestuia.”
Dispozițiile constituționale invocate în susținerea excepției
sunt cele ale art. 16 privind egalitatea în drepturi, ale art. 22
alin. (1) potrivit cărora dreptul la viață, precum și dreptul la
integritate fizică și psihică ale persoanei sunt garantate și ale
art. 23 alin. (11) privind prezumția de nevinovăție.
Examinând excepția de neconstituționalitate astfel cum a fost
formulată, se constată că aceasta este neîntemeiată și urmează
a fi respinsă.
Astfel, textul de lege ce face obiectul excepției prevede
circumstanțele în care se poate realiza schimbarea regimului de
executare a pedepselor privative de libertate, în considerarea
scopului Legii nr. 275/2006, care constă tocmai în stabilirea unui

sistem de reguli și criterii care stau la baza executării pedepselor
privative de libertate. În acest sens, art. 18 alin. (2) din actul
normativ menționat stabilește că ăRegimurile de executare a
pedepselor privative de libertate sunt bazate pe sistemele
progresiv și regresiv, persoanele condamnate trecând dintr-un
regim în altul, în condițiile prevăzute de prezenta lege”.
Reglementarea criticată se aplică în mod egal tuturor
subiecților aflați în ipoteza normei, fără nicio discriminare pe
criterii arbitrare, și nu este de natură să aducă în vreun fel
atingere dreptului la integritatea fizică și psihică a acestora, astfel
cum neîntemeiat susțin autorii excepției de neconstituționalitate.
În plus, potrivit art. 26 alin. (1) și (5) din Legea nr. 275/2006,
schimbarea regimului de executare a pedepselor privative de
libertate se dispune de judecătorul delegat, prin încheiere
motivată, iar nu de comisia din cadrul penitenciarului. De
asemenea, în temeiul art. 26 alin. (8) din același act normativ,
împotriva acestei încheieri persoana condamnată poate
introduce contestație la judecătoria în a cărei circumscripție se
află penitenciarul, cadru în care, beneficiind de garanțiile stabilite
de lege, poate formula toate apărările pe care le consideră
necesare.
În ceea ce privește invocarea încălcării prezumției de
nevinovăție, se constată că prevederile legale contestate se
circumscriu celei de-a treia faze a procesului penal, și anume
fazei de executare, și reglementează cu privire la regimul de
executare al pedepsei privative de libertate. Prin urmare, cadrul
general de reglementare vizează o activitate ulterioară fazei de
judecată în care s-a stabilit deja existența vinovăției în materie
penală. Așa fiind, aspectele criticate de autorul excepției
excedează procedurii penale speciale care guvernează numai
fazele de urmărire penală și de judecată, deoarece situația
juridică a condamnatului nu este identică cu cea a făptuitorului,
învinuitului ori cu cea a inculpatului.
Curtea constată, totodată, că s-a mai pronunțat asupra
constituționalității dispozițiilor art. 26 din Legea nr. 275/2006, de
exemplu, prin Decizia nr. 180 din 12 februarie 2009, publicată în
Monitorul Oficial al României, Partea I, nr. 158 din 13 martie
2009, și Decizia nr. 827 din 2 octombrie 2007, publicată în
Monitorul Oficial al României, Partea I, nr. 721 din 25 octombrie
2007. Considerentele care au fundamentat soluția de respingere
a excepției de neconstituționalitate pronunțată de Curtea
Constituțională cu acele prilejuri sunt valabile și în prezenta
cauză, deoarece nu au intervenit elemente noi.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 26 alin. (3) din Legea nr. 275/2006 privind
executarea pedepselor și a măsurilor dispuse de organele judiciare în cursul procesului penal, excepție invocată de Florin Ițu și,
respectiv, Ionel Rizan în dosarele nr. 1.176/256/2010 și, respectiv, nr. 2.415/256/2010 ale Judecătoriei Medgidia.
Definitivă și general obligatorie.
Pronunțată în ședința publică din data de 10 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 305/4.V.2011

15

CURTEA CONSTITUȚIONALĂ

D E C I Z I A Nr. 361
din 22 martie 2011

referitoare la excepția de neconstituționalitate a dispozițiilor art. 3731 alin. 5 teza întâi
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Ștefan Minea
Ion Predescu
Puskás Zoltán Valentin
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 3731 alin. 2 din Codul de procedură civilă,
excepție ridicată de Societatea Comercială ăLavirom Impex” —
S.R.L. din Iași în Dosarul nr. 1.682/866/2009 al Tribunalului
Iași — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 20 ianuarie 2010, pronunțată în Dosarul
nr. 1.682/866/2009, Tribunalul Iași — Secția civilă a sesizat
Curtea Constituțională cu excepția de neconstituționalitate
a dispozițiilor art. 3731 alin. 2 din Codul de procedură civilă.
Excepția a fost ridicată de Societatea Comercială ăLavirom
Impex” — S.R.L. din Iași într-o cauză civilă având ca obiect
încuviințare executare silită.
În motivarea excepției de neconstituționalitate autorul
acesteia susține că textul de lege criticat încalcă prevederile
constituționale ale art. 16 alin. (1) și art. 20 alin. (2), prevederile
art. 6 din Convenția pentru apărarea drepturilor omului și a
libertăților fundamentale, precum și prevederile art. 2
paragraful 1 din Protocolul adițional nr. 7 din Convenție,
deoarece ănu prevede nicio cale de atac împotriva încheierii de
încuviințare a executării silite, contrar și discreționar față de
situația reglementată în cazul în care instanța ar respinge o
asemenea cerere”. De aceea, apreciază că nu este respectat
ăprincipiul dreptului la două grade de jurisdicție”.
Instanța de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (1) și (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3731 alin. 2 din Codul de procedură civilă, cu
modificările și completările ulterioare. În realitate, autorul
excepției critică doar dispozițiile tezei a doua a alin. 2 al art. 3731
din Codul de procedură civilă, potrivit cărora ăÎncheierea prin
care președintele instanței admite cererea de încuviințare a
executării silite nu este supusă niciunei căi de atac”.
Dispozițiile art. 3731 din Codul de procedură civilă au fost
modificate prin art. I pct. 36 din Legea 202/2010 privind unele
măsuri pentru accelerarea soluționării proceselor, publicată în
Monitorul Oficial al României, Partea I, nr. 714 din 26 octombrie
2010, soluția criticată regăsindu-se în dispozițiile art. 3731 alin. 5
teza întâi din Codul de procedură civilă, cu următoarea
redactare: ăÎncheierea prin care instanța admite cererea de
încuviințare a executării silite nu este supusă niciunei căi de
atac.”
Autorul excepției susține că textele legale criticate încalcă
prevederile constituționale ale art. 16 alin. (1) privind egalitatea
în drepturi și ale art. 20 alin. (2) referitoare la tratatele
internaționale privind drepturile omului, prevederile art. 6 din
Convenția pentru apărarea drepturilor omului și a libertăților
fundamentale, precum și prevederile art. 2 paragraful 1 din
Protocolul adițional nr. 7 din Convenție.
Examinând excepția de neconstituționalitate, Curtea reține
că dispozițiile de lege criticate reprezintă norme de procedură a
căror stabilire, potrivit art. 126 alin. (2) din Constituție, intră în
competența exclusivă a legiuitorului. Faptul că încheierea prin
care s-a admis cererea de încuviințare a executării silite nu este
supusă niciunei căi de atac nu constituie o înfrângere a
dispozițiilor constituționale invocate de autorul excepției. Astfel,
potrivit art. 129 din Constituție, ăÎmpotriva hotărârilor
judecătorești, părțile interesate și Ministerul Public pot exercita
căile de atac, în condițiile legii”, acest text constituțional lăsând
la latitudinea legiuitorului reglementarea căilor de atac, ceea ce
îi permite acestuia din urmă să excepteze de la exercitarea lor,
atunci când consideră că se impune, anumite hotărâri
judecătorești, așa cum a procedat prin dispozițiile de lege
criticate.
Prin instituirea acestei proceduri, legiuitorul a urmărit să
restrângă posibilitatea de tergiversare a executării silite, prin

16

MONITORUL OFICIAL AL ROMÂNIEI, PARTEA I, Nr. 305/4.V.2011

exercitarea abuzivă a unei atare căi de atac, și să realizeze un
spor de celeritate în realizarea dreptului recunoscut prin titlul
executoriu.
Cu privire la încălcarea art. 16 alin. (1) din Constituție, Curtea
constată că, potrivit jurisprudenței sale constante, tratamentul
juridic egal constituie un drept al cetățenilor numai în măsura în
care aceștia se găsesc în situații juridice identice, deosebirile
sub acest aspect impunând, în mod necesar, un regim juridic
diferențiat. Așa fiind, în măsura în care reglementarea dedusă
controlului se aplică tuturor celor aflați în situația prevăzută în
ipoteza normei legale, fără nicio discriminare pe considerente
arbitrare, critica cu un atare obiect nu este întemeiată.

De asemenea, Curtea constată că nu poate reține nici critica
potrivit căreia dispozițiile de lege criticate contravin prevederilor
art. 6 din Convenția pentru apărarea drepturilor omului și a
libertăților fundamentale și celor ale art. 2 paragraful 1 din
Protocolul adițional nr. 7 din Convenție.
În același sens s-a pronunțat Curtea Constituțională prin
Decizia nr. 247 din 9 martie 2006, publicată în Monitorul Oficial
al României, Partea I, nr. 333 din 13 aprilie 2006, atunci când a
analizat constituționalitatea dispozițiilor art. 3731 alin. 2 teza a
doua din Codul de procedură civilă.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 3731 alin. 5 teza întâi din Codul de procedură
civilă, excepție ridicată de Societatea Comercială ăLavirom Impex” — S.R.L. din Iași în Dosarul nr. 1.682/866/2009 al Tribunalului
Iași — Secția civilă.
Definitivă și general obligatorie.
Pronunțată în ședința publică din data de 22 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 305/4.V.2011 conține 16 pagini.

Prețul: 3,20 lei

&JUYDGY|522664]
ISSN 1453—4495

