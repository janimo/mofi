Anul 179 (XXIII) — Nr. 767

PARTEA I

LEGI, DECRETE, HOTĂRÂRI ȘI ALTE ACTE

Luni, 31 octombrie 2011

SUMAR

Nr.

Pagina

2.727. — Ordin al ministrului finanțelor publice privind
prospectele de emisiune ale certificatelor de trezorerie
cu discont și ale obligațiunilor de stat de tip benchmark
aferente lunii noiembrie 2011 ....................................

Pagina

5.561. — Ordin al ministrului educației, cercetării, tineretului
și sportului pentru aprobarea Metodologiei privind
formarea continuă a personalului din învățământul
preuniversitar..............................................................

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.721. — Ordin al ministrului finanțelor publice pentru
modificarea Normelor metodologice de aplicare a
prevederilor Ordonanței de urgență a Guvernului
nr. 64/2009 privind gestionarea financiară a
instrumentelor structurale și utilizarea acestora pentru
obiectivul convergență, aprobate prin Ordinul
ministrului finanțelor publice nr. 2.548/2009 ..............

Nr.

2

5

5.565. — Ordin al ministrului educației, cercetării, tineretului
și sportului pentru aprobarea Regulamentului privind
regimul actelor de studii și al documentelor școlare
gestionate de unitățile de învățământ preuniversitar ......

6–13

ACTE ALE BĂNCII NAȚIONALE A ROMÂNIEI
24.
3–5

— Regulament privind creditele destinate persoanelor
fizice ..........................................................................

14–16

2

MONITORUL OFICIAL AL ROMÂNIEI, PARTEA I, Nr. 767/31.X.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
pentru modificarea Normelor metodologice de aplicare
a prevederilor Ordonanței de urgență a Guvernului nr. 64/2009
privind gestionarea financiară a instrumentelor structurale
și utilizarea acestora pentru obiectivul convergență,
aprobate prin Ordinul ministrului finanțelor publice nr. 2.548/2009
Având în vedere dispozițiile:
— Hotărârii Guvernului nr. 457/2008 privind cadrul instituțional de
coordonare și de gestionare a instrumentelor structurale, cu modificările și
completările ulterioare;
— Legii nr. 500/2002 privind finanțele publice, cu modificările și completările
ulterioare;
— Ordonanței de urgență a Guvernului nr. 64/2009 privind gestionarea
financiară a instrumentelor structurale și utilizarea acestora pentru obiectivul
convergență, aprobată cu modificări prin Legea nr. 362/2009, cu modificările și
completările ulterioare;
— Regulamentului (CE) nr. 1.083/2006 al Consiliului din 11 iulie 2006 de
stabilire a anumitor dispoziții generale privind Fondul European de Dezvoltare
Regională, Fondul Social European și Fondul de coeziune și abrogare a
Regulamentului (CE) nr. 1.260/1999, cu modificările și completările ulterioare;
— Regulamentului (CE) nr. 1.828/2006 al Comisiei din 8 decembrie 2006 de
stabilire a normelor de punere în aplicare a Regulamentului (CE) nr. 1.083/2006 al
Consiliului de stabilire a anumitor dispoziții generale pentru Fondul European de
Dezvoltare Regională, Fondul Social European și Fondul de coeziune și a
Regulamentului (CE) nr. 1.080/2006 al Parlamentului European și al Consiliului
privind Fondul European de Dezvoltare Regională, cu modificările și completările
ulterioare,
în temeiul art. 10 alin. (4) din Hotărârea Guvernului nr. 34/2009 privind
organizarea și funcționarea Ministerului Finanțelor Publice, cu modificările și
completările ulterioare,
ministrul finanțelor publice emite următorul ordin:
Art. I. — Normele metodologice de aplicare a prevederilor Ordonanței de
urgență a Guvernului nr. 64/2009 privind gestionarea financiară a instrumentelor
structurale și utilizarea acestora pentru obiectivul convergență, aprobate prin
Ordinul ministrului finanțelor publice nr. 2.548/2009, publicat în Monitorul Oficial al
României, Partea I, nr. 619 din 15 septembrie 2009, cu modificările și completările
ulterioare, se modifică după cum urmează:
1. La articolul 12 alineatul (1), litera b) se modifică și va avea următorul
cuprins:
ăb) unul sau mai multe contracte de furnizare de bunuri/prestare de
servicii/execuție de lucrări încheiat(e) între beneficiar și unul sau mai mulți operatori
economici a cărui/căror valoare/valoare cumulată să fie de minimum 2% din
valoarea eligibilă a proiectului în cazul proiectelor majore, respectiv de minimum
5% în cazul celorlalte proiecte, cu excepția proiectelor a căror implementare se
realizează fără încheierea vreunui astfel de contract;”.
2. La articolul 14, alineatul (4) se modifică și va avea următorul cuprins:
ă(4) Autoritățile de management au obligația recuperării integrale a
prefinanțării acordate în cazul proiectelor pentru care beneficiarii nu transmit nicio
cerere de rambursare în termen de maximum 4 luni de la primirea acesteia, cu
excepția proiectelor care intră sub incidența ajutorului de stat/de minimis.”
Art. II. — Prezentul ordin se publică în Monitorul Oficial al României, Partea I.
Ministrul finanțelor publice,
Gheorghe Ialomițianu
București, 28 octombrie 2011.
Nr. 2.721.

3

MONITORUL OFICIAL AL ROMÂNIEI, PARTEA I, Nr. 767/31.X.2011
MINISTERUL FINANȚELOR PUBLICE

ORDIN
privind prospectele de emisiune ale certificatelor de trezorerie cu discont și ale obligațiunilor de
stat de tip benchmark aferente lunii noiembrie 2011
În temeiul:
— art. 10 alin. (4) din Hotărârea Guvernului nr. 34/2009 privind organizarea și funcționarea Ministerului Finanțelor Publice,
cu modificările și completările ulterioare;
— Ordonanței de urgență a Guvernului nr. 64/2007 privind datoria publică, aprobată cu modificări și completări prin Legea
nr. 109/2008, cu modificările ulterioare, și al Normelor metodologice de aplicare a prevederilor Ordonanței de urgență a Guvernului
nr. 64/2007 privind datoria publică, aprobate prin Hotărârea Guvernului nr. 1.470/2007 cu modificările și completările ulterioare;
— Regulamentului privind operațiunile cu titluri de stat emise în formă dematerializată, aprobat prin Ordinul ministrului
economiei și finanțelor nr. 2.509/2008, al Regulamentului Băncii Naționale a României nr. 11/2005 privind piața primară a titlurilor
de stat administrată de Banca Națională a României, al Regulamentului Băncii Naționale a României nr. 12/2005 privind piața
secundară a titlurilor de stat administrată de Banca Națională a României și al Convenției nr. 184.575/13/2005, încheiată între
Ministerul Finanțelor Publice și Banca Națională a României,
ministrul finanțelor publice emite următorul ordin:
Art. 1. — În vederea finanțării deficitului bugetului de stat și
refinanțării datoriei publice în luna noiembrie 2011, se aprobă
prospectele de emisiune ale certificatelor de trezorerie cu
discont și ale obligațiunilor de stat de tip benchmark, în valoare
nominală totală de 4.500 milioane lei, prevăzute în anexele nr. 1
și 2, care fac parte integrantă din prezentul ordin.

Art. 2. — Direcția generală de trezorerie și datorie publică va
aduce la îndeplinire prevederile prezentului ordin.
Art. 3. — Prezentul ordin se publică în Monitorul Oficial al
României, Partea I.

p. Ministrul finanțelor publice,
Bogdan Alexandru Drăgoi,
secretar de stat
București, 28 octombrie 2011.
Nr. 2.727.
ANEXA Nr. 1

PROSPECT DE EMISIUNE

al certificatelor de trezorerie cu discont lansate în luna noiembrie 2011
Art. 1. — În vederea finanțării deficitului bugetului de stat și refinanțării datoriei publice în luna noiembrie 2011, Ministerul
Finanțelor Publice anunță lansarea de emisiuni de certificate de trezorerie cu discont, astfel:

Cod ISIN

RO1112CTN0W3
RO1112CTN0X1
RO1112CTN0Y9
RO1112CTN0Z6

Data licitației

Data emisiunii

Data scadenței

Nr. de zile

7.11.2011
14.11.2011
21.11.2011
28.11.2011

9.11.2011
16.11.2011
23.11.2011
30.11.2011

7.11.2012
16.05.2012
22.08.2012
28.11.2012

364
182
273
364

Art. 2. — Valoarea nominală individuală a unui certificat de
trezorerie cu discont este de 10.000 lei.
Art. 3. — Metoda de vânzare este licitația care va avea loc la
data menționată în tabelul de mai sus, iar adjudecarea se va
face după metoda cu preț multiplu.
Art. 4. — Certificatele de trezorerie cu discont pot fi
cumpărate de către dealerii primari, care vor depune oferte atât
în cont propriu, cât și în contul clienților persoane fizice și
juridice.

Valoarea emisiunii
— lei —

1.000.000.000
1.000.000.000
1.000.000.000
700.000.000

Art. 5. — (1) Ofertele de cumpărare sunt competitive și
necompetitive.
(2) În cadrul ofertei de cumpărare competitive se vor indica
elementele cuprinse în anexa nr. 7 la Normele Băncii Naționale
a României nr. 13/2005 în aplicarea Regulamentului Băncii
Naționale a României nr. 11/2005 privind piața primară a titlurilor
de stat administrată de Banca Națională a României, cu
modificările și completările ulterioare.

4

MONITORUL OFICIAL AL ROMÂNIEI, PARTEA I, Nr. 767/31.X.2011

(3) Numărul de tranșe valorice la rate diferite ale
randamentului nu este restricționat.
(4) Ofertele de cumpărare necompetitive pot fi depuse de
persoane fizice și juridice, cu excepția instituțiilor de credit, așa
cum sunt acestea definite în Ordonanța de urgență a Guvernului
nr. 99/2006 privind instituțiile de credit și adecvarea capitalului,
aprobată cu modificări și completări prin Legea nr. 227/2007, cu
modificările și completările ulterioare, în calitate de clienți ai
dealerilor primari.
(5) În cadrul ofertei de cumpărare necompetitive se vor indica
elementele cuprinse în anexa nr. 5 la Normele Băncii Naționale
a României nr. 13/2005, cu modificările și completările
ulterioare. Se admit oferte de cumpărare necompetitive într-o
pondere de 25% din totalul emisiunilor anunțate. Executarea
acestora se va efectua la nivelul mediu ponderat al
randamentului la care s-au adjudecat ofertele competitive.
(6) Fiecare tranșă a ofertei de cumpărare competitive sau
necompetitive va fi de minimum 10.000 lei.
Art. 6. — Prețul și randamentul se vor determina utilizând
următoarele formule:
P=1–

dxr
360

Y = r / P,

în care:
P = prețul titlului cu discont, exprimat cu 4 zecimale;
d = numărul de zile până la scadență;
r = rata discontului, exprimată cu două zecimale;
Y = randamentul, exprimat cu două zecimale.
Art. 7. — Ofertele de cumpărare se transmit la Banca
Națională a României, care acționează în calitate de
administrator al pieței primare și secundare a titlurilor de stat și
al sistemului de înregistrare/depozitare, în ziua licitației, până la
ora 12,00.
Art. 8. — Rezultatul licitației se va stabili în aceeași zi la
sediul Băncii Naționale a României de către comisia de licitație
constituită în acest scop și va fi dat publicității.
Art. 9. — Evenimentele de plată aferente certificatelor de
trezorerie cu discont se gestionează în conformitate cu Regulile
Sistemului de înregistrare și decontare a operațiunilor cu titluri
de stat — SaFIR.
Art. 10. — Dacă data la care trebuie efectuată una dintre
plățile aferente titlului de stat este o zi de sărbătoare sau o zi
nelucrătoare, plata se va face în următoarea zi lucrătoare, fără
obligarea la dobânzi moratorii. Titlurile de stat care se regăsesc
în această situație rămân în proprietatea deținătorului înregistrat
și nu pot fi tranzacționate.
Art. 11. — Regimul fiscal al titlurilor de stat prevăzute la art. 1
este reglementat de legislația în vigoare.

ANEXA Nr. 2

PROSPECT DE EMISIUNE

al obligațiunilor de stat de tip benchmark lansate în luna noiembrie 2011
Art. 1. — În vederea finanțării deficitului bugetului de stat și refinanțării datoriei publice în luna noiembrie 2011, Ministerul
Finanțelor Publice anunță redeschiderea emisiunilor de obligațiuni de stat de tip benchmark cu scadență la 2 și 3 ani, cu următoarele
caracteristici:
Cod ISIN*)

Data licitației

Data emisiunii

Data scadenței

Maturitate
Nr. de ani

Rata
cuponului
—%—

Dobânda acumulată
— lei/titlu —

Valoarea
nominală totală
— lei —

RO1113DBN047

3.11.2011

7.11.2011

19.10.2013

2

6,00

31,15

500.000.000

RO1114DBN011

17.11.2011

21.11.2011

25.10.2014

3

6,25

46,11

300.000.000

*) În conformitate cu prevederile Ordinului ministrului economiei și finanțelor nr. 2.231/2008 privind titlurile de stat ce urmează a fi tranzacționate și pe
piața reglementată administrată de Societatea Comercială ăBursa de Valori București” — S.A., aceste serii se tranzacționează simultan pe piața secundară
administrată de Banca Națională a României și pe piața reglementată administrată de Societatea Comercială ăBursa de Valori București” — S.A.

Art. 2. — Valoarea nominală totală a emisiunii de obligațiuni
de stat de tip benchmark poate fi majorată prin redeschideri
ulterioare ale acesteia.
Art. 3. — Valoarea nominală individuală a unei obligațiuni de
stat de tip benchmark este de 10.000 lei.
Art. 4. — Pentru obligațiunile de stat de tip benchmark cu
scadență la 3 ani, dobânda (cuponul) se plătește anual la datele
specificate în prospectul de emisiune aprobat prin Ordinul
ministrului finanțelor publice nr. 1.823/2011 privind prospectele
de emisiune ale certificatelor de trezorerie cu discont și ale
obligațiunilor de stat de tip benchmark aferente lunii aprilie 2011,
iar pentru obligațiunile de stat de tip benchmark cu scadență la
2 ani, dobânda (cuponul) se plătește anual la datele specificate
în prospectul de emisiune aprobat prin Ordinul ministrului
finanțelor publice nr. 2.591/2011 privind prospectele de emisiune
ale certificatelor de trezorerie cu discont și ale obligațiunilor de

stat de tip benchmark aferente lunii octombrie 2011, fiind
determinată conform formulei:
D = VN* r/ frecvența anuală a cuponului (1),
în care:
D = dobânda (cuponul);
VN = valoarea nominală;
r = rata cuponului.
Art. 5. — Metoda de vânzare este licitația, care va avea loc
la data menționată în tabelul de mai sus, iar adjudecarea se va
efectua după metoda cu preț multiplu. Cotația de preț va fi
exprimată sub formă procentuală, cu 4 zecimale.
Art. 6. — Obligațiunile de stat de tip benchmark pot fi
cumpărate de către dealerii primari, care vor depune oferte atât
în cont propriu, cât și în contul clienților, persoane fizice și
juridice.

MONITORUL OFICIAL AL ROMÂNIEI, PARTEA I, Nr. 767/31.X.2011
Art. 7. — (1) Ofertele de cumpărare sunt competitive și
necompetitive.
(2) În cadrul ofertei de cumpărare competitive se vor indica
elementele cuprinse în anexa nr. 10 la Normele Băncii Naționale
a României nr. 13/2005 în aplicarea Regulamentului Băncii
Naționale a României nr. 11/2005 privind piața primară a titlurilor
de stat administrată de Banca Națională a României, cu
modificările și completările ulterioare.
(3) Numărul cotațiilor de preț nu este restricționat.
(4) Ofertele de cumpărare necompetitive pot fi depuse de
persoane fizice și juridice, cu excepția instituțiilor de credit, așa
cum sunt acestea definite în Ordonanța de urgență a Guvernului
nr. 99/2006 privind instituțiile de credit și adecvarea capitalului,
aprobată cu modificări și completări prin Legea nr. 227/2007, cu
modificările și completările ulterioare, în calitate de clienți ai
dealerilor primari.
(5) În cadrul ofertei de cumpărare necompetitive se vor indica
elementele cuprinse în anexa nr. 9 la Normele Băncii Naționale
a României nr. 13/2005, cu modificările și completările
ulterioare. Se admit oferte de cumpărare necompetitive într-o
pondere de 25% din totalul emisiunilor anunțate. Executarea
acestora se va efectua la nivelul mediu ponderat al prețului la
care s-au adjudecat ofertele competitive.

5

(6) Fiecare tranșă a ofertei de cumpărare competitive sau
necompetitive va fi de minimum 10.000 lei.
Art. 8. — Ofertele de cumpărare se transmit la Banca
Națională a României, care acționează în calitate de
administrator al pieței primare și secundare a titlurilor de stat și
al sistemului de înregistrare/depozitare, în ziua licitației, până la
ora 12,00.
Art. 9. — Rezultatul licitației se va stabili în aceeași zi la
sediul Băncii Naționale a României de către comisia de licitație
constituită în acest scop și va fi dat publicității.
Art. 10. — Evenimentele de plată aferente obligațiunilor de
stat de tip benchmark se gestionează în conformitate cu
Regulile Sistemului de înregistrare și decontare a operațiunilor
cu titluri de stat — SaFIR.
Art. 11. — Dacă data la care trebuie efectuată una dintre
plățile aferente titlului de stat este o zi de sărbătoare sau o zi
nelucrătoare, plata se va face în următoarea zi lucrătoare, fără
obligarea la dobânzi moratorii. Titlurile de stat care se regăsesc
în această situație rămân în proprietatea deținătorului înregistrat
și nu pot fi tranzacționate.
Art. 12. — Regimul fiscal al titlurilor de stat prevăzute la art. 1
este reglementat de legislația în vigoare.

MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
pentru aprobarea Metodologiei privind formarea continuă a personalului
din învățământul preuniversitar
În baza prevederilor art. 242, 243 și 244 din Legea educației naționale nr. 1/2011,
în temeiul Hotărârii Guvernului nr. 536/2011 privind organizarea și funcționarea Ministerului Educației, Cercetării, Tineretului
și Sportului,
ministrul educației, cercetării, tineretului și sportului emite prezentul ordin.
Art. 1. — Se aprobă Metodologia privind formarea continuă
a personalului din învățământul preuniversitar, prevăzută în
anexa*) care face parte integrantă din prezentul ordin.
Art. 2. — La data intrării în vigoare a prezentului ordin se
abrogă Ordinul ministrului educației, cercetării și inovării
nr. 5.720/2009 privind aprobarea Metodologiei formării continue
a personalului didactic din învățământul preuniversitar, publicat
în Monitorul Oficial al României, Partea I, nr. 747 din 3 noiembrie
2009.

Art. 3. — Direcția generală management, resurse umane și
rețea școlară din cadrul Ministerului Educației, Cercetării,
Tineretului și Sportului, inspectoratele școlare, casele corpului
didactic, instituțiile de învățământ — centre de perfecționare a
personalului didactic din învățământul preuniversitar duc la
îndeplinire prevederile prezentului ordin.
Art. 4. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București, 7 octombrie 2011.
Nr. 5.561.
*) Anexa se publică în Monitorul Oficial al României, Partea I, nr. 767 bis, care se poate achiziționa de la Centrul pentru relații cu publicul al Regiei
Autonome ăMonitorul Oficial”, București, șos. Panduri nr. 1.

6

MONITORUL OFICIAL AL ROMÂNIEI, PARTEA I, Nr. 767/31.X.2011

MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
pentru aprobarea Regulamentului privind regimul actelor de studii și al documentelor școlare
gestionate de unitățile de învățământ preuniversitar
În conformitate cu prevederile art. 6 alin. (2) din Legea educației naționale nr. 1/2011,
în baza Hotărârii Guvernului nr. 536/2011 privind organizarea și funcționarea Ministerului Educației, Cercetării, Tineretului
și Sportului,
ministrul educației, cercetării, tineretului și sportului emite prezentul ordin.
Art. 1. — Se aprobă Regulamentul privind regimul actelor de Monitorul Oficial al României Partea I, nr. 342 din 22 aprilie
studii și al documentelor școlare gestionate de unitățile de 2005, cu modificările și completările ulterioare.
Art. 3. — Direcția generală management, resurse umane și
învățământ preuniversitar, prevăzut în anexa care face parte
rețea școlară din Ministerul Educației, Cercetării, Tineretului și
integrantă din prezentul ordin.
Sportului, inspectoratele școlare și unitățile de învățământ de
Art. 2. — La data intrării în vigoare a prezentului ordin se stat și particular vor duce la îndeplinire prevederile prezentului
abrogă Ordinul ministrului educației și cercetării nr. 3.502/2005 ordin.
pentru aprobarea Regulamentului privind actele de studii și
Art. 4. — Prezentul ordin se publică în Monitorul Oficial al
documentele școlare în învățământul preuniversitar, publicat în României, Partea I.
Ministrul educației, cercetării, tineretului și sportului,
Daniel Petru Funeriu
București, 7 octombrie 2011.
Nr. 5.565.
ANEXĂ

REGULAMENT
privind regimul actelor de studii și al documentelor școlare gestionate de unitățile de învățământ preuniversitar
CAPITOLUL I
Dispoziții generale
Art. 1. — (1) Actele de studii sunt înscrisuri autentice care
atestă finalizarea de către titular a unui nivel de învățământ, cu
sau fără examen de absolvire.
(2) În sistemul național de învățământ preuniversitar se emit,
începând cu anul școlar 2011—2012, următoarele acte de studii:
a) certificat de echivalare a examenului de capacitate, pentru
absolvenții învățământului de 8 ani, promoțiile de până în anul
1998 inclusiv, care doresc continuarea studiilor liceale —
învățământ seral/frecvență redusă;
b) certificat de absolvire a școlii de arte și meserii, pentru
absolvenții învățământului special și pentru absolvenții
Programului educațional tip ăA doua șansă”;
c) certificat de calificare profesională nivel 1;
d) certificat de absolvire a anului de completare;
e) certificat de calificare profesională nivel 2;
f) certificat de calificare profesională, pentru absolvenții
învățământului profesional;
g) certificat de absolvire a ciclului inferior al liceului;
h) certificat de absolvire a liceului;
i) diplomă de bacalaureat;
j) diplomă de merit, pentru absolvenții care au promovat toate
clasele din intervalul IX—XII/XIII cu medii generale de minimum
9,50, iar la examenul de bacalaureat au obținut media 10;
k) certificat de calificare profesională nivel 3;
l) certificat de competență lingvistică de comunicare orală în
limba română;

m) certificat de competență lingvistică de comunicare orală în
limba maternă;
n) certificat de competență lingvistică într-o limbă de
circulație internațională;
o) certificat de competențe digitale însoțit de suplimentul
descriptiv;
p) atestat de competențe profesionale, pentru absolvenții
ciclului superior al liceului — filiera teoretică și vocațională;
q) certificat de competențe profesionale, pentru absolvenții
școlii postliceale/de maiștri;
r) atestat de pregătire psihopedagogică;
s) diplomă de absolvire a învățământului gimnazial, începând
cu absolvenții învățământului gimnazial promoția 2016.
(3) Actele de studii se eliberează în original sau duplicat.
Art. 2. — (1) Documentele școlare sunt:
a) registrul matricol;
b) catalogul clasei;
c) cataloagele pentru examenele de finalizare a studiilor;
d) cataloagele pentru examenele de corigențe și diferențe;
e) portofoliul educațional al elevului;
f) suplimentul descriptiv;
g) foaia matricolă, care se eliberează numai la cerere;
h) adeverința de studii/adeverința de absolvire;
i) registrul unic de evidență a formularelor actelor de studii.
(2) Carnetul de elev reprezintă document de corespondență
între unitatea de învățământ și familia elevului.
Art. 3. — (1) Unitățile de învățământ acreditate eliberează
actele de studii menționate la art. 1 alin. (2).

MONITORUL OFICIAL AL ROMÂNIEI, PARTEA I, Nr. 767/31.X.2011
(2) Unitățile de învățământ care au autorizație de funcționare
provizorie gestionează documentele școlare menționate la art. 2
alin. (1) pe formulare tipizate eliberate de inspectoratele școlare.
(3) Responsabilitatea completării, eliberării și anulării actelor
de studii și a duplicatelor revine directorului și secretaruluișef/secretarului unității de învățământ acreditate.
(4) Responsabilitatea întocmirii, modificării, eliberării și
anulării documentelor școlare revine directorului și secretaruluișef/secretarului unității de învățământ acreditate sau cu
autorizație de funcționare provizorie, dirigintelui sau titularului
de disciplină, în condițiile prevăzute de prezentul regulament.
(5) După încheierea anului școlar, toate documentele școlare
se păstrează și se arhivează la unitatea de învățământ cu
personalitate juridică.
CAPITOLUL II
Întocmirea actelor de studii și a documentelor școlare
Art. 4. — (1) În sistemul național de învățământ, actele de
studii și documentele școlare oficiale, nominalizate prin prezentul
regulament, se întocmesc numai în limba română, folosindu-se
alfabetul latin, în conformitate cu prevederile art. 10 alin. (4) din
Legea educației naționale nr. 1/2011.
(2) Este interzis să se facă ștersături, răzuiri, acoperire cu
pastă corectoare, prescurtări și/sau adăugări în actele de studii
și în documentele școlare.
SECȚIUNEA 1
Actele de studii

Art. 5. — (1) În termen de 15 zile de la finalizarea
studiilor/examenului de absolvire, actele de studii se întocmesc
de către unitățile de învățământ, se semnează și se ștampilează
de către persoanele indicate pe tipizat, pentru toți absolvenții
care au promovat nivelul de învățământ/examenul.
(2) Președinții comisiilor de examinare și conducerea unității
de învățământ sunt răspunzători pentru respectarea termenului
prevăzut la alin. (1).
Art. 6. — (1) Datele necesare pentru completarea actelor de
studii se transcriu din registrele matricole și din cataloagele
examenelor de finalizare a studiilor.
(2) În actele de studii, numele titularului, precum și toate
prenumele se înscriu fără prescurtări, cu litere mari, de tipar,
utilizând diacriticele. În toate actele de studii se înscriu cu
majuscule toate inițialele prenumelui tatălui. Inițialele prenumelui
mamei se înscriu în cazul în care tatăl este necunoscut.
(3) Datele privind locul nașterii, precum și celelalte mențiuni
se înscriu cu litere mari, de tipar. Înscrierea în actele de studii a
locului nașterii se face conform nomenclatorului oficial aprobat
și aflat în uz la data eliberării actului de naștere.
(4) Mediile obținute la examenul de finalizare a studiilor se
înscriu cu cifre arabe, iar explicitarea acestora se înscrie după
modelul: 7,89 (șapte 89%).
(5) Mențiunile despre an și zi se înscriu cu cifre arabe, iar
luna se completează cu litere mari de tipar.
(6) În actele de studii nu se admit modificări privind datele
personale ale titularilor și nici nu se eliberează alte acte de studii,
duplicate, cu nume sau prenume schimbate după eliberarea
actelor de studii originale.
(7) Actele de studii, cu excepția celor pe ale căror formulare
nu se indică aceasta, poartă în mod obligatoriu, în spațiul
rezervat, fotografia titularului, alb-negru sau color, format 3 x 4 cm,
fotografie care se aplică prin lipire/capsare. Pe fotografie se
aplică timbrul sec.

7

(8) Completarea actelor de studii se poate face prin scriere
la calculator, prin dactilografiere sau de mână, cu tuș sau
cerneală neagră, fără spații libere.
(9) Toate rubricile rămase libere se barează.
(10) Actele de studii se semnează de către persoanele ale
căror funcții sunt precizate în formular, cu pastă, tuș sau
cerneală neagră. Sub semnătură se trece, în clar, numele
acestora. Nu se admite aplicarea parafei în locul semnăturii
originale.
(11) În toate cazurile, ștampila trebuie să se aplice clar în
spațiul precizat pe formular, fără a se acoperi semnăturile
autorizate, iar textul trebuie să fie citeț.
(12) Instrucțiunile de completare se tipăresc, parțial sau total,
și pe coperta carnetelor de formulare ale actelor de studii.
(13) Pentru actele de studii eliberate pe bază de procură
notarială/consulară, la rubrica ăMențiuni” din registrul matricol
se trec numele, prenumele, calitatea împuternicitului, datele de
identitate și se semnează de către acesta.
(14) Actele de studii care se eliberează din carnet cu
matcă/cotor se întocmesc astfel încât matca/cotorul carnetului,
care rămâne în arhiva instituției de învățământ cu termen
permanent, să aibă înscrise toate datele de pe exemplarul
original care se eliberează titularului.
Art. 7. — (1) Înainte de a fi eliberate absolvenților, actele de
studii prevăzute cu spațiu rezervat pentru aplicarea timbrului sec
vor fi prezentate la inspectoratul școlar, în vederea aplicării
timbrului sec, însoțite de un borderou, în două exemplare,
pentru fiecare categorie de acte de studii.
(2) Un exemplar din borderou rămâne la inspectoratul școlar,
iar al doilea exemplar, vizat de inspectoratul școlar, se păstrează
în arhiva unității de învățământ.
(3) Borderoul cuprinde următoarele rubrici: numărul curent,
numele absolventului, inițialele prenumelui tatălui/mamei,
prenumele absolventului, seria și numărul formularului, anul
absolvirii, mențiuni.
(4) Pe borderouri se face mențiunea: ăS-a aplicat timbrul sec
pe un număr de.... (urmează denumirea actului de studii)”, după
care urmează data, numele, prenumele și semnătura persoanei
împuternicite pentru aplicarea timbrului sec.
SECȚIUNEA a 2-a
Documentele școlare

Art. 8. — (1) Documentele școlare se întocmesc numai pe
formulare ale căror machetă și conținut sunt stabilite anual și
prezentate pe site-ul Ministerului Educației, Cercetării,
Tineretului și Sportului în timp util, pentru a fi cunoscute și
preluate de toate unitățile de învățământ preuniversitar.
(2) Documentele școlare se întocmesc cu respectarea
mențiunilor corespunzătoare din art. 7 și se arhivează conform
prevederilor prezentului regulament. După completare, toate
documentele școlare devin acte cu regim special.
(3) Schimbările de nume intervenite pe parcursul frecventării
nivelului de învățământ se operează la solicitarea scrisă a
titularului, aprobată de directorul unității de învățământ, pe baza
actelor doveditoare, în toate documentele școlare. Actele
doveditoare ale schimbării de nume, în copie legalizată notarial,
se arhivează, cu termen de păstrare permanent.
(4) Modificarea se face cu tuș sau cu cerneală roșie,
menționând actul în temeiul căruia au fost efectuate.
Art. 9. — Instrucțiunile de completare se tipăresc, parțial sau
total, pe copertă.
Art. 10. — (1) Registrul matricol, după completare, devine
document școlar cu regim special.

8

MONITORUL OFICIAL AL ROMÂNIEI, PARTEA I, Nr. 767/31.X.2011

(2) Înscrierea elevilor în registrul matricol se face în
conformitate cu datele din actul de identitate, certificatul de
naștere, cartea de identitate, certificatul de căsătorie, alte acte
emise de organele competente, menționându-se și CNP-ul.
(3) Atribuirea numărului matricol se face începând cu
numărul 1, la începutul școlarizării, pe niveluri și forme de
învățământ, pe baza documentelor de stare civilă, cu
modificările ulterioare. Eventualele modificări se înregistrează
conform prevederilor art. 8 alin. (3) și (4).
(4) Pentru elevii transferați în timpul anului școlar, numărul
matricol se atribuie în continuarea seriei anului respectiv.
(5) Înscrierea mediilor pe ani de studiu se face pe baza
mediilor anuale încheiate în catalogul clasei, la care se adaugă
mențiuni cu privire la eventualele examene de diferență.
(6) Anual, situația școlară este certificată de secretarul unității
de învățământ și este confirmată, după verificare, de directorul
acesteia.
(7) În mod obligatoriu, numărul matricol al fiecărui elev din
catalog trebuie să corespundă cu cel din registrul matricol,
număr care se păstrează pe toată durata școlarizării.
(8) Pentru situațiile aprobate prin metodologii specifice de
transferare de la un nivel de pregătire la altul, de la o formă de
organizare la alta și de la o specializare la alta, în cadrul
aceleiași filiere sau de la filiere diferite, se menționează
denumirea disciplinelor la care s-au susținut examene de
diferență și notele obținute, fără modificarea mediilor generale
ale anilor echivalați.
(9) Pentru elevii transferați în cadrul aceluiași nivel de
învățământ, de la o filieră/profil/specializare la alta/altul, se
specifică examenele de diferență și rezultatele obținute,
menționându-se media anuală calculată la unitatea de
învățământ de la care provin — fără recalcularea mediei
generale.
(10) Pentru absolvenții învățământului profesional, ai școlilor
de arte și meserii și/sau ai anului de completare, care își
continuă studiile în învățământul liceal, în rubricile
corespunzătoare anilor școlari absolviți se trece baza legală de
continuare a studiilor, respectiv ăse continuă studiile conform
Hotărârii Guvernului nr. ..... sau Ordinului ministrului educației,
cercetării, tineretului și sportului nr. ........”; în această situație,
media finală a anilor de studii se calculează pentru anii școlari
frecventați la învățământul liceal, ciclul superior, și nu se iau în
calcul mediile anilor de studii din învățământul profesional și de
la eventualele examene de diferențe.
(11) Pentru absolvenții care au promovat examenul de
finalizare a studiilor, odată cu eliberarea actelor de studii se
completează în caseta corespunzătoare din registrul matricol
datele de identificare ale acestora, precum și rezultatele
examenului.
(12) Atât în registrul matricol, cât și în catalogul clasei se
înscriu citeț și în întregime toate disciplinele înscrise în planulcadru aferent filierei/profilului/specializării corespunzătoare/
corespunzător fiecărei clase.
(13) Registrul matricol, după completarea procesului-verbal,
tipărit pe ultima sa pagină, se arhivează la unitatea de
învățământ preuniversitar emitentă, cu termen de păstrare
permanent.
Art. 11. — (1) Catalogul clasei devine document școlar cu
regim special, după completarea cu datele de identificare ale
elevilor.
(2) Înscrierea elevilor în catalogul clasei se face în
conformitate cu datele din actul de identitate și din registrul
matricol, menționându-se în mod explicit numărul matricol,
volumul și pagina. Aceste elemente de identificare sunt trecute

la începutul anului școlar de către învățător sau de către
profesorul diriginte, pe baza datelor furnizate de secretariat.
Eventualele completări se fac de către învățătorul sau dirigintele
clasei, în baza documentelor existente la secretariatul unității de
învățământ.
(3) Înscrierea disciplinelor în catalogul clasei se face de către
învățător sau de către profesorul diriginte, citeț și în întregime,
în conformitate cu planul-cadru aferent filierei/profilului/
specializării corespunzătoare/corespunzător clasei respective și
în funcție de disciplinele opționale stabilite.
(4) Pentru evaluarea semestrială, pentru înscrierea
absențelor, precum și pentru încheierea mediilor semestriale și
anuale răspunde în mod direct titularul de disciplină. Este
interzisă înscrierea datelor fără note. Dirigintele răspunde de
exactitatea calculului aritmetic al mediei generale anuale.
(5) La sfârșitul anului școlar se întocmește, pe ultima pagină
a catalogului clasei, un proces-verbal privind verificarea mediilor
și a mediilor generale, semnat de învățător/diriginte și titularii de
discipline și vizat de directorul unității de învățământ.
(6) Notele/Mediile înscrise greșit în catalog se corectează
prin tăiere cu o linie orizontală și se înlocuiesc cu notele
corespunzătoare, cu cerneală roșie, se semnează de către
titularul de disciplină și de director, care aplică ștampila.
(7) Scoaterea catalogului din unitățile de învățământ este
interzisă.
(8) Catalogul clasei, după completarea procesului-verbal,
tipărit pe ultima sa pagină, se arhivează la unitatea de
învățământ preuniversitar emitentă, cu termen de păstrare
permanent.
Art. 12. — (1) Catalogul pentru examenele de finalizare a
studiilor devine document școlar cu regim special, după
completare. Completarea sa se face cu respectarea rubricației
din formular, conform metodologiei specifice fiecărui tip de
examen.
(2) Eventualele corecturi se fac cu cerneală roșie, se
confirmă prin semnătura președintelui și prin aplicarea ștampilei
de examen, astfel încât să nu se acopere înscrisul din catalog.
(3) După întocmire, catalogul pentru examenele de finalizare
a studiilor este verificat de toți membrii comisiei care, după
însușirea conținutului, semnează pe coperta formularului și în
locurile prevăzute expres în formular.
(4) După completare, catalogul menționat la alin. (1) se
arhivează la unitatea de învățământ preuniversitar
organizatoare/emitentă, cu termen de păstrare permanent.
Art. 13. — Prevederile art. 12 se aplică în mod corespunzător
în cazul cataloagelor pentru examenele de corigență și de
diferențe, care au o rubricație specifică. Termenul de păstrare
în arhiva unității de învățământ cuprinde toată durata studiilor
elevului.
Art. 14. — Portofoliul educațional al elevului reprezintă cartea
de identitate educațională a acestuia. Utilizarea lui debutează
începând cu clasa pregătitoare și se eliberează tuturor elevilor
care au absolvit anii școlari începând cu clasa a II-a.
Art. 15. — (1) Foaia matricolă se eliberează, la cerere, numai
elevilor care au absolvit un nivel de educație, conform sistemului
național de învățământ aprobat prin lege.
(2) Foaia matricolă se întocmește, pe baza înregistrărilor din
registrul matricol, prin copierea exactă a datelor, fără rotunjiri.
(3) Unitățile de învățământ preuniversitar particular acreditate
sau cu autorizație de funcționare provizorie eliberează foi
matricole întocmite și semnate de conducerea acestora, pe care
se aplică ștampila proprie.
(4) Eliberarea foilor matricole se consemnează în Registrul
unic de evidență a formularelor actelor de studii.

MONITORUL OFICIAL AL ROMÂNIEI, PARTEA I, Nr. 767/31.X.2011
(5) Pentru absolvenții învățământului profesional, ai școlilor
de arte și meserii și/sau ai anului de completare, care își
continuă studiile în învățământul liceal, în rubricile
corespunzătoare anilor școlari absolviți se trece baza legală de
continuare a studiilor, respectiv ăse continuă studiile conform
Hotărârii Guvernului nr. .... sau Ordinului ministrului educației,
cercetării, tineretului și sportului nr. ...”; în această situație, media
finală a anilor de studii se calculează pentru anii școlari
frecventați la învățământul liceal, ciclul superior, și nu se iau în
calcul mediile anilor de studii din învățământul profesional și de
la eventualele examene de diferențe.
(6) Foile matricole eliberate absolvenților învățământului
liceal prevăzuți la alin. (5) vor conține, în mod obligatoriu, durata
studiilor școlii absolvite anterior învățământului liceal și nivelul de
calificare obținut.
Art. 16. — (1) Adeverințele de studii și adeverințele de
absolvire sunt documente școlare care se deosebesc de
celelalte documente prin faptul că se eliberează solicitanților pe
bază de cerere, cu specificarea destinației și a termenului de
valabilitate, și nu au caracter de regim special.
(2) Adeverințele de studii și adeverințele de absolvire se
completează pe baza datelor din registrul matricol, se semnează
de către directorul/directorul-adjunct și de secretarulșef/secretarul unității de învățământ, se ștampilează, primesc
număr și se înregistrează în registrul de intrare-ieșire al
corespondenței din unitatea de învățământ. În registru trebuie
să apară în clar numele și prenumele/denumirea solicitantului,
data solicitării, numărul, data și persoana pe numele căreia se
eliberează adeverința, numele în clar și semnătura persoanei
care a completat și a eliberat documentul.
Art. 17. — (1) Prin adeverința de studii se precizează faptul
că titularul a finalizat unul sau mai multe/mulți semestre/ani de
studiu, că a parcurs anumite materii și se indică mediile obținute.
(2) Adeverința de studii se eliberează elevilor,
părinților/reprezentanților legali, împuterniciților acestora sau la
solicitarea scrisă a unor unități de învățământ ori a altor
persoane juridice, aprobată de directorul unității de învățământ.
(3) Pentru orice alte solicitări, conducerea unității de
învățământ va elibera o adeverință simplă.
Art. 18. — (1) Adeverința de absolvire a studiilor se
eliberează pentru finalizarea cursurilor, cu sau fără examen de
absolvire, pe baza unei cereri motivate, aprobate de către
directorul unității de învățământ.
(2) Termenul de valabilitate al adeverinței de absolvire este
de 15 zile de la data eliberării.
Art. 19. — (1) Registrul unic de evidență a formularelor
actelor de studii devine document școlar cu regim special, după
completarea cu datele de identificare ale elevului, atât la nivelul
inspectoratelor școlare, cât și al unităților de învățământ care
gestionează acte de studii.
(2) Registrul unic de evidență a formularelor actelor de studii
cuprinde toate categoriile de acte de studii, dar se completează
numai rubricile corespunzătoare actelor de studii care se
eliberează absolvenților nivelului de educație corespunzător
unității de învățământ.
(3) Înscrierea datelor se face în ordine cronologică, fără să se
lase rânduri libere între o activitate și alta, chiar dacă este vorba
de primire, predare sau transfer de acte.
(4) În prima parte a registrului unic de evidență a formularelor
actelor de studii sunt înscrise formularele actelor de studii
primite atât la nivel de inspectorat, cât și la nivel de unitate de
învățământ.

9

(5) Registrul unic de evidență a actelor de studii cuprinde și
o a doua parte, care se referă la evidența eliberării actelor de
studii unităților de învățământ sau absolvenților.
(6) Eventualele corecturi se fac numai cu cerneală roșie, în
rubrica imediat următoare sau în rubrică separată, dacă este
posibil, dacă nu, pe același rând.
(7) Numerotarea actelor de studii eliberate se face începând
cu numărul 1 și se continuă până la epuizarea lotului seriei
respective; în procesul-verbal de la sfârșitul registrului unic de
evidență a formularelor actelor de studii se face mențiunea
pozițiilor anulate, a stocului existent, certificând în clar numele
persoanelor care au efectuat operațiunile de întocmire și
eliberare. Mențiunea se semnează de secretarul-șef/secretar și
se avizează de director.
(8) Numerotarea seriei noi se face începând cu numărul 1 și
nu în continuare.
(9) Registrul unic de evidență a formularelor actelor de studii,
după completarea procesului-verbal tipărit pe ultima sa pagină,
se arhivează la unitatea de învățământ preuniversitar emitentă,
cu termen de păstrare permanent.
CAPITOLUL III
Eliberarea actelor de studii
Art. 20. — (1) Actele de studii se eliberează de către unitățile
de învățământ acreditate la care titularii au promovat ultimul an
de studiu.
(2) Actele de studii se eliberează, de regulă, titularilor, care
semnează pe actul original și pe cotor/matcă.
(3) În situații excepționale — persoane grav bolnave,
netransportabile, absente din țară — actele de studii se
eliberează persoanelor împuternicite, pe bază de procură
autentificată de notariat/consulat sau împuternicire avocațială în
baza unui contract.
(4) În cazul elevilor sub 16 ani, actele de studii pot fi eliberate
părinților/reprezentanților legali, fără a fi necesară procura
prevăzută la alin. (3).
(5) Împuternicitul semnează pentru primire, în clar, în
registrul matricol, în Registrul unic de evidență a formularelor
actelor de studii și pe cotorul/matca actului de studii eliberat, dar
nu și pe formularul original al actul de studii eliberat. În Registrul
unic de evidență a formularelor actelor de studii, la rubrica
ămențiuni”, se trec: numele, prenumele și calitatea
împuternicitului, precum și datele de identitate ale acestuia.
(6) Pentru absolvenții unităților de învățământ cu autorizație
de funcționare provizorie, actele de studii se eliberează de către
unitatea de învățământ de stat sau particulară acreditată la care
s-a susținut examenul de finalizare.
(7) Actele de studii completate și neridicate din cauza
decesului titularului pot fi eliberate soțului/soției, precum și unui
membru al familiei — ascendent sau descendent de gradul I
și II — titularului decedat, în baza unei cereri aprobate de
inspectoratul școlar, însoțită de copia legalizată a certificatului de
deces și de o declarație notarială, pe propria răspundere, privind
motivele invocate pentru ridicarea actului de studii.
Art. 21. — (1) Absolvenții învățământului de stat și/sau
particular autorizat/acreditat care, în baza unei aprobări
speciale, susțin și promovează examenul de finalizare a studiilor
la o altă unitate similară de învățământ cu sediul în alt județ vor
fi înscriși în registrul matricol, pe baza certificatului de absolvire
a liceului și a foii matricole, și vor primi acte de studii eliberate
de unitatea de învățământ unde au susținut și au promovat
examenul.

10

MONITORUL OFICIAL AL ROMÂNIEI, PARTEA I, Nr. 767/31.X.2011

(2) Aprobarea specială se acordă, în cazuri bine justificate,
de către cele două inspectorate școlare, cu avizul celor două
unități de învățământ implicate.
Art. 22. — (1) Actele de studii se eliberează
titularului/împuternicitului pe baza prezentării documentului de
identitate/procurii.
(2) Prin document de identitate se înțelege buletinul/cartea
de identitate sau pașaportul.
(3) În cazul în care nu există concordanță deplină între actele
de studii și actul de identitate prezentat de titular, este necesar
ca acest fapt să fie clarificat împreună cu organele de stat
competente.
(4) Actele de studii se eliberează titularilor cetățeni străini pe
baza pașaportului. În cazul în care titularul nu se poate prezenta,
actul de studii poate fi eliberat împuternicitului acestuia, pe baza
unei procuri autentificate de notariat sau eliberate de ambasada
țării respective în România ori de oficiul diplomatic/consular
român din țara de reședință, cu respectarea prevederilor art. 20
alin. (5).
Art. 23. — (1) Titularii sunt obligați să își ridice actele de studii
în termen de cel mult 3 luni de la data întocmirii acestora.
(2) Titularul/Împuternicitul este obligat să verifice
corectitudinea datelor din tipizat și să semnaleze pe loc
eventualele greșeli constatate.
(3) Conducerea unităților de învățământ are obligația de a
lua măsuri pentru evitarea stocării nejustificate a actelor de
studii, înștiințându-i la timp pe toți absolvenții, în vederea ridicării
actelor de studii respective.
(4) Actele de studii întocmite, dar neridicate se păstrează în
arhiva unității de învățământ emitente până la eliberare.
Art. 24. — Elevilor absolvenți, cetățeni români sau străini, li
se eliberează actele de studii cu condiția să se achite de toate
obligațiile financiare sau de altă natură către unitatea de
învățământ respectivă.
Art. 25. — (1) Eliberarea actelor se consemnează în
Registrul unic de evidență a formularelor actelor de studii.
(2) Procura folosită de persoanele mandatate se păstrează
în arhiva unității respective cu termen permanent.
(3) Pentru toate categoriile de acte de studii și documente
școlare eliberate se ține o evidență corespunzătoare în
registrele tipizate aflate în uz, consemnându-se: numărul de
ordine dat de unitatea de învățământ, numărul de înregistrare
al inspectoratului școlar, seria și numărul formularului, numele și
prenumele titularului, prenumele tatălui/mamei, locul și data
nașterii titularului, felul actului eliberat, anul școlar în care
titularul a terminat studiile, data eliberării, numele și prenumele
celui care a completat și eliberat actul, semnătura de primire și
alte mențiuni.
CAPITOLUL IV
Întocmirea și eliberarea duplicatelor actelor de studii
Art. 26. — (1) În cazul completării greșite din vina unității de
învățământ emitente a actului de studii original sau în cazul
prezentării actului de studii original deteriorat astfel încât nu mai
poate produce efectele pentru care a fost emis, în baza unei
cereri scrise a solicitantului, unitatea de învățământ care a
eliberat actul respectiv eliberează un duplicat al acestuia,
întocmit pe baza documentelor aflate în arhiva unității de
învățământ sau în cea a inspectoratului școlar, din care rezultă
situația școlară a solicitantului.
(2) În cazul pierderii, distrugerii sau al furtului actului de studii
original, cererea de eliberare a duplicatului este însoțită de
următoarele acte, care se arhivează cu termen de păstrare

permanent la inspectoratul școlar, iar copiile certificate ăconform
cu originalul”, la unitatea de învățământ:
a) declarația notarială, dată de titularul actului, în care sunt
cuprinse toate elementele necesare pentru identificare,
împrejurările în care actul original a fost pierdut, precum și alte
precizări care să confirme dispariția actului de studii respectiv.
Se va face în mod obligatoriu următoarea mențiune: ăactul de
studii original nu a fost lăsat gaj/garanție la o instituție de stat
sau particulară, din țară sau din străinătate, și nu a fost înstrăinat
cu bună-știință altei persoane fizice sau juridice”;
b) dovada publicării pierderii, distrugerii sau furtului actului
de studii în Monitorul Oficial al României, Partea a III-a;
c) copie legalizată la notariat după certificatul de
naștere/căsătorie;
d) două fotografii alb-negru sau color, format 3 x 4 cm;
e) aprobarea scrisă a consiliului de administrație al
inspectoratului școlar pentru eliberarea duplicatului, în urma
actelor depuse de către unitatea de învățământ.
(3) Pentru publicarea pierderii/distrugerii/furtului unui act de
studii, titularul se adresează Monitorului Oficial al României,
Partea a III-a, depunând un anunț care va cuprinde următoarele
date: denumirea actului de studii original, numele titularului,
inițialele prenumelui tatălui/mamei și toate prenumele titularului,
anul absolvirii, seria și numărul actului, numărul și data la care
a fost înregistrat în evidențele unității de învățământ emitente.
Art. 27. — (1) Duplicatul actului de studii se întocmește pe un
formular identic cu cel original emis la data absolvirii și se
eliberează după procedura prevăzută la actele de studii
originale.
(2) În situația în care nu se mai găsesc formulare de același
tip, se eliberează un duplicat redactat/tehnoredactat/scanat
după modelul actului original, în care se înscriu datele existente
în arhivă privind situația școlară a solicitantului. În această
situație se aplică timbru fiscal, a cărui valoare este stabilită
conform prevederilor Legii nr. 117/1999 privind taxele
extrajudiciare de timbru, cu modificările ulterioare.
(3) Pe duplicatele actelor de studii se completează cu:
numele și prenumele președintelui comisiei pentru examenul
respectiv, directorului, secretarului etc., existenți în funcțiile
respective la data absolvirii studiilor de către solicitanți; în cazul
în care nu sunt înscrise în clar numele persoanelor menționate
mai înainte, se completează (ss) ăindescifrabil”.
(4) Pe duplicatele actelor de studii, într-un spațiu
corespunzător, se face mențiunea: ăduplicat tipizat” sau, după
caz, ăredactat”, ăeliberat conform aprobării .... — (denumirea
instituției/organului care a aprobat eliberarea duplicatului), nr. ...
din ..... Confirmăm autenticitatea datelor cuprinse în prezentul
act de studii”. Urmează numele și prenumele, în clar, ale
directorului și secretarului unității de învățământ emitente.
(5) Se aplică ștampila unității emitente pe timbrul fiscal în
condițiile alin. (2) și lângă semnătura directorului.
(6) Duplicatele actelor de studii poartă, în partea de sus,
seria și numărul actului original eliberat, data și numărul acordat
de unitatea de învățământ respectivă în Registrul unic de
evidență a formularelor actelor de studii.
(7) Pe duplicat se înregistrează numărul și data eliberării,
număr care se completează cu cerneală roșie în Registrul unic
de evidență a formularelor actelor de studii sau într-un registru
similar pentru generațiile de absolvenți anterioare anului 2005,
completat separat, semnat de titular/împuternicit. Numerotarea
în registru începe de la 1 și se continuă până la epuizarea
registrului.

MONITORUL OFICIAL AL ROMÂNIEI, PARTEA I, Nr. 767/31.X.2011
(8) În registrul de eliberare a actului original, la titular, se
menționează, cu cerneală roșie, seria și numărul duplicatului,
numărul din registrul de eliberare și data eliberării.
(9) Borderoul pentru aplicarea timbrului sec pe duplicate
cuprinde următoarele rubrici: nr. crt., numele, inițialele
prenumelui tatălui/mamei, prenumele complet al absolventului,
seria și numărul formularului, numărul dat de unitatea de
învățământ, anul absolvirii, mențiuni — seria și numărul actului
original — urmându-se aceeași procedură ca și pentru actele
de studii originale.
(10) În registrul matricol și pe matca/cotorul actului original,
când actul s-a eliberat din carnet cu matcă/cotor, se
consemnează seria și numărul duplicatului eliberat.
(11) La eliberarea duplicatelor pe baza documentelor din
arhivele unităților de învățământ particulare, confesionale sau
ale unităților de învățământ echivalente cu acestea, care au
funcționat înainte de reforma învățământului din anul 1948, pe
formular se menționează, în mod obligatoriu, dacă în perioada
respectivă unitățile de învățământ în cauză aveau sau nu dreptul
de publicitate, precum și dacă din arhivă rezultă sau nu că
titularul actului a absolvit sau nu examenele cerute de lege, în
fața comisiilor instituite de drept.
Art. 28. — (1) Absolvenții unei unități de învățământ a cărei
arhivă se găsește la Arhivele Naționale sau la direcțiile județene
ale Arhivelor Naționale, care solicită un duplicat după un act de
studiu sau document școlar, depun la inspectoratul școlar o
cerere de eliberare a duplicatului, însoțită de actele doveditoare,
eliberate de Arhivele Naționale/direcțiile județene.
(2) Pe baza analizei actelor prezentate, inspectoratul școlar
nominalizează o unitate de învățământ cu același nivel de
pregătire, cu domeniu identic/asemănător, în vederea eliberării
duplicatului solicitat. Duplicatele actelor eliberate în aceste
condiții poartă mențiunea: ăA fost eliberat conform aprobării
inspectoratului școlar nr. ........ din data ......, pe baza
documentelor confirmate de Direcția Județeană a Arhivelor
Naționale care deține arhiva fostei ..... (denumirea fostei unități).
Confirmăm autenticitatea datelor cuprinse în prezentul act de
studii”. Urmează numele și prenumele, în clar, ale directorului și
secretarului unității de învățământ emitente.
Art. 29. — (1) Termenul pentru eliberarea duplicatelor este
de până la 30 de zile de la aprobarea cererii.
(2) Duplicatul se eliberează titularului/împuternicitului
conform prevederilor art. 20.
(3) În cazul pierderii, distrugerii, furtului sau al completării
greșite din vina unității de învățământ emitente a duplicatului,
se eliberează un alt exemplar, cu respectarea prevederilor
referitoare la întocmirea și eliberarea duplicatelor.
CAPITOLUL V
Reconstituirea situației școlare
Art. 30. — Situațiile școlare corespunzătoare actelor de studii
pot fi reconstituite, la cererea titularilor, numai dacă se face
dovada, prin acte emise de organele de stat competente, că
arhiva unității de învățământ care a eliberat actul original a fost
distrusă sau pierdută.
Art. 31. — Cererile de reconstituire se depun de către titulari
la inspectoratele școlare în raza cărora funcționează sau a
funcționat unitatea de învățământ respectivă.
Art. 32. — La cererea de reconstituire a studiilor se anexează
următoarele documente:
a) declarația dată de titularul actului ce urmează a fi
reconstituit, autentificată notarial; declarația trebuie să cuprindă
următoarele elemente necesare pentru identificare:
(i) denumirea actului solicitat;

11

(ii) denumirea unității de învățământ care a eliberat
actul de studii original;
(iii) ziua, luna, anul, sesiunea absolvirii;
(iv) numele și prenumele sub care a fost eliberat;
(v) împrejurările în care actul a fost pierdut sau distrus;
b) dovada pentru plata taxelor prevăzute de legislația în
vigoare;
c) două fotografii, alb-negru sau color, format 3 x 4 cm;
d) dovada eliberată de direcțiile județene/a municipiului
București ale/a Arhivelor Naționale sau de primăria
comunei/orașului/municipiului, din care să rezulte că arhiva școlii
în care s-au aflat documentele privind situația școlară cerută de
solicitant a fost distrusă sau pierdută;
e) declarațiile notariale a 3 martori — foști colegi și cel puțin
un profesor — care cunosc situația școlară a solicitantului și pot
preciza anii școlari promovați de acesta. Martorii sunt, de regulă,
cadre didactice din unitatea de învățământ, pe care solicitantul
le-a avut ca profesori la clasa/clasele sau în anul/anii de studii
pentru care se cere reconstituirea situației școlare sau la
examenul de absolvire;
f) copie de pe cartea de muncă sau de pe alt act echivalent,
dacă este cazul;
g) certificatul de naștere în copie legalizată;
h) orice alte dovezi.
Art. 33. — Dosarul întocmit pentru reconstituirea studiilor se
înaintează spre aprobare inspectoratelor școlare.
Art. 34. — (1) În situația în care solicitantul nu poate face
dovada deținerii unui act de studii sau dacă se apreciază că
dovezile din dosarul întocmit pentru reconstituirea studiilor nu
sunt pe deplin concludente, Ministerul Educației, Cercetării,
Tineretului și Sportului decide emiterea actului de studii solicitat
duplicat sau în urma promovării unor examene de verificare.
(2) Examenele de verificare a cunoștințelor se susțin global
și nu pentru fiecare clasă în parte și constau în probe scrise și
orale la principalele discipline de studii din planul de învățământ:
a) pentru învățământul primar: limba română, matematică,
istorie, geografie;
b) pentru învățământul gimnazial: limba și literatura română,
matematică, istorie, geografie, fizică, chimie, biologie;
c) pentru învățământul profesional: limba și literatura
română, matematică, o disciplină de specialitate, în funcție de
profil, și o probă practică;
d) pentru învățământul liceal, postliceal și de maiștri: limba și
literatura română, matematică, istorie, geografie, fizică, chimie,
biologie, o limbă modernă, după caz, o disciplină de pregătire în
meserie, în funcție de profil, și o probă practică, dacă este cazul.
(3) În cazul în care pentru eliberarea actului de studii solicitat
prin reconstituire este necesară susținerea unor examene, se
menționează și notele obținute la aceste examene de verificare
a cunoștințelor într-o foaie matricolă, anexă la actul de studii.
Art. 35. — Pe baza analizei actelor prezentate, inspectoratul
școlar nominalizează o unitate de învățământ cu același nivel
de pregătire, cu domeniu identic/asemănător, în vederea
eliberării duplicatului solicitat. Duplicatele actelor eliberate în
aceste condiții poartă mențiunea: ăA fost eliberat conform
aprobării inspectoratului școlar al județului/municipiului București
nr. ........ din data ..........., pe baza reconstituirii situației școlare
de la ................ (denumirea fostei unități). Confirmăm
valabilitatea datelor cuprinse în prezentul act de studii”.
Urmează numele și prenumele, în clar, ale directorului și
secretarului unității de învățământ emitente.

12

MONITORUL OFICIAL AL ROMÂNIEI, PARTEA I, Nr. 767/31.X.2011
CAPITOLUL VI
Anularea și/sau modificarea actelor de studii și
documentelor școlare

Art. 36. — (1) Formularele actelor de studii completate greșit,
cu ștersături, adăugări, cu ștampilă aplicată necorespunzător
sau fără fotografie, parțial distruse sau pronunțat deteriorate se
anulează cu aprobarea conducerii unității de învățământ, prin
scrierea cu litere mari, format de tipar, pe toată diagonala
imprimatului, a cuvântului ăANULAT”, atât pe actul care urma să
fie anulat, cât și pe matcă/cotor.
(2) Mențiunea respectivă se face și în Registrul unic de
evidență a formularelor actelor de studii.
(3) În astfel de cazuri, conducerile unităților de învățământ
dispun completarea altor formulare corespunzătoare, astfel:
a) act original, în cazul în care actul anulat nu a fost eliberat,
se află în carnet și se păstrează aceleași elemente de
identificare a unității de învățământ: denumirea, ștampila,
semnătura directorului, a secretarului, președintelui comisiei
etc.;
b) duplicat, în cazul în care se constată imposibilitatea de a
se completa în întregime un formular de act original. În acest
caz, cererea de eliberare a duplicatului este însoțită de copia de
pe actul de identitate și două fotografii alb-negru sau color,
format 3x4 cm;
c) duplicat, în cazul în care titularilor nu li s-au completat
actele de studii la timp sau nu există formulare tipizate în
unitatea de învățământ.
Art. 37. — (1) În cazul dispariției unui formular pentru acte
de studii, directorul unității de învățământ respective întreprinde
cercetări, încheie proces-verbal despre cele constatate,
sesizează imediat organul ierarhic superior și apoi, cu avizul
acestuia, organele de urmărire penală.
(2) Formularele pentru acte de studii care fac obiectul
alin. (1) sunt declarate ănule” prin publicarea unui anunț de către
unitatea de învățământ în Monitorul Oficial al României, Partea
a III-a.
(3) Actele de studii pot fi anulate și în temeiul unei hotărâri
judecătorești definitive și irevocabile. În acest caz se face
mențiunea în registrul matricol și în Registrul de evidență a
formularelor actelor de studii, precizându-se numărul și data
hotărârii, precum și instanța care a pronunțat hotărârea.
Art. 38. — (1) Modificarea unor rubrici din documentele
școlare se face pentru îndreptarea unor erori sau omisiuni
comise cu ocazia înregistrărilor, prin bararea textului greșit
printr-o linie orizontală trasă cu cerneală roșie, înscriindu-se
deasupra noul text tot cu cerneală roșie.
(2) Modificarea este semnată de către directorul unității de
învățământ și se ștampilează.
CAPITOLUL VII
Conținutul și forma actelor de studii
și ale documentelor școlare
Art. 39. — (1) Conținutul și formatul actelor de studii sunt
aprobate prin hotărâre a Guvernului, la propunerea Ministerului
Educației, Cercetării, Tineretului și Sportului, în conformitate cu
prevederile art. 6 alin. (3) din Legea nr. 1/2011.
(2) Actele de studii se tipăresc pe hârtie specială cu filigran
continuu, sunt înseriate, numerotate și prevăzute cu elemente
de siguranță.
(3) Formularele actelor de studii se broșează în carnete.
Art. 40. — Documentele școlare pot fi tipărite numai pe hârtie
de calitate, astfel încât să asigure păstrarea înscrisurilor o
perioadă de timp foarte îndelungată, de regulă 70—100 de ani,

cu respectarea, în mod obligatoriu, a modelului și conținutului
aprobate anual de minister.
CAPITOLUL VIII
Gestiunea actelor de studii și a documentelor școlare
Art. 41. — (1) Necesarul de formulare pentru actele de studii
și pentru celelalte documente școlare se determină, sub directa
coordonare a directorului unității beneficiare, în raport cu cifra
de școlarizare, cu numărul absolvenților și se înaintează
inspectoratului școlar.
(2) În baza necesarului furnizat de unitățile de învățământ,
inspectoratele școlare centralizează comenzile și solicită
cantitățile necesare din fiecare tip de formular al actelor de studii
pentru absolvenții din anul de învățământ următor. Se pot
comanda, în limitele a 5—10% în plus, formularele pentru actele
de studii necesare întocmirii duplicatelor și pentru acoperirea
numărului de formulare anulate, datorită greșelilor de
completare a acestora.
(3) Ministerul Educației, Cercetării, Tineretului și Sportului,
prin compartimentul de specialitate, acordă anual serie și număr
pentru toate tipurile de formulare ale actelor de studii și
controlează sistematic respectarea riguroasă a gestionării
acestora.
Art. 42. — (1) Predarea/Preluarea formularelor actelor de
studii se face prin completarea unui proces-verbal care conține,
în mod obligatoriu, seriile și numerele actelor de studii, în baza
unei împuterniciri speciale emise de inspectorul școlar general.
(2) Inspectorul școlar general desemnează, în afara
delegatului împuternicit, o a doua persoană ca însoțitor.
(3) Preluarea/Predarea în orice alt mod a formularelor actelor
de studii și a documentelor școlare este interzisă.
Art. 43. — (1) Inspectorii școlari generali sau inspectorii
școlari generali adjuncți, care răspund de actele de studii,
împreună cu comisia de recepție a inspectoratului școlar,
verifică, la sosirea în instituție, toate formularele pentru actele
de studii procurate și le predau, pe bază de proces-verbal,
persoanelor desemnate prin decizie a inspectorului școlar
general pentru a răspunde de gestiunea actelor de studii.
(2) După verificarea efectuată de comisia de recepție a
inspectoratului școlar, gestionarul înregistrează documentele în
Registrul unic de evidență a formularelor actelor de studii. În
același registru se evidențiază și eliberarea formularelor către
unitățile de învățământ.
(3) În cazul constatării unor nereguli, inspectoratul școlar îl
informează, în termen de 24 de ore, pe furnizorul formularelor și
ia măsurile corespunzătoare pentru soluționarea diferendelor.
Art. 44. — (1) Inspectoratul școlar, prin gestionar, predă
delegaților împuterniciți ai unităților de învățământ formularele
actelor de studii, în concordanță cu necesarul de imprimate
pentru promoția anului respectiv, întocmindu-se un procesverbal de predare-primire.
(2) Pe baza procesului-verbal de predare-primire se
descarcă gestiunea inspectoratului școlar, prin înregistrarea în
Registrul unic de evidență a formularelor actelor de studii, la
rubrica ăpredare”, cu menționarea datei eliberării, a seriei și
numărului formularului, denumirii unității de învățământ căreia i
s-au predat formularele, numelui, prenumelui, datelor din
buletinul/cartea de identitate și semnăturii directorului unității de
învățământ.
(3) Transferul actelor de studii între unitățile de învățământ
este posibil numai cu aprobarea inspectoratului școlar.
Art. 45. — La nivelul unității de învățământ, pe baza aceluiași
proces-verbal de predare-primire, secretarul/secretarul-șef

MONITORUL OFICIAL AL ROMÂNIEI, PARTEA I, Nr. 767/31.X.2011
înregistrează toate formularele actelor de studii primite în
Registrul unic de evidență a formularelor actelor de studii.
Art. 46. — (1) Păstrarea formularelor actelor de studii
necompletate, a actelor de studii completate și neridicate de
titulari, a celor anulate, a registrelor de evidență, precum și a
documentelor — împuterniciri speciale, delegații, proceseverbale etc. — pe baza cărora au fost primite/predate sau
eliberate imprimatele se face în dulapuri metalice, în condiții de
securitate deplină, cu termen de păstrare permanent.
(2) Diplomele, certificatele, atestatele, foile matricole sau alte
documente referitoare la situația școlară a titularilor decedați se
păstrează în arhiva școlii.
(3) Directorii unităților de învățământ asigură baza materială
necesară și răspund de organizarea și desfășurarea
corespunzătoare a activității de întocmire și păstrare a
documentelor școlare, precum și de eliberare a actelor de studii.
Art. 47. — Formularele actelor de studii necompletate
existente în unitățile de învățământ de stat sau particular, care
nu au fost procurate prin inspectoratele școlare, achiziționate
după 1995, se anulează și se casează.
Art. 48. — (1) La schimbarea directorului sau a persoanei
împuternicite cu gestionarea actelor de studii dintr-o unitate de
învățământ în cadrul căreia sunt gestionate formulare ale actelor
de studii, toate aceste tipizate, inclusiv documentele de
evidență, se predau cu proces-verbal noului director și
persoanei numite pentru a îndeplini sarcinile prevăzute de
prezentul regulament, menționându-se, în mod obligatoriu,
denumirea actelor aflate în gestiune, seria și numărul lor,
împreună cu procesele-verbale de predare-primire anterioare.
(2) Predarea-primirea se face prin redactarea unui procesverbal, în două exemplare, în prezența unui reprezentant al
inspectoratului școlar, desemnat de către inspectorul școlar
general. Un exemplar al procesului-verbal se înaintează
inspectoratului școlar.
Art. 49. — La sfârșitul fiecărui an școlar, dar nu mai târziu de
1 octombrie, directorul unității de învățământ verifică modul de
eliberare și gestionare a actelor de studii și stabilește stocul
acestora. Toate aceste elemente sunt menționate într-un
proces-verbal, a cărui copie este înaintată inspectoratului școlar.
Art. 50. — Unitățile de învățământ preuniversitar particulare
autorizate comandă documentele școlare numai prin intermediul
inspectoratului școlar în a cărui rază de activitate funcționează.
Art. 51. — (1) La intervale de timp de 10 ani, la nivelul
inspectoratelor școlare se constituie, prin decizie a inspectorului
școlar general, comisii care pot hotărî, pe bază de procesverbal, casarea formularelor pentru actele de studii
necompletate aflate în stoc. Din comisie fac parte:
a) președinte: inspectorul școlar general adjunct;
b) membru: inspectorul școlar sau altă persoană care
răspunde de gestiunea formularelor pentru acte de studii la
nivelul inspectoratului școlar;
c) membru: un director de liceu;
d) membru: consilierul juridic al inspectoratului școlar;
e) secretar: secretarul/secretarul șef al unei unități de
învățământ liceal.
(2) Unitățile de învățământ prezintă la inspectoratele școlare
actele de studii necompletate propuse pentru casare, pe bază
de proces-verbal, în baza căruia se descarcă de gestiune.
(3) Procesele-verbale de casare se întocmesc în
3 exemplare și cuprind, în mod obligatoriu, următoarele date:
felul formularului actului de studii, seria și numărul fiecărui
formular sau act propus pentru casare, modul în care a fost
casat, data întocmirii, semnăturile descifrabile ale membrilor
comisiei.

13

CAPITOLUL IX
Dispoziții finale
Art. 52. — (1) În cazul în care unele unități de învățământ au
fost reorganizate sau desființate, actele de studii originale,
neeliberate la absolvire, duplicatele sau foile matricole se
completează și se eliberează după metodologia prevăzută în
prezentul regulament, de către unitatea de învățământ
desemnată de inspectoratul școlar să păstreze arhiva unității de
învățământ reorganizate sau desființate.
(2) Duplicatele actelor eliberate în aceste condiții poartă și
mențiunea: ăA fost eliberat de ......................., care deține arhiva
fostei ....... (denumirea fostei unități).
Art. 53. — Pentru gestionarea, completarea și eliberarea
actelor de studii, persoanele prevăzute la art. 3 alin. (3) și art. 43
alin. (1) răspund disciplinar, material sau penal, în condițiile legii.
Art. 54. — Emiterea actelor de studii în alte condiții și de către
alte unități de învățământ decât cele prevăzute la art. 3 alin. (1)
se pedepsește conform legii penale, actele eliberate fiind nule
de drept.
Art. 55. — (1) Cererile pentru eliberări de acte de studii sau
extrase din documentele școlare ori pentru confirmarea lor,
primite direct din străinătate de către instituțiile/unitățile de
învățământ, se soluționează de către acestea conform
procedurilor prevăzute de prezentul regulament.
(2) Extrasele din programele și planurile de învățământ,
adeverințele de orice fel, care se eliberează cetățenilor străini
sau români, fac obiectul deciziei unității de învățământ pe care
solicitanții au absolvit-o.
Art. 56. — Inspectoratele școlare vizează acte de studii, foi
matricole, programe analitice etc., pe baza unor metodologii
specifice.
Art. 57. — (1) Diplomele de orice fel emise de unitățile de
învățământ preuniversitar din străinătate nu fac obiectul vizării
de către inspectoratele școlare.
(2) Diplomele, certificatele și celelalte acte de studii obținute
în străinătate sunt valabile în România numai după echivalarea
acestora, conform legii.
Art. 58. — (1) Ministerul Educației, Cercetării, Tineretului și
Sportului stabilește criteriile pentru echivalarea studiilor
efectuate în unitățile de învățământ preuniversitar din
străinătate.
(2) Studiile absolvite în unitățile de învățământ din străinătate
se echivalează, conform normelor în vigoare, cu studiile
absolvite în unități de învățământ din România, cu sau fără
examene de diferență.
(3) Cetățenii români, titularii actelor respective, se pot adresa
Ministerului Educației, Cercetării, Tineretului și Sportului, prin
Centrul Național de Recunoaștere și Echivalare a Diplomelor,
solicitând atestate sau adeverințe de echivalare.
Art. 59. — (1) Inspectorii școlari generali sunt obligați să
asigure controlul sistematic al activității de gestionare, întocmire,
eliberare a actelor de studii și a celorlalte documente școlare,
păstrare și arhivare a acestora.
(2) Termenul de păstrare a documentelor școlare menționat
în prezentul regulament poate fi modificat prin nomenclatorul
documentelor create și deținute de unitățile de învățământ din
cadrul inspectoratului școlar aprobat de direcția județeană a
Arhivelor Naționale.
Art. 60. — Ministerul Educației, Cercetării, Tineretului și
Sportului organizează anual instruiri, precum și acțiuni de control
privind modul în care sunt procurate, înregistrate, păstrate,
completate și eliberate actele de studii și documentele școlare.

14

MONITORUL OFICIAL AL ROMÂNIEI, PARTEA I, Nr. 767/31.X.2011

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

REGULAMENT
privind creditele destinate persoanelor fizice
Având în vedere prevederile art. 4 alin. (1), art. 45 alin. (1) și ale art. 61 din Ordonanța de urgență a Guvernului nr. 99/2006
privind instituțiile de credit și adecvarea capitalului, aprobată cu modificări și completări prin Legea nr. 227/2007, cu modificările și
completările ulterioare, ale art. 1 alin. (1) și ale art. 44 din Legea nr. 93/2009 privind instituțiile financiare nebancare, cu modificările
și completările ulterioare, ale art. 62 alin. (1) din Ordonanța de urgență a Guvernului nr. 113/2009 privind serviciile de plată, aprobată
cu modificări prin Legea nr. 197/2010, cu modificările și completările ulterioare, și ale art. 61 alin. (1) din Legea nr. 127/2011 privind
activitatea de emitere de monedă electronică,
în temeiul dispozițiilor art. 420 alin. (1) din Ordonanța de urgență a Guvernului nr. 99/2006, aprobată cu modificări și
completări prin Legea nr. 227/2007, cu modificările și completările ulterioare, ale Legii nr. 93/2009, cu modificările și completările
ulterioare, ale art. 186 alin. (1) din Ordonanța de urgență a Guvernului nr. 113/2009, aprobată cu modificări prin Legea nr. 197/2010,
cu modificările și completările ulterioare, ale Legii nr. 127/2011 și ale art. 48 din Legea nr. 312/2004 privind Statutul Băncii Naționale
a României,
Banca Națională a României emite prezentul regulament.
CAPITOLUL I
Domeniul de aplicare
Art. 1. — (1) Prezentul regulament se aplică instituțiilor de
credit persoane juridice române și sucursalelor instituțiilor de
credit persoane juridice străine, instituțiilor financiare nebancare
persoane juridice române și sucursalelor instituțiilor financiare
străine, înscrise în Registrul special, instituțiilor de plată
persoane juridice române care înregistrează un nivel
semnificativ al activității de creditare potrivit Regulamentului
Băncii Naționale a României nr. 21/2009 privind instituțiile de
plată, cu modificările și completările ulterioare, precum și
instituțiilor emitente de monedă electronică persoane juridice
române care înregistrează un nivel semnificativ al activității de
creditare potrivit Regulamentului Băncii Naționale a României
nr. 8/2011 privind instituțiile emitente de monedă electronică,
denumite în continuare împrumutători, și reglementează
condițiile minime de acordare și derulare a creditelor destinate
persoanelor fizice în scopul menținerii stabilității financiare.
(2) Sunt exceptate de la aplicarea dispozițiilor prezentului
regulament instituțiile financiare care intră sub incidența secțiunii
a 2-a a cap. IV a titlului I al părții I din Ordonanța de urgență a
Guvernului nr. 99/2006 privind instituțiile de credit și adecvarea
capitalului, aprobată cu modificări și completări prin Legea
nr. 227/2007, cu modificările și completările ulterioare.
Art. 2. — În înțelesul prezentului regulament, termenii și
expresiile de mai jos au următoarele semnificații:
a) credit pentru investiții imobiliare — orice credit care
îndeplinește cumulativ următoarele condiții: (i) este garantat cu
ipotecă imobiliară; și (ii) este acordat în scopul dobândirii ori
menținerii drepturilor de proprietate asupra unui teren și/sau
unei construcții, realizate ori care urmează să se realizeze, sau
în scopul reabilitării, modernizării, consolidării ori extinderii unei
construcții sau pentru viabilizarea unui teren; în această
categorie intră și creditele acordate exclusiv în scopul
rambursării unui credit pentru investiții imobiliare;
b) credit de consum — credit, altul decât cel prevăzut la
lit. a).
Art. 3. — (1) Pot face excepție de la prevederile prezentului
regulament creditele acordate în scopuri medicale, pentru deces
și cele pentru studii.

(2) Împrumutătorii vor stabili prin normele proprii de creditare
condițiile de acordare și de garantare a creditelor prevăzute la
alin. (1).
(3) Prezentul regulament nu se aplică în cazul sumelor
acoperite pe întreaga perioadă de derulare a creditului de
garanție de tip depozit colateral constituit la instituția creditoare
și nici în cazul creditelor acordate exclusiv în scopul
restructurării la același împrumutător, din considerente de
dificultăți financiare ale debitorului, a creditului/creditelor în sold
la momentul realizării operațiunii de restructurare în scopul
adaptării condițiilor de rambursare la noile posibilități ale
debitorului.
CAPITOLUL II
Dispoziții privind finanțarea persoanelor fizice
Art. 4. — Acordarea, garantarea și derularea creditelor
destinate persoanelor fizice se realizează pe bază contractuală,
în conformitate cu reglementările interne ale împrumutătorilor,
aprobate de organele competente.
Art. 5. — (1) Împrumutătorii desfășoară activitatea de
creditare a persoanelor fizice pe baza reglementărilor proprii
validate de Banca Națională a României — Direcția
supraveghere.
(2) Orice modificare ulterioară a reglementărilor proprii se
notifică Băncii Naționale a României și devine aplicabilă numai
după validarea acesteia de către Direcția supraveghere.
Art. 6. — (1) Împrumutătorii stabilesc în cadrul
reglementărilor interne, în concordanță cu profilul și strategia lor
de risc, cel puțin următoarele:
a) modalitatea de organizare a activității de acordare și
derulare a creditelor destinate persoanelor fizice și, atunci când
este cazul, condițiile de garantare pentru fiecare tip de credit,
inclusiv limita maximă admisă pentru valoarea finanțării în raport
cu valoarea garanției;
b) categoriile de clienți eligibili pentru finanțare;
c) procedura de clasificare a clientelei-țintă pe categorii de
risc de nerambursare, fundamentat pe profilul general de risc al
împrumutătorului;
d) categoriile de venituri considerate eligibile de către
împrumutător, diferențiat pe categorii de clientelă, precum și
coeficienții de ajustare aferenți, în funcție de gradul de
certitudine și de caracterul de permanență ale acestora;

MONITORUL OFICIAL AL ROMÂNIEI, PARTEA I, Nr. 767/31.X.2011
e) categoriile de cheltuieli care se deduc din veniturile
eligibile în scopul determinării gradului total de îndatorare,
incluzând cel puțin cheltuielile de subzistență și obligațiile de
plată, altele decât cele de natura creditului;
f) nivelurile maxime admise pentru gradul total de îndatorare,
inclusiv fundamentarea acestora, diferențiate pe categoriile de
clientelă, pe destinația creditului (de exemplu, credit de consum,
credit pentru investiții imobiliare), pe tipul creditului (defalcat în
funcție de moneda de exprimare sau, după caz, de indexare, de
tipul dobânzii, respectiv fixă ori variabilă, de termenul de
acordare a creditului și de comportamentul clientului în legătură
cu onorarea serviciului datoriei determinat de calitatea
garanției); în cazul creditelor de consum, nivelurile maxime
admise pentru gradul total de îndatorare sunt stabilite inclusiv
prin luarea în considerare a riscului valutar, a riscului de rată a
dobânzii și a riscului de diminuare a veniturilor disponibile pe
perioada de derulare a creditului;
g) metodologia de reconsiderare periodică a coeficienților de
ajustare a veniturilor și nivelurilor maxime admise pentru gradul
de îndatorare, în vederea asigurării acurateței acestora pe o
bază continuă.
(2) La fundamentarea nivelurilor maxime admise pentru
gradul total de îndatorare în cazul creditelor de consum se vor
utiliza următoarele valori:
a) pentru șocul pe curs de schimb — 35,5% EUR, 52,6% CHF,
40,9% USD. În cazul celorlalte valute se utilizează valoarea
aferentă CHF. În cazul în care venitul solicitantului și creditul
solicitat sunt exprimate în două monede străine diferite, pentru
șocul pe curs de schimb se utilizează maximul dintre șocurile
celor două valute față de moneda națională;
b) pentru șocul pe rata dobânzii — 0,6 puncte procentuale
pentru toate monedele;
c) pentru șocul pe venit, în cazul veniturilor de natură
salarială — 6%.
(3) Prevederile prezentului articol privind riscul valutar se
aplică numai pentru partea de finanțare pentru care clientul nu
dovedește că dispune de venituri în valuta creditului sau
indexate la valuta creditului. Prevederile privind riscul de rată a
dobânzii nu se aplică în cazul creditelor cu dobândă fixă.
Art. 7. — Gradul total de îndatorare se determină ca pondere
a obligațiilor totale de plată decurgând din credite sau alte
finanțări rambursabile în veniturile eligibile din care s-au dedus
cheltuielile prevăzute la art. 6 alin. (1) lit. e).
CAPITOLUL III
Dispoziții privind practici de creditare sănătoase
Art. 8. — Împrumutătorii trebuie să își organizeze activitatea
de creditare astfel încât să asigure separarea clară și efectivă a
funcției de promovare și vânzare a produselor de creditare de
funcția de analiză a riscului de credit și monitorizare a expunerii.
Art. 9. — (1) Împrumutătorii analizează capacitatea de
rambursare a clienților pe baza unui nivel al veniturilor
considerate eligibile de către împrumutători care nu poate
depăși cu mai mult de 20% pe cel aferent anului anterior.
(2) Împrumutătorii stabilesc venitul aferent anului anterior pe
baza documentelor care să certifice veniturile declarate
autorităților fiscale.
(3) În situația în care nu există obligații legale de declarare a
veniturilor la autoritățile fiscale, împrumutătorii stabilesc venitul
aferent anului anterior pe baza altor documente justificative.
(4) Prin excepție de la dispozițiile alin. (1), împrumutătorii pot
lua în calcul venituri ce depășesc nivelul stabilit, numai după
obținerea de la client a documentelor justificative care să
demonstreze caracterul de continuitate în viitor a acestora.
Documentele justificative trebuie să dovedească modificările
intervenite în situația veniturilor clientului, cum ar fi schimbarea
încadrării în funcție, schimbarea locului de muncă sau modificări

15

cu impact semnificativ asupra creșterii volumului afacerilor
persoanelor care obțin venituri din activități independente.
Art. 10. — La acordarea creditului, împrumutătorii trebuie să
se asigure că din documentele și informațiile prezentate rezultă
că pe întreaga perioadă de acordare a creditului gradul total de
îndatorare a solicitantului se încadrează în nivelul maxim admis
aplicabil acestuia.
Art. 11. — (1) La acordarea creditelor de consum denominate
în valută ori indexate la cursul unei valute, solicitantul trebuie să
dispună de garanții reale și/sau personale la un nivel de
minimum 133% din valoarea creditului.
(2) Pentru scopurile prezentului regulament, polițele de
asigurare având ca obiect acoperirea riscului de neplată vor fi
asimilate garanțiilor personale.
(3) Pot face excepție de la obligația de garantare facilitățile
de creditare prin trageri în descoperit de cont, precum și
creditele acordate prin intermediul cardurilor de credit, a căror
valoare nu depășește de 3 ori nivelul veniturilor nete lunare, fără
a depăși însă o limită stabilită prin reglementările interne ale
împrumutătorului.
Art. 12. — (1) Creditele de consum pot fi acordate pe o
durată de maximum 5 ani.
(2) Prevederile alin. (1) nu se aplică creditelor de consum cu
destinație imobiliară, în sensul art. 2 lit. a) pct. (ii), acordate în lei
și pentru care debitorul a făcut dovada deținerii unui avans de
minimum 40%.
Art. 13. — (1) Valoarea unui credit pentru investiții imobiliare
nu poate depăși 85% din valoarea garanției ipotecare în cazul
creditelor acordate în lei.
(2) În cazul creditelor denominate într-o monedă străină sau
indexate la cursul unei monede străine, valoarea unui credit
pentru investiții imobiliare nu poate depăși 80% din valoarea
garanției ipotecare dacă debitorul obține veniturile eligibile
denominate ori indexate la moneda creditului.
(3) Valoarea unui credit pentru investiții imobiliare acordat
unui debitor care nu obține veniturile eligibile denominate sau
indexate la moneda creditului nu poate depăși 75% din valoarea
garanției ipotecare în cazul creditelor denominate în euro sau
indexate la cursul euro și 60% în cazul creditelor denominate în
alte monede străine ori indexate la cursul unor alte monede
străine.
(4) Prevederile alin. (1) — (3) nu se aplică în cazul creditelor
pentru investiții imobiliare garantate integral sau parțial de stat.
Art. 14. — Împrumutătorii trebuie să pună la dispoziția
persoanelor fizice care solicită acordarea unui credit în valută
sau indexat la cursul unei valute broșuri editate conținând
avertizări cu privire la posibilitatea și consecințele creșterii
costului creditului în cazul materializării riscului valutar, precum
și recomandări asupra nivelului gradului de îndatorare
acceptabil pentru diferitele categorii de clientelă.
Art. 15. — Împrumutătorii sunt obligați să informeze clienții
prin menționarea în cadrul graficelor de rambursare aferente
contractelor de credit ori, dacă nu se întocmesc grafice de
rambursare, prin menționarea distinctă în cadrul contractelor de
credit a posibilității modificării, în sensul majorării, a sumelor
datorate, în cazul materializării riscului valutar și a riscului de
rată a dobânzii.
Art. 16. — (1) Împrumutătorii trebuie să se asigure că terțele
părți implicate în analiza prealabilă a capacității de rambursare
a clientului, de tipul intermediarilor de credit, aplică aceleași
proceduri ca împrumutătorii.
(2) Împrumutătorii urmăresc calitatea portofoliului de credite
aferent clienților atrași de fiecare terță parte prevăzută la
alin. (1), comparativ cu cea a portofoliului de credite aferent
clienților atrași direct de împrumutători.

16

MONITORUL OFICIAL AL ROMÂNIEI, PARTEA I, Nr. 767/31.X.2011

(3) Analiza efectuată potrivit alin. (2) stă la baza deciziei
împrumutătorului de a continua relația de afaceri cu fiecare
dintre terțele părți prevăzute la alin. (1).
CAPITOLUL IV
Sancțiuni, dispoziții tranzitorii și finale
Art. 17. — Nerespectarea prevederilor prezentului
regulament atrage aplicarea măsurilor și/sau a sancțiunilor
prevăzute la art. 226 și 229 din Ordonanța de urgență a
Guvernului nr. 99/2006, aprobată cu modificări și completări prin
Legea nr. 227/2007, cu modificările și completările ulterioare,
sau, după caz, la art. 58 și 59 din Legea nr. 93/2009 privind
instituțiile financiare nebancare, cu modificările și completările
ulterioare, ori la art. 66 și 68 din Ordonanța de urgență a
Guvernului nr. 113/2009 privind serviciile de plată, aprobată cu
modificări prin Legea nr. 197/2010, cu modificările și
completările ulterioare, respectiv la art. 69 și art. 71 din Legea
nr. 127/2011 privind activitatea de emitere de monedă
electronică.
Art. 18. — (1) Împrumutătorii care dispun de reglementări
proprii validate de Banca Națională a României în baza
Regulamentului Băncii Naționale a României nr. 3/2007 privind
limitarea riscului de credit la creditele destinate persoanelor
fizice, cu modificările și completările ulterioare, transmit
modificările realizate pentru ducerea la îndeplinire a dispozițiilor
prezentului regulament, aprobate de organele competente, în
termen de cel mult 90 de zile de la data publicării acestuia în
Monitorul Oficial al României, Partea I, în vederea validării,
potrivit dispozițiilor prevăzute la art. 5.
(2) Împrumutătorii care nu dispun de reglementări proprii
validate de Banca Națională a României în baza Regulamentului
Băncii Naționale a României nr. 3/2007, cu modificările și
completările ulterioare, vor întreprinde măsurile necesare pentru
ducerea la îndeplinire a obligațiilor ce le revin potrivit prezentului
regulament și vor transmite Direcției supraveghere din cadrul
Băncii Naționale a României, în termen de cel mult 90 de zile de

la data publicării prezentului regulament în Monitorul Oficial al
României, Partea I, normele de creditare astfel modificate,
aprobate de organele competente, spre validare sau, după caz,
în scopul conformării la prevederile art. 19.
(3) Până la îndeplinirea condițiilor prevăzute la art. 5 sau,
după caz, a cerințelor ce se impun potrivit alin. (2),
împrumutătorii vor utiliza reglementările proprii aplicabile la data
intrării în vigoare a prezentului regulament.
(4) În aplicarea prevederilor alin. (3), în termen de maximum
30 de zile de la intrarea în vigoare a prezentului regulament,
sucursalele instituțiilor de credit persoane juridice străine vor
utiliza nivelurile maxime ale gradului de îndatorare prevăzute la
art. 19.
Art. 19. — (1) Până la îndeplinirea condiției prevăzute la
art. 5 alin. (1), în cazul împrumutătorilor care la data intrării în
vigoare a prezentului regulament desfășoară activitatea de
creditare a persoanelor fizice în baza normelor interne de
creditare nevalidate de Banca Națională a României, nivelul
maxim al gradului de îndatorare este limitat la 35%.
(2) În situația prevăzută la alin. (1), nivelul maxim al gradului
de îndatorare aferent creditului de consum denominat în valută
sau indexat la cursul unei valute, alta decât cea în care debitorul
obține veniturile eligibile, nu va putea depăși 10%.
Art. 20. — Dispozițiile art. 11, 12 și 13 nu se aplică creditelor
acordate exclusiv în scopul rambursării datoriilor aferente
creditelor contractate anterior intrării în vigoare a prezentului
regulament.
Art. 21. — Casele centrale supraveghează respectarea de
către cooperativele de credit afiliate a cerințelor prevăzute în
prezentul regulament.
Art. 22. — La data intrării în vigoare a prezentului regulament
se abrogă Regulamentul Băncii Naționale a României nr. 3/2007
privind limitarea riscului de credit la creditele destinate
persoanelor fizice, publicat în Monitorul Oficial al României,
Partea I, nr. 177 din 14 martie 2007, cu modificările și
completările ulterioare.

Președintele Consiliului de administrație al Băncii Naționale a României,
Mugur Constantin Isărescu
București, 28 octombrie 2011.
Nr. 24.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 767/31.X.2011 conține 16 pagini.

Prețul: 3,20 lei

&JUYDGY|527287]
ISSN 1453—4495

