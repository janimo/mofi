Anul 179 (XXIII) — Nr. 915

PARTEA I

LEGI, DECRETE, HOTĂRÂRI ȘI ALTE ACTE

Joi, 22 decembrie 2011

SUMAR

Nr.
DECIZII ALE CURȚII CONSTITUȚIONALE
Decizia nr. 1.243 din 22 septembrie 2011 referitoare la excepția
de neconstituționalitate a dispozițiilor art. 252 alin. (2)
lit. b) din Legea nr. 53/2003 — Codul muncii ..........
Decizia nr. 1.306 din 4 octombrie 2011 referitoare la excepția
de neconstituționalitate a dispozițiilor art. 71 alin. (2) și
(3) din Ordonanța de urgență a Guvernului
nr. 116/2009 pentru instituirea unor măsuri privind
activitatea de înregistrare în registrul comerțului........
Decizia nr. 1.348 din 13 octombrie 2011 referitoare la excepția
de neconstituționalitate a prevederilor art. 39 alin. (3)
din Legea nr. 248/2005 privind regimul liberei circulații
a cetățenilor români în străinătate ..............................
Decizia nr. 1.393 din 20 octombrie 2011 referitoare la excepția
de neconstituționalitate a dispozițiilor art. 25 alin. (1)
și (3) din Legea nr. 26/1990 privind registrul comerțului ....
Decizia nr. 1.473 din 8 noiembrie 2011 referitoare la excepția
de neconstituționalitate a dispozițiilor art. 119 alin. (1) din
Legea nr. 31/1990 privind societățile comerciale......
HOTĂRÂRI ALE GUVERNULUI ROMÂNIEI
1.243. — Hotărâre privind exercitarea, cu caracter temporar,
în condițiile legii, a funcției publice de subprefect al
județului Buzău de către domnul Ungureanu Valeriu
Alexandru ..................................................................
1.253. — Hotărâre privind aplicarea mobilității pentru domnul
Dézsi Attila din funcția publică de prefect al județului
Hunedoara în funcția publică de inspector
guvernamental............................................................

Pagina

Nr.

Pagina
DECIZII ALE PRIMULUI-MINISTRU

135.

— Decizie privind prelungirea perioadei de exercitare,
cu caracter temporar, de către doamna Ioana Lazăr a
funcției publice de secretar general adjunct al
Ministerului Educației, Cercetării, Tineretului și
Sportului ....................................................................

11

136.

— Decizie privind numirea doamnei Ana-Ioana Rusu
în funcția de consilier de stat în cadrul aparatului
propriu de lucru al primului-ministru ..........................

12

— Decizie privind numirea prin mobilitate a domnului
Dézsi Attila în funcția publică de inspector
guvernamental............................................................

12

2–3

4–5
137.
5–7

ACTE ALE COMISIEI DE SUPRAVEGHERE
A ASIGURĂRILOR

7–8
15.
8–10

13–15

ACTE ALE BĂNCII NAȚIONALE A ROMÂNIEI

10
44.
11

— Ordin pentru modificarea și completarea Normelor
privind principiile de organizare a unui sistem de
control intern și management al riscurilor, precum și
organizarea și desfășurarea activității de audit intern
la asigurători/reasigurători, aprobate prin Ordinul
președintelui Comisiei de Supraveghere a Asigurărilor
nr. 18/2009 ................................................................

— Circulară privind ratele dobânzilor plătite la
rezervele minime obligatorii constituite în lei și în euro
începând cu perioada de aplicare 24 noiembrie—
23 decembrie 2011 ....................................................

16

2

MONITORUL OFICIAL AL ROMÂNIEI, PARTEA I, Nr. 915/22.XII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.243
din 22 septembrie 2011

referitoare la excepția de neconstituționalitate a dispozițiilor art. 252 alin. (2) lit. b)
din Legea nr. 53/2003 — Codul muncii
Augustin Zegrean
Acsinte Gaspar
Aspazia Cojocaru
Petre Lăzăroiu
Iulia Antoanella Motoc
Mircea Ștefan Minea
Ion Predescu
Puskás Valentin Zoltán
Tudorel Toader
Cristina Teodora Pop

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 268 alin. (2) lit. b) din Legea nr. 53/2003 —
Codul muncii, excepție ridicată de Școala Națională de Sănătate
Publică și Management Sanitar în Dosarul nr. 33.397/3/2009 al
Tribunalului București — Secția a VIII-a conflicte de muncă și
asigurări sociale și care formează obiectul Dosarului
nr. 44D/2011 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 6 octombrie 2010, pronunțată în Dosarul
nr. 33.397/3/2009, Tribunalul București — Secția a VIII-a
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 268 alin. (2) lit. b) din Legea nr. 53/2003 —
Codul muncii, excepție ridicată de Școala Națională de
Sănătate Publică și Management Sanitar într-un litigiu având ca
obiect anularea unei decizii de sancționare disciplinară.
În motivarea excepției de neconstituționalitate se arată
că sancțiunea corectă a lipsei din decizia de sancționare
disciplinară a elementelor prevăzute de lege este nulitatea
relativă, întrucât interesul ocrotit este unul particular, iar
angajatul interesat de anularea deciziei trebuie să demonstreze
nu numai neîndeplinirea cerințelor legale, ci și faptul că prin
această omisiune i-a fost produsă o vătămare.
Se susține totodată că sancționarea unei astfel de omisiuni
cu nulitatea absolută încalcă principiul egalității statuat la art. 16
din Constituție. Este dat în acest sens exemplul a două
persoane care se află în situații de fapt similare, ambele
săvârșind abateri disciplinare, însă de gravități diferite, prima
dintre ele, care a săvârșit o abatere mai gravă, pentru care i-a

fost desfăcut contractul de muncă, reușind să obțină anularea
deciziei de sancționare pentru motivul lipsei din cuprinsul
acesteia a uneia dintre mențiunile prevăzute de lege și, prin
urmare, un drept de creanță asupra angajatorului egal cu
salariile care i s-ar fi cuvenit de la data concedierii până la data
reintegrării efective în muncă, în timp ce cealaltă este
sancționată, pentru o faptă mai ușoară, cu desfacerea
contractului de muncă, decizia de sancționare a acestuia
neputând fi anulată, din moment ce nu există omisiuni în
cuprinsul acesteia care să atragă anulabilitatea.
De asemenea, se arată că exemplul anterior referit poate
determina pronunțarea unor soluții inechitabile, fapt ce
contravine dispozițiilor constituționale ale art. 21 și prevederilor
art. 6 paragraful 1 din Convenția pentru apărarea drepturilor
omului și a libertăților fundamentale referitor la dreptul la un
proces echitabil, fiind încălcate în acest fel și dispozițiile art. 11
din Constituție.
Tribunalul București — Secția a VIII-a conflicte de muncă
și asigurări sociale apreciază că excepția de
neconstituționalitate este neîntemeiată.
Astfel, instanța opinează că susținerile autorului potrivit
cărora textul criticat încalcă dispozițiile constituționale ale art. 16
pleacă de la greșita premisă că acest text se aplică unor
persoane care se află în aceeași situație de fapt. Or, dispozițiile
criticate sunt aplicate, potrivit opiniei instanței, în mod egal
tuturor persoanelor, iar art. 16 din Constituție garantează
aplicarea lor indiferent de situațiile de fapt în care acestea se
află.
Referitor la pretinsa încălcare a prevederilor art. 21 din
Constituție, instanța arată că autorul pleacă, de asemenea, de
la o premisă greșită, aceea că fiecărui angajat trebuie să îi fie
asigurat dreptul de a obține anularea deciziei de concediere, or,
în realitate, dispozițiile constituționale invocate, precum și cele
ale art. 6 paragraful 1 din Convenția pentru apărarea drepturilor
omului și a libertăților fundamentale garantează soluționarea
cauzelor în termene rezonabile de către instanțe independente,
prin aplicarea dispozițiilor legale incidente tuturor cetățenilor,
fără privilegii și fără discriminări.
Instanța opinează, totodată, că dispozițiile art. 11 din
Constituție nu au incidență în cauză.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale

MONITORUL OFICIAL AL ROMÂNIEI, PARTEA I, Nr. 915/22.XII.2011
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, așa cum
reiese din încheierea de sesizare, îl constituie prevederile
art. 268 alin. (2) lit. b) din Legea nr. 53/2003 — Codul muncii,
publicată în Monitorul Oficial al României, Partea I, nr. 72 din
5 februarie 2003. În urma modificării Legii nr. 53/2003 prin
Legea nr. 40/2011 și a republicării Legii nr. 53/2003 în Monitorul
Oficial al României, Partea I, nr. 345 din 18 mai 2011, art. 268
alin. (2) lit. b) din Legea nr. 53/2003 a devenit art. 252 alin. (2)
lit. b). Având în vedere faptul că această ultimă modificare nu a
afectat esența dispozițiilor criticate și ținând cont de dispozitivul
Deciziei Plenului Curții Constituționale nr. III din 31 octombrie
1995, publicată în Monitorul Oficial al României, Partea I, nr. 259
din 9 noiembrie 1995, potrivit căruia ăÎn cazul în care, după
invocarea unei excepții de neconstituționalitate în fața instanțelor
judecătorești, prevederea legală supusă controlului a fost
modificată, Curtea Constituțională se pronunță asupra
constituționalității prevederii legale, în noua sa redactare, numai
dacă soluția legislativă din legea sau ordonanța modificată este,
în principiu, aceeași cu cea dinaintea modificării”, Curtea
urmează să examineze dispozițiile art. 252 alin. (2) lit. b) din
Legea nr. 53/2003, care au în prezent următoarea redactare:
ă(2) Sub sancțiunea nulității absolute, în decizie se cuprind în
mod obligatoriu: [...]
b) precizarea prevederilor din statutul de personal,
regulamentul intern, contractul individual de muncă sau
contractul colectiv de muncă aplicabil care au fost încălcate de
salariat;”.
În opinia autorului excepției, textele criticate încalcă
dispozițiile constituționale ale art. 11 — Dreptul internațional și
dreptul intern, ale art. 16 privind egalitatea în drepturi, ale art. 20 —
Tratatele internaționale privind drepturile omului și ale art. 21 —
Accesul liber la justiție, precum și dispozițiile art. 6 paragraful 1
din Convenția pentru apărarea drepturilor omului și a libertăților
fundamentale privind dreptul la un proces echitabil.
Examinând excepția de neconstituționalitate, Curtea
constată că, în jurisprudența sa, a mai analizat prevederile de

3

lege criticate prin prisma acelorași critici și prin raportare la
aceleași texte din Constituție ca și cele invocate în prezenta
cauză. În acest sens este și Decizia nr. 1.675 din 15 decembrie
2009, publicată în Monitorul Oficial al României, Partea I, nr. 112
din 19 februarie 2010, prin care Curtea a reținut că soluția
legislativă criticată are ca scop asigurarea stabilității raporturilor
de muncă, a desfășurării acestora în condiții de legalitate și a
respectării drepturilor și îndatoririlor ambelor părți ale raportului
juridic de muncă. În același timp, este menită să asigure
apărarea drepturilor și intereselor legitime ale salariatului, având
în vedere poziția obiectiv dominantă a angajatorului în
desfășurarea raportului de muncă. Aplicarea sancțiunilor
disciplinare și, în mod special, încetarea raportului de muncă din
voința unilaterală a angajatorului sunt permise cu respectarea
unor condiții de fond și de formă riguros reglementate de
legislația muncii, în scopul prevenirii eventualelor conduite
abuzive ale angajatorului.
Mențiunile și precizările pe care în mod obligatoriu trebuie să
le conțină decizia de aplicare a sancțiunii disciplinare au rolul, în
primul rând, de a-l informa concret și complet pe salariat cu
privire la faptele, motivele și temeiurile de drept pentru care i se
aplică sancțiunea, inclusiv cu privire la căile de atac și termenele
în care are dreptul să constate temeinicia și legalitatea măsurilor
dispuse din voința unilaterală a angajatorului.
Angajatorul, întrucât deține toate datele, probele și
informațiile pe care se întemeiază măsura dispusă, trebuie să
facă dovada temeiniciei și legalității acelei măsuri, salariatul
putând doar să le combată prin alte dovezi pertinente. Astfel,
mențiunile și precizările prevăzute de textul de lege sunt
necesare și pentru instanța judecătorească, în vederea
soluționării legale și temeinice a eventualelor litigii determinate
de actul angajatorului.
De altfel, aceste considerente au fost reținute și prin Decizia
nr. 319 din 29 martie 2007, publicată în Monitorul Oficial al
României, Partea I, nr. 292 din 3 mai 2007, și prin Decizia
nr. 383 din 7 iulie 2005, publicată în Monitorul Oficial al
României, Partea I, nr. 792 din 31 august 2005.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 252 alin. (2) lit. b) din Legea nr. 53/2003 —
Codul muncii, excepție ridicată de Școala Națională de Sănătate Publică și Management Sanitar în Dosarul nr. 33.397/3/2009 al
Tribunalului București — Secția a VIII-a conflicte de muncă și asigurări sociale.
Definitivă și general obligatorie.
Pronunțată în ședința publică din data de 22 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Teodora Pop

4

MONITORUL OFICIAL AL ROMÂNIEI, PARTEA I, Nr. 915/22.XII.2011
CURTEA CONSTITUȚIONALĂ

D E C I Z I A Nr. 1.306
din 4 octombrie 2011

referitoare la excepția de neconstituționalitate a dispozițiilor art. 71 alin. (2) și (3) din Ordonanța de
urgență a Guvernului nr. 116/2009 pentru instituirea unor măsuri privind activitatea de înregistrare
în registrul comerțului
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 71 alin. (2) și (3) din Ordonanța de urgență a
Guvernului nr. 116/2009 pentru instituirea unor măsuri privind
activitatea de înregistrare în registrul comerțului, excepție
ridicată de Societatea Comercială Bus Trans — S.R.L. din
Râmnicu-Vâlcea și de Dragoș Viorel Stoica în Dosarul
nr. 3.223/90/2010 al Tribunalului Vâlcea — Secția civilă.
Excepția formează obiectul Dosarului Curții Constituționale
nr. 4.463D/2010.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 25 octombrie 2010, pronunțată în Dosarul
nr. 3.223/90/2010, Tribunalul Vâlcea — Secția civilă a sesizat
Curtea Constituțională cu excepția de neconstituționalitate
a dispozițiilor art. 71 alin. (2) și (3) din Legea nr. 84/2010
privind aprobarea Ordonanței de urgență a Guvernului
nr. 116/2009 pentru instituirea unor măsuri privind
activitatea de înregistrare în registrul comerțului, excepție
ridicată de Societatea Comercială Bus Trans — S.R.L. din
Râmnicu-Vâlcea și de Dragoș Viorel Stoica într-o cauză având
ca obiect înscrierea în Registrul Comerțului.
În motivarea excepției de neconstituționalitate autorii
acesteia susțin că dispozițiile de lege criticate dispun că
hotărârea prin care se soluționează cererile de înregistrare și
cererile de intervenție este executorie și este supusă numai
recursului, ceea ce este de natură a contraveni prevederilor
constituționale ale art. 21, 126 și 129.
Tribunalul Vâlcea — Secția civilă apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului arată că dispozițiile criticate nu aduc
atingere prevederilor art. 21 din Constituție. Chiar dacă
hotărârea pronunțată are caracter executoriu, partea interesată
are acces liber la justiție prin folosirea căii de atac a recursului,

putând să își prezinte apărările și cererile cu privire la acest
aspect în cursul soluționării recursului. Prevederile criticate nu
aduc atingere nici dispozițiilor art. 126 și 129 din Legea
fundamentală.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Deși instanța de judecată a sesizat Curtea Constituțională
cu excepția de neconstituționalitate a dispozițiilor art. 71 alin. (2)
și (3) din Legea nr. 84/2010 privind aprobarea Ordonanței de
urgență a Guvernului nr. 116/2009 pentru instituirea unor măsuri
privind activitatea de înregistrare în registrul comerțului, se
constată că art. 71 a fost introdus în cuprinsul Ordonanței de
urgență a Guvernului nr. 116/2009 prin pct. 13 din Legea
nr. 84/2010. Așa fiind, obiectul excepției de neconstituționalitate
îl reprezintă dispozițiile art. 71 alin. (2) și (3) din Ordonanța de
urgență a Guvernului nr. 116/2009 pentru instituirea unor măsuri
privind activitatea de înregistrare în registrul comerțului,
publicată în Monitorul Oficial al României, Partea I, nr. 296 din
30 decembrie 2009. Ordonanța a fost aprobată prin Legea
nr. 84/2010, publicată în Monitorul Oficial al României, Partea I,
nr. 323 din 17 mai 2010. Textul criticat are următorul conținut:
ă(2) Soluționarea cererilor de înregistrare și a cererilor de
intervenție se face cu citarea părții și a intervenienților. Instanța
se pronunță de urgență, în condițiile art. 49—56 din Codul de
procedură civilă.
(3) Hotărârea pronunțată în condițiile alin. (2) este executorie
și este supusă numai recursului.”
În susținerea neconstituționalității acestor dispoziții, autorii
excepției invocă prevederile constituționale ale art. 21 referitor
la accesul liber la justiție, art. 126 referitor la instanțele
judecătorești și art. 129 referitor la folosirea căilor de atac.
Examinând excepția de neconstituționalitate, Curtea
constată că susținerile autorilor excepției sunt neîntemeiate,
deoarece, potrivit art. 126 alin. (2) din Legea fundamentală,
procedura de judecată este stabilită prin lege și, ca atare,
legiuitorul este suveran în adoptarea regulilor de procedură,
evident, cu respectarea prevederilor și principiilor
constituționale.
Așa cum Curtea Constituțională a statuat în numeroase
rânduri, liberul acces la justiție presupune accesul la mijloacele
procedurale prin care justiția se înfăptuiește. În ceea ce privește
compatibilitatea unor proceduri speciale sau a particularităților
procedurale pentru exercitarea drepturilor procesuale ale părților
cu principiul liberului acces la justiție, este de competența
exclusivă a legiuitorului de a institui regulile de desfășurare a
procesului în fața instanțelor judecătorești. Este de altfel o

MONITORUL OFICIAL AL ROMÂNIEI, PARTEA I, Nr. 915/22.XII.2011
soluție care rezultă în mod categoric din dispozițiile art. 126
alin. (2) și art. 129 din Constituție. Principiul liberului acces la
justiție presupune posibilitatea neîngrădită a celor interesați de
a utiliza procedurile, în formele și în modalitățile instituite de
lege.

5

Astfel, chiar dacă hotărârea prin care se soluționează cererile
de înregistrare și cererile de intervenție are caracter executoriu,
nimic nu împiedică partea interesată să formuleze calea de atac
a recursului împotriva acesteia, respectând, în același timp, și
dispozițiile legale aplicabile.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 71 alin. (2) și (3) din Ordonanța de urgență
a Guvernului nr. 116/2009 pentru instituirea unor măsuri privind activitatea de înregistrare în registrul comerțului, excepție ridicată
de Societatea Comercială Bus Trans — S.R.L. din Râmnicu-Vâlcea și de Dragoș Viorel Stoica în Dosarul nr. 3.223/90/2010 al
Tribunalului Vâlcea — Secția civilă.
Definitivă și general obligatorie.
Pronunțată în ședința publică din data de 4 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 1.348
din 13 octombrie 2011

referitoare la excepția de neconstituționalitate a prevederilor art. 39 alin. (3) din Legea nr. 248/2005
privind regimul liberei circulații a cetățenilor români în străinătate
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 39 alin. (3) din Legea nr. 248/2005 privind
regimul liberei circulații a cetățenilor români în străinătate,
excepție ridicată din oficiu de Tribunalul Satu Mare — Secția
civilă în Dosarul său nr. 10.438/83/2010 și care formează
obiectul Dosarului nr. 4.460D/2010 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate, ca
neîntemeiată, apreciind că își mențin valabilitatea cele reținute
de Curtea Constituțională prin Decizia nr. 623 din 3 octombrie
2006.

C U R T E A,

având în vedere actele și lucrările dosarului, constată
următoarele:
Prin Încheierea din 1 octombrie 2010, pronunțată în Dosarul
nr. 10.438/83/2010, Tribunalul Satu Mare — Secția civilă a
sesizat Curtea Constituțională cu excepția de
neconstituționalitate a prevederilor art. 39 alin. (3) din Legea
nr. 248/2005 privind regimul liberei circulații a cetățenilor
români în străinătate, excepție ridicată de instanță din oficiu
într-o cauză având ca obiect soluționarea unei cereri formulate
de Direcția pentru Evidența Persoanelor și Administrarea
Bazelor de Date referitoare la limitarea exercitării dreptului unei
anumite persoane la libera circulație în străinătate.
În motivarea excepției de neconstituționalitate instanța
care a ridicat-o din oficiu susține, în esență, că prevederile
art. 39 alin. (3) din Legea nr. 248/2005 sunt neconstituționale,
întrucât impunerea condiției ca întregul proces având ca obiect
restrângerea dreptului la liberă circulație a cetățenilor români în
străinătate să se desfășoare pe o perioadă de maximum 5 zile
încalcă dreptul la apărare, ținând cont de faptul că trebuie
îndeplinite și o serie de demersuri cu caracter administrativ și
organizatoric. Or, accesul la justiție și exercitarea concretă a
dreptului la apărare trebuie să aibă un caracter efectiv, fiind
necesar un interval de timp suficient pentru desfășurarea
procesului, astfel încât garanțiile procesuale și procedurale să
nu devină derizorii.

6

MONITORUL OFICIAL AL ROMÂNIEI, PARTEA I, Nr. 915/22.XII.2011

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 39 alin. (3) din Legea nr. 248/2005 privind
regimul liberei circulații a cetățenilor români în străinătate,
publicată în Monitorul Oficial al României, Partea I, nr. 682 din
29 iulie 2005. Ulterior sesizării Curții Constituționale, textul de
lege criticat a fost modificat prin art. I pct. 3 din Legea
nr. 206/2010, publicată în Monitorul Oficial al României, Partea I,
nr. 767 din 17 noiembrie 2010, având în prezent următoarea
redactare: ăÎn cazul prevăzut la alin. (2), instanța se pronunță,
prin hotărâre, în termen de 5 zile de la primirea solicitării
autorităților competente și comunică hotărârea părților, Direcției
Generale de Pașapoarte, Inspectoratului General al Poliției de
Frontieră, precum și serviciului public comunitar pentru
eliberarea și evidența pașapoartelor simple, competent să
elibereze pașaportul simplu persoanei împotriva căreia a fost
dispusă măsura.”
Alineatul (2) la care face referire textul de lege criticat
prevede că, în situația restrângerii exercitării dreptului la liberă
circulație în străinătate cu privire la persoana a cărei prezență pe
teritoriul unui stat, prin activitatea pe care o desfășoară sau ar
urma să o desfășoare, ar aduce atingere gravă intereselor
României sau, după caz, relațiilor bilaterale dintre România și
acel stat, măsura se dispune, la solicitarea instituției cu
competențe în domeniul apărării, ordinii publice sau siguranței
naționale care deține date ori informații cu privire la activitatea
pe care persoana o desfășoară sau urmează să o desfășoare în
străinătate, de către tribunalul în a cărui rază teritorială se află
domiciliul acestei persoane, iar când aceasta are domiciliul în
străinătate, de către Tribunalul București.
Curtea observă că modificarea ulterioară a textului de lege
criticat constă în abrogarea din cuprinsul acestuia a cazului
prevăzut la alin. (1) al aceluiași articol, care se referea la
persoanele returnate dintr-un stat în baza unui acord de
readmisie încheiat între România și acel stat. Întrucât, din
documentele aflate la dosarul cauzei, rezultă că autorul
excepției de neconstituționalitate nu se află în situația descrisă,
și având în vedere că soluția de principiu cuprinsă în textul de
lege criticat nu este esențial diferită față de cea anterioară,
devine aplicabilă Decizia Plenului Curții Constituționale nr. III din
31 octombrie 1995, publicată în Monitorul Oficial al României,
Partea I, nr. 259 din 9 noiembrie 1995, potrivit căreia, în cazul în
care, după invocarea unei excepții de neconstituționalitate în
fața instanțelor judecătorești, prevederea legală supusă
controlului a fost modificată, Curtea Constituțională se pronunță
asupra constituționalității prevederii legale, în noua sa redactare,
numai dacă soluția legislativă din legea sau ordonanța
modificată este, în principiu, aceeași cu cea dinaintea
modificării.

În opinia instanței care a ridicat excepția de
neconstituționalitate, textul de lege criticat contravine
următoarelor dispoziții din Legea fundamentală: art. 21 —
Accesul liber la justiție, art. 23 — Libertatea individuală, art. 24 —
Dreptul la apărare și art. 25 — Libera circulație.
Examinând excepția de neconstituționalitate, Curtea
constată că s-a mai pronunțat asupra constituționalității
prevederilor de lege ce formează obiect al excepției de față, în
varianta anterioară modificării, dar care, așa cum s-a arătat,
cuprinde dispoziții similare celor actuale. Astfel, prin Decizia
nr. 623 din 3 octombrie 2006, publicată în Monitorul Oficial al
României, Partea I, nr. 931 din 16 noiembrie 2006, Curtea a
reținut că, în cauzele privind restrângerea exercitării dreptului la
liberă circulație în străinătate a cetățenilor români, faptul că
termenele prevăzute sunt foarte scurte nu are semnificația unei
limitări a accesului liber la justiție, iar această reglementare
specială, derogatorie de la dreptul comun, se circumscrie
domeniului normelor procedurale, a căror reglementare, potrivit
dispozițiilor art. 126 alin. (2) din Constituție, reprezintă atributul
exclusiv al legiuitorului.
Întrucât nu au intervenit elemente noi, care să justifice
schimbarea acestei jurisprudențe a Curții Constituționale,
considerentele și soluția deciziei menționate își păstrează
valabilitatea și în cauza de față.
Măsura care se poate dispune, prin intermediul acestui text
de lege, față de anumite persoane, mai precis față de acei
cetățeni români a căror prezență pe teritoriul unui stat, prin
activitatea pe care o desfășoară sau ar urma să o desfășoare,
ar aduce atingere gravă intereselor României sau, după caz,
relațiilor bilaterale dintre România și acel stat, reprezintă
într-adevăr o restrângere a exercitării dreptului la liberă
circulație. Prin Decizia nr. 901 din 5 decembrie 2006, publicată
în Monitorul Oficial al României, Partea I, nr. 49 din 23 ianuarie
2007, Curtea a statuat că măsura dispusă în baza textului de
lege criticat se circumscrie însă situațiilor expres și limitativ
prevăzute în art. 53 din Constituție, respectiv apărarea securității
naționale și a ordinii publice, având în vedere că problema
controlului migrației ilegale din România prezintă interes atât pe
plan intern, cât și extern. În condițiile nevoii întreținerii unor bune
relații internaționale, măsura apare, de asemenea, ca necesară
într-o societate democratică. Totodată, Curtea reține că
restrângerea libertății de circulație este proporțională cu situația
care a determinat-o. Astfel, măsura vizează exclusiv teritoriul
unui anumit stat, persoana fiind liberă să călătorească, fără
niciun fel de restricții, în oricare alt stat, desigur, în măsura în
care îndeplinește condițiile cerute de lege în acest scop. Prin
urmare, nu aduce atingere însăși existenței libertății. De
asemenea, perioada pentru care această restrângere
acționează este strict determinată, fiind limitată la cel mult 3 ani,
potrivit art. 38 din Legea nr. 248/2005. În fine, Curtea constată
că măsura nu este de natură să fie aplicată în mod
discriminatoriu, instanța de judecată fiind cea care va aprecia
dacă se impune o asemenea măsură, în funcție de criterii
obiective, iar nu pe considerente arbitrarii.
Curtea reține, totodată, că nu este întemeiată nici critica prin
raportare la dispozițiile art. 23 din Constituție. Prevederile art. 39
alin. (3) din Legea nr. 248/2005 nu pun în discuție libertatea
individuală a persoanei, având exclusiv caracter procedural. De
altfel, între libertatea individuală și libertatea de a circula nu
există o relație biunivocă, întrucât privarea de libertate implică,
în mod necesar, și limitarea dreptului la liberă circulație,
reciproca nefiind însă adevărată, în sensul că restrângerea
libertății consacrate la art. 25 din Constituție nu presupune și
pierderea sau restrângerea libertății individuale.

MONITORUL OFICIAL AL ROMÂNIEI, PARTEA I, Nr. 915/22.XII.2011

7

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 39 alin. (3) din Legea nr. 248/2005 privind
regimul liberei circulații a cetățenilor români în străinătate, excepție ridicată din oficiu de Tribunalul Satu Mare — Secția civilă în
Dosarul său nr. 10.438/83/2010.
Definitivă și general obligatorie.
Pronunțată în ședința publică din data de 13 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.393
din 20 octombrie 2011

referitoare la excepția de neconstituționalitate a dispozițiilor art. 25 alin. (1) și (3)
din Legea nr. 26/1990 privind registrul comerțului
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 25 alin. (1) și (3) din Legea nr. 26/1990 privind
registrul comerțului, excepție ridicată de Societatea Comercială
ăBus Trans” — S.R.L. din Râmnicu Vâlcea, Camelia Stoica și
Viorel Dragoș Stoica în Dosarul nr. 1.650/90/2010 al Tribunalului
Vâlcea — Secția comercială și contencios administrativ fiscal și
care formează obiectul Dosarului Curții Constituționale
nr. 3.453D/2010.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, menționând în acest sens Decizia Curții
Constituționale nr. 743 din 1 iunie 2010.
C U R T E A,

având în vedere actele și lucrările dosarului, constată
următoarele:
Prin Încheierea din 15 iulie 2010, pronunțată în Dosarul
nr. 1.650/90/2010, Tribunalul Vâlcea — Secția comercială și
contencios administrativ fiscal a sesizat Curtea

Constituțională cu excepția de neconstituționalitate a
dispozițiilor art. 25 alin. (1) și (3) din Legea nr. 26/1990
privind registrul comerțului, excepție ridicată de Societatea
Comercială ăBus Trans” — S.R.L. din Râmnicu-Vâlcea, Camelia
Stoica și Viorel Dragoș Stoica într-o cauză având ca obiect
soluționarea cererii de radiere a unor mențiuni din registrul
comerțului.
În motivarea excepției de neconstituționalitate autorii
acesteia susțin că normele legale criticate sunt
neconstituționale, deoarece legiuitorul a stabilit limitativ
persoanele care pot fi citate, respectiv registrul comerțului și
comerciantul, îngrădind accesul la justiție pentru cetățenii ce au
interes în cauzele care au ca temei Legea nr. 26/1990 privind
registrul comerțului.
Tribunalul Vâlcea — Secția comercială și contencios
apreciază
că
excepția
de
administrativ
fiscal
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, notele scrise
depuse, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.

8

MONITORUL OFICIAL AL ROMÂNIEI, PARTEA I, Nr. 915/22.XII.2011

Obiectul excepției de neconstituționalitate îl constituie
prevederile art. 25 alin. (1) și 3 din Legea nr. 26/1990 privind
registrul comerțului, republicată în Monitorul Oficial al României,
Partea I, nr. 49 din 4 februarie 1998, cu modificările și
completările ulterioare, care au următorul cuprins:
— Art. 25 alin. (1) și (3): ă(1) Orice persoană fizică sau
juridică prejudiciată ca efect al unei înmatriculări ori printr-o
mențiune în registrul comerțului are dreptul să ceară radierea
înregistrării păgubitoare, în tot sau numai cu privire la anumite
elemente ale acesteia, în cazul în care prin hotărâri judecătorești
irevocabile au fost desființate în tot sau în parte sau modificate
actele care au stat la baza înregistrării cu privire la care se
solicită radierea, dacă prin hotărârea judecătorească nu a fost
dispusă menționarea în registrul comerțului.
[...]
(3) Tribunalul se pronunță asupra cererii cu citarea oficiului
registrului comerțului și a comerciantului.”
În susținerea neconstituționalității acestor dispoziții legale
sunt invocate prevederile constituționale ale art. 16 alin. (1)
potrivit căruia cetățenii sunt egali în fața legii și a autorităților
publice, art. 21 privind accesul liber la justiție și art. 24 alin. (1)
privind garantarea dreptului la apărare.
Examinând excepția de neconstituționalitate, Curtea
constată că asupra dispozițiilor criticate Curtea s-a mai
pronunțat, spre exemplu prin Decizia nr. 743 din 1 iunie 2010,
publicată în Monitorul Oficial al României, Partea I, nr. 437 din
30 iunie 2010, sau prin Decizia nr. 241 din 9 martie 2006,
publicată în Monitorul Oficial al României, Partea I, nr. 387 din
5 mai 2006.

Prin deciziile menționate, Curtea a reținut că prevederile
art. 25 din Legea nr. 26/1990 privind registrul comerțului
reprezintă norme de procedură care reglementează aspecte
referitoare la funcționarea societăților comerciale în condiții de
legalitate și nu conțin dispoziții de natură să îngrădească dreptul
de liber acces la justiție.
De asemenea, prin Decizia nr. 1.144 din 4 decembrie 2007,
publicată în Monitorul Oficial al României, Partea I, nr. 14 din
8 ianuarie 2008, Curtea a constatat că dispozițiile art. 25 din
Legea nr. 26/1990 privind registrul comerțului prevăd, în mod
evident, tocmai dreptul persoanelor prejudiciate printr-o
înregistrare păgubitoare în registrul comerțului de a se adresa
instanței de judecată, precum și posibilitatea folosirii unei căi de
atac împotriva hotărârii judecătorești de soluționare a cererii, iar
condiționarea dreptului de a cere radierea înregistrării de
desființarea, prin hotărâri judecătorești irevocabile, a actelor
care au stat la baza înregistrării cu privire la care se solicită
radierea nu semnifică îngrădirea accesului la justiție.
Această normă legală constituie o parte integrantă a
modalității în care legiuitorul a dorit să reglementeze cap. III al
Legii nr. 26/1990, intitulat ăEfectuarea înregistrărilor”. De altfel,
este atributul exclusiv al legiuitorului să reglementeze
competența instanțelor judecătorești și procedura de judecată,
potrivit art. 126 alin. (2) din Constituție, atâta vreme cât își
subordonează acest demers regulilor și principiilor
constituționale.
Întrucât nu au intervenit elemente noi, care să justifice
reconsiderarea jurisprudenței, atât soluția pronunțată prin
deciziile amintite, cât și argumentele pe care aceasta s-a bazat
își mențin valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 25 alin. (1) și (3) din Legea nr. 26/1990
privind registrul comerțului, excepție ridicată de Societatea Comercială ăBus Trans” — S.R.L. din Râmnicu Vâlcea, Camelia Stoica
și Viorel Dragoș Stoica în Dosarul nr. 1.650/90/2010 al Tribunalului Vâlcea — Secția comercială și contencios administrativ fiscal.
Definitivă și general obligatorie.
Pronunțată în ședința publică din data de 20 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 1.473
din 8 noiembrie 2011

referitoare la excepția de neconstituționalitate a dispozițiilor art. 119 alin. (1)
din Legea nr. 31/1990 privind societățile comerciale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea

— președinte
— judecător
— judecător
— judecător
— judecător

Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— judecător
— judecător
— judecător
— judecător
— magistrat-asistent

MONITORUL OFICIAL AL ROMÂNIEI, PARTEA I, Nr. 915/22.XII.2011
Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 119 din Legea nr. 31/1990 privind societățile
comerciale, excepție ridicată de Societatea Comercială
ăAlimentexp” — S.A. (fostă Comaliment — S.A.) în Dosarul
nr. 2.788/40/2009 al Curții de Apel Cluj — Secția comercială, de
contencios administrativ și fiscal, care formează obiectul
Dosarului Curții Constituționale nr. 76D/2011.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, cu referire la jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 8 noiembrie 2010, pronunțată în Dosarul
nr. 2.788/40/2009, Curtea de Apel Cluj – Secția comercială,
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 119 din Legea nr. 31/1990 privind societățile
comerciale, excepție ridicată de Societatea Comercială
ăAlimentexp” — S.A. (fostă Comaliment — S.A.) într-o cauză
având ca obiect autorizarea convocării Adunării Generale a
Acționarilor.
În motivarea excepției de neconstituționalitate autoarea
acesteia susține, în esență, că prevederile criticate consacră o
procedură neconstituțională de convocare a adunărilor generale
ale acționarilor, fie ele ordinare sau extraordinare, și oferă
posibilitatea unor acționari care dețin doar 5% din capitalul
societății să pună în discuție, la momente inoportune pentru
societate, conducerea acesteia sau deciziile luate anterior. O
astfel de situație afectează dreptul de proprietate al acționarilor
majoritari, de fapt al tuturor acționarilor, care nu fac parte din
grupul care dorește convocarea adunărilor generale.
De asemenea, procedura prevăzută de textul legal criticat,
punând în discuție legitimitatea conducerii societății, afectează
grav funcționarea societății comerciale, astfel fiind încălcate
dispozițiile art. 45 din Constituția României.
Curtea de Apel Cluj — Secția comercială, de contencios
administrativ și fiscal opinează în sensul că dispozițiile
criticate sunt constituționale.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

9

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum
reiese din încheierea de sesizare, îl constituie prevederile
art. 119 din Legea nr. 31/1990 privind societățile comerciale,
republicată în Monitorul Oficial al României, Partea I, nr. 1.066
din 17 noiembrie 2004, cu modificările și completările ulterioare.
Examinând motivele pe care se întemeiază excepția de
neconstituționalitate, Curtea constată că, în realitate, obiectul
acesteia îl constituie doar dispozițiile art. 119 alin. (1) din Legea
nr. 31/1990 privind societățile comerciale, care au următorul
conținut: ăConsiliul de administrație, respectiv directoratul,
convoacă de îndată adunarea generală, la cererea acționarilor
reprezentând, individual sau împreună, cel puțin 5% din capitalul
social sau o cotă mai mică, dacă în actul constitutiv se prevede
astfel și dacă cererea cuprinde dispoziții ce intră în atribuțiile
adunării.”
În susținerea neconstituționalității acestor dispoziții legale
sunt invocate prevederile constituționale ale art. 44 alin. (1) și (2)
privind dreptul de proprietate privată, precum și în art. 45 privind
libertatea economică.
Examinând excepția de neconstituționalitate, se reține că
asupra prevederilor criticate Curtea s-a mai pronunțat, în raport
cu critici și prevederi constituționale similare, spre exemplu prin
Decizia nr. 835 din 23 iunie 2011, publicată în Monitorul Oficial
al României, Partea I, nr. 635 din 6 septembrie 2011.
Astfel, Curtea a reținut că soluția legislativă conținută de
textul art. 119 alin. (1) din Legea nr. 31/1990 este o expresie a
ăconsolidării protecției acordate acționarilor”, astfel cum reiese
din expunerea de motive a Legii nr. 441/2006 pentru modificarea
și completarea Legii nr. 31/1990 privind societățile comerciale,
republicată, și a Legii nr. 26/1990 privind registrul comerțului,
republicată, publicată în Monitorul Oficial al României, Partea I,
nr. 955 din 28 noiembrie 2006, lege care a prevăzut această
formă redacțională a textului.
Este de observat că posibilitatea oferită acționarului aflat în
ipoteza textului legal criticat nu este de natură să înfrângă voința
majorității acționarilor, în sensul că decizia finală cu privire la
aprobarea măsurilor aflate pe ordinea de zi se ia de către
majoritatea acționarilor. Această procedură contestată vizează
mai degrabă dreptul acționarului minoritar de a se exprima, de
a solicita acționarilor majoritari imprimarea unei anumite
direcții/politici în cadrul societății comerciale, de a se proteja față
de unele decizii ce au fost sau pot fi luate de către acționarii
majoritari, însă, în final, cei care vor decide vor fi acționarii care
dețin majoritatea.
Rezultă că, prin existența acestei proceduri, acționarii
minoritari nu se subrogă în drepturile acționarilor majoritari și nu
exercită nicio imixtiune în activitatea societății comerciale. În
aceste condiții, Curtea nu poate reține critica de
neconstituționalitate cu privire la dispozițiile art. 119 alin. (1) din
lege.
Întrucât nu au intervenit elemente noi, de natură a schimba
jurisprudența Curții Constituționale, soluția și considerentele
acestei decizii își mențin valabilitatea și în prezenta cauză.

10

MONITORUL OFICIAL AL ROMÂNIEI, PARTEA I, Nr. 915/22.XII.2011

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 119 alin. (1) din Legea nr. 31/1990 privind
societățile comerciale, excepție ridicată de Societatea Comercială ăAlimentexp” —S.A. (fostă Comaliment — S.A.) în Dosarul
nr. 2.788/40/2009 al Curții de Apel Cluj — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 8 noiembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind exercitarea, cu caracter temporar, în condițiile legii,
a funcției publice de subprefect al județului Buzău
de către domnul Ungureanu Valeriu Alexandru
Având în vedere prevederile art. 43 din Hotărârea Guvernului nr. 341/2007
privind intrarea în categoria înalților funcționari publici, managementul carierei și
mobilitatea înalților funcționari publici, cu modificările și completările ulterioare,
precum și ale art. 19 alin. (1) lit. a), art. 89 și 92 din Legea nr. 188/1999 privind
Statutul funcționarilor publici, republicată, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Domnul Ungureanu Valeriu Alexandru exercită, cu caracter
temporar, în condițiile legii, funcția publică de subprefect al județului Buzău.
PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș

București, 21 decembrie 2011.
Nr. 1.243.

MONITORUL OFICIAL AL ROMÂNIEI, PARTEA I, Nr. 915/22.XII.2011
GUVERNUL ROMÂNIEI

HOTĂRÂRE
privind aplicarea mobilității pentru domnul Dézsi Attila
din funcția publică de prefect al județului Hunedoara
în funcția publică de inspector guvernamental
Având în vedere prevederile art. 19 alin. (1) lit. a) din Legea nr. 188/1999
privind Statutul funcționarilor publici, republicată, cu modificările și completările
ulterioare, și ale art. 33 alin. (1) lit. c) din Hotărârea Guvernului nr. 341/2007 privind
intrarea în categoria înalților funcționari publici, managementul carierei și
mobilitatea înalților funcționari publici, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — La data intrării în vigoare a prezentei hotărâri domnului Dézsi Attila
i se aplică mobilitatea din funcția publică de prefect al județului Hunedoara în
funcția publică de inspector guvernamental.
Art. 2. — Numirea în funcția publică de inspector guvernamental se face prin
decizie a primului-ministru.
PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
București, 21 decembrie 2011.
Nr. 1.253.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind prelungirea perioadei de exercitare, cu caracter
temporar, de către doamna Ioana Lazăr a funcției publice de
secretar general adjunct al Ministerului Educației, Cercetării,
Tineretului și Sportului
Având în vedere Solicitarea Ministerului Educației, Cercetării, Tineretului și
Sportului nr. 14.060 din 15 decembrie 2011, înregistrată la Cabinetul primuluiministru sub nr. 5/7.428 din 16 decembrie 2011,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, al
art. 19 alin. (1) lit. b) și al art. 92 alin. (11) din Legea nr. 188/1999 privind Statutul
funcționarilor publici, republicată, cu modificările și completările ulterioare,
primul-ministru emite prezenta decizie.
Articol unic. — Se prelungește perioada de exercitare, cu caracter temporar,
de către doamna Ioana Lazăr a funcției publice, din categoria înalților funcționari
publici, de secretar general adjunct al Ministerului Educației, Cercetării, Tineretului
și Sportului.
PRIM-MINISTRU

EMIL BOC
Contrasemnează:
p. Secretarul general al Guvernului,
Ștefan Gáti,
secretar general adjunct al Guvernului
București, 21 decembrie 2011.
Nr. 135.

11

12

MONITORUL OFICIAL AL ROMÂNIEI, PARTEA I, Nr. 915/22.XII.2011
GUVERNUL ROMÂNIEI
PRIMUL-MINISTRU

DECIZIE
privind numirea doamnei Ana-Ioana Rusu în funcția
de consilier de stat în cadrul aparatului propriu de lucru
al primului-ministru
În temeiul art. 15 lit. c) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — Începând cu data intrării în vigoare a prezentei decizii,
doamna Ana-Ioana Rusu se numește în funcția de consilier de stat în cadrul
aparatului propriu de lucru al primului-ministru.
PRIM-MINISTRU

EMIL BOC
Contrasemnează:
p. Secretarul general al Guvernului,
Ștefan Gáti,
secretar general adjunct al Guvernului
București, 21 decembrie 2011.
Nr. 136.

GUVERNUL ROMÂNIEI
PRIMUL-MINISTRU

DECIZIE
privind numirea prin mobilitate a domnului Dézsi Attila
în funcția publică de inspector guvernamental
Având în vedere prevederile Hotărârii Guvernului nr. 341/2007 privind
intrarea în categoria înalților funcționari publici, managementul carierei și
mobilitatea înalților funcționari publici, cu modificările si completările ulterioare,
în temeiul art. 15 lit. e) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare, al art. 19 alin. (1) lit. b) din Legea nr. 188/1999 privind
Statutul funcționarilor publici, republicată, cu modificările și completările ulterioare,
și al art. 33 alin. (1) lit. d) din Hotărârea Guvernului nr. 341/2007, cu modificările și
completările ulterioare,
primul-ministru emite prezenta decizie.
Articol unic. — La data intrării în vigoare a prezentei decizii, domnul Dézsi
Attila se numește în funcția publică de inspector guvernamental, în aplicarea
mobilității înalților funcționari publici.
PRIM-MINISTRU

EMIL BOC
Contrasemnează:
p. Secretarul general al Guvernului,
Ștefan Gáti,
secretar general adjunct al Guvernului
București, 21 decembrie 2011.
Nr. 137.

MONITORUL OFICIAL AL ROMÂNIEI, PARTEA I, Nr. 915/22.XII.2011

13

AC T E A L E COMISIEI DE SUPRAVEG HERE A ASI G URĂR I L O R
COMISIA DE SUPRAVEGHERE A ASIGURĂRILOR

ORDIN
pentru modificarea și completarea Normelor privind principiile de organizare a unui sistem
de control intern și management al riscurilor, precum și organizarea și desfășurarea activității
de audit intern la asigurători/reasigurători, aprobate prin Ordinul președintelui Comisiei
de Supraveghere a Asigurărilor nr. 18/2009
Potrivit Hotărârii Consiliului Comisiei de Supraveghere a Asigurărilor din data de 13 decembrie 2011 prin care s-a adoptat
modificarea Normelor privind principiile de organizare a unui sistem de control intern și management al riscurilor, precum și
organizarea și desfășurarea activității de audit intern la asigurători/reasigurători, aprobate prin Ordinul președintelui Comisiei de
Supraveghere a Asigurărilor nr. 18/2009, cu modificările și completările ulterioare,
în temeiul art. 4 alin. (27) din Legea nr. 32/2000 privind activitatea de asigurare și supravegherea asigurărilor, cu
modificările și completările ulterioare,
președintele Comisiei de Supraveghere a Asigurărilor emite următorul ordin:
Art. I. — Normele privind principiile de organizare a unui
sistem de control intern și management al riscurilor, precum și
organizarea și desfășurarea activității de audit intern la
asigurători/reasigurători, aprobate prin Ordinul președintelui
Comisiei de Supraveghere a Asigurărilor nr. 18/2009, publicat
în Monitorul Oficial al României, Partea I, nr. 621 din
16 septembrie 2009, cu modificările și completările ulterioare,
se modifică și se completează după cum urmează:
1. La articolul 1, după punctul 13 se introduce un nou
punct, punctul 131, cu următorul cuprins:
ă131. externalizare în lanț — operațiune prin care furnizorul
de servicii subcontractează către alți furnizori serviciile sau unele
componente ale serviciilor ori activităților prestate
asigurătorului/reasigurătorului;”.
2. La articolul 40, litera c) se modifică și va avea
următorul cuprins:
ăc) responsabilul cu funcția de audit intern este numit de
conducerea administrativă. El trebuie să aibă competența
profesională pentru a realiza această activitate, conform
reglementărilor Camerei Auditorilor Financiari din România.
Atribuțiile persoanei responsabile cu funcția de audit intern
trebuie clar definite, iar responsabilitatea și modalitatea de
raportare către conducerea administrativă trebuie precizate în
fișa postului. Responsabilul cu funcția de audit intern este
împuternicit cu autoritatea necesară pentru a garanta
independența sa;”.
3. Articolele 53 și 54 se modifică și vor avea următorul
cuprins:
ăArt. 53. — (1) Asigurătorii/Reasigurătorii trebuie să dispună
de politici și proceduri scrise privind administrarea activităților
externalizate.
(2) Externalizarea unor activități nu trebuie să afecteze
desfășurarea activității asigurătorului/reasigurătorului și nici
supravegherea prudențială exercitată de Comisia de
Supraveghere a Asigurărilor.
(3) Conducerea asigurătorului/reasigurătorului rămâne
răspunzătoare pentru toată activitatea societății, inclusiv pentru
activitățile externalizate.
(4) Asigurătorul/Reasigurătorul trebuie să dispună permanent
de un sistem alternativ adecvat de competențe care să permită
evaluarea calității serviciilor executate de furnizorii de servicii și
reluarea în orice moment a controlului direct asupra activităților

externalizate, în cazul rezilierii contractelor cu furnizorii de
servicii.
(5) Procedurile privind administrarea activităților externalizate
vor include cel puțin următoarele informații:
a) hotărârea organului competent privind aprobarea
externalizării unor activități;
b) descrierea activităților, prezentarea riscurilor care derivă
din externalizare;
c) procedura de selectare și evaluare a furnizorilor care
preiau activitățile de la asigurători/reasigurători, cu privire la:
poziția acestora pe piața în care își desfășoară activitatea,
reputația, experiența în colaborarea cu sectorul asigurărilor,
calitatea serviciilor prestate, organizarea activității și controlul
intern, existența unui personal competent, existența unui plan
alternativ de redresare a activității, asigurarea confidențialității
informației, jurisdicția aplicabilă;
d) procedura de monitorizare și evaluare a modului în care
furnizorii de servicii desfășoară activitățile externalizate;
e) elaborarea de planuri alternative și estimarea costurilor și
a resurselor necesare în caz de încetare a prestării serviciilor
de către furnizorul extern.
Art. 54. — (1) Asigurătorii/Reasigurătorii nu pot externaliza
fără notificarea prealabilă a Comisiei de Supraveghere a
Asigurărilor următoarele activități: activitatea de investiții, în
ceea ce privește plasarea și gestionarea activelor admise să
acopere rezervele tehnice brute, administrarea bazelor de date
și a sistemelor informatice, administrarea portofoliului de
asigurări, generare de rapoarte sau date statistice privind
informațiile electronice asociate contractelor de asigurare,
activitatea de constatare și lichidare a daunelor, altele decât cele
prevăzute la art. 55 lit. d).
(2) În temeiul prezentelor norme, nu se consideră
externalizare contractarea unor servicii de consultanță fără a
externaliza într-un mod continuu respectiva activitate sau
respectivul serviciu.
(3) În cazul în care externalizarea are loc către o societate
dintr-un stat terț, este necesară aprobarea Comisiei de
Supraveghere a Asigurărilor pentru semnarea contractului de
externalizare.
(4) Notificarea va fi efectuată cu cel puțin 60 de zile anterior
datei la care se intenționează încheierea contractului de
externalizare, astfel încât Comisia de Supraveghere a
Asigurărilor să poată evalua în ce măsură sunt respectate

14

MONITORUL OFICIAL AL ROMÂNIEI, PARTEA I, Nr. 915/22.XII.2011

cerințele de natură prudențială și, dacă este cazul, să poată
dispune măsurile necesare.
(5) Notificarea va fi însoțită de următoarele documente și
informații:
a) hotărârea organului competent privind aprobarea
externalizării activităților respective;
b) o descriere a activităților externalizate;
c) fundamentarea oportunității externalizării activităților în
cauză, inclusiv din perspectiva riscurilor implicate de
externalizare;
d) o prezentare a furnizorului extern, care să cuprindă cel
puțin informații privind: denumirea și sfera de activitate, piața de
operare și poziția de piață a acestuia, jurisdicția aplicabilă,
acționariatul și, dacă este cazul, indicarea apartenenței
furnizorului extern la grupul din care face parte asigurătorul și
precizarea includerii sau nu a acestuia în supravegherea
consolidată la nivel de grup;
e) proiectul contractului de externalizare.
(6) În cazul externalizării unei activități, Comisia de
Supraveghere a Asigurărilor poate impune anumite condiții
ținând seama de factori cum ar fi: volumul și natura activității
care se intenționează a fi externalizată, durata contractului,
conflictele de interese ce ar putea fi generate de externalizare,
poate impune anumite condiții pentru a fi cuprinse în contractul
de externalizare sau se poate opune motivat operațiunii de
externalizare.
(7) Comisia de Supraveghere a Asigurărilor are dreptul de a
se adresa în scris direct furnizorului de servicii referitor la
activitatea desfășurată pentru societățile de asigurare.
(8) Ulterior externalizării unei activități, asigurătorii vor
comunica Comisiei de Supraveghere a Asigurărilor următoarele:
a) intenția de schimbare a furnizorului extern către care a fost
externalizată activitatea, cu motivarea acestei schimbări, caz în
care se aplică în mod corespunzător prevederile alin. (3);
b) intenția de reintegrare în cadrul asigurătorului a activităților
supuse externalizării;
c) informații privind evoluția activității furnizorului extern
și/sau capacitatea acestuia de a-și îndeplini obligațiile față de
asigurător, eventuale măsuri adoptate de asigurător în aceste
cazuri, inclusiv schimbarea furnizorului de servicii.
(9) În cazul prevăzut la alin. (8) lit. a), notificarea va fi
efectuată cu 30 de zile anterior datei la care se intenționează
încheierea noului contract de externalizare, astfel încât Comisia
de Supraveghere a Asigurărilor să poată efectua evaluarea
noilor circumstanțe și, dacă este cazul, să poată dispune
măsurile necesare.
(10) Contractele de externalizare trebuie să fie încheiate în
formă scrisă și să cuprindă în mod clar responsabilitățile fiecărei
părți:
a) asigurarea respectării de către furnizorul de servicii a
prevederilor legislației în vigoare și a normelor emise de Comisia
de Supraveghere a Asigurărilor;
b) asigurarea furnizării de către societatea prestatoare de
servicii a tuturor datelor solicitate de asigurător/reasigurător și de
către Comisia de Supraveghere a Asigurărilor privind
desfășurarea activității externalizate;
c) stabilirea obligației furnizorului de servicii de a nu
subcontracta servicii fără acordul prealabil scris al asigurătorului;

d) existența prevederii referitoare la obligația furnizorului
extern de a permite accesul complet la datele/informațiile sale
referitoare la activitatea externalizată organelor competente ale
asigurătorului în vederea verificării, auditării și inspectării
activității externalizate;
e) stabilirea obligației furnizorului de a permite accesul
complet la datele sale în legătură cu serviciile externalizate,
funcției de audit intern din cadrul asigurătorului/reasigurătorului,
respectiv de a permite, fără restricții, inspectarea și auditarea
respectivelor date de către auditorul financiar al
asigurătorului/reasigurătorului,
precum
și
accesul
reprezentanților Comisiei de Supraveghere a Asigurărilor pentru
efectuarea în orice moment a inspecțiilor la fața locului;
f) prevederi cu privire la obligația furnizorului extern de a
asigura securitatea/confidențialitatea datelor asigurătorului/
reasigurătorului, existența angajamentului acestui furnizor,
precum și a măsurilor aplicabile în cazul nerespectării
angajamentului;
g) prevederi că furnizorul deține planuri de intervenție
adecvate pentru a face față situațiilor de urgență sau
întreruperilor de activitate și testează periodic sistemele de
stocare și arhivare a datelor.”
4. După articolul 54 se introduce un nou articol, articolul 541,
cu următorul cuprins:
ăArt. 541. — (1) Asigurătorii/Reasigurătorii trebuie să ia în
considerare riscurile asociate unei externalizări în lanț.
(2) Asigurătorii/Reasigurătorii pot consimți la o externalizare
în lanț doar dacă subcontractorul își asumă aceleași obligații ca
și cele stabilite în sarcina furnizorului extern principal, inclusiv
obligațiile în relație cu Comisia de Supraveghere a Asigurărilor.
(3) Subcontractarea este permisă doar cu acordul prealabil
al asigurătorilor/reasigurătorilor și în aceleași condiții ca
externalizarea către furnizorul extern principal.
(4) Asigurătorii/Reasigurătorii trebuie să ia măsurile
corespunzătoare cu privire la riscurile decurgând din
neîndeplinirea sau îndeplinirea necorespunzătoare a activităților
subcontractate, care are un impact semnificativ asupra
capacității furnizorului extern principal de a-și respecta obligațiile
asumate prin contract.”
5. Articolele 55 și 56 se modifică și vor avea următorul
cuprins:
ăArt. 55. — Asigurătorii/Reasigurătorii nu pot externaliza
următoarele activități:
a) activitatea de audit intern;
b) organizarea și conducerea contabilității proprii, respectiv
contabilitatea financiară și contabilitatea de gestiune adaptate
la specificul activității de asigurare/reasigurare;
c) organizarea și desfășurarea activității juridice curente, în
conformitate cu dispozițiile Legii nr. 514/2003 privind
organizarea și exercitarea profesiei de consilier juridic, cu
completările ulterioare;
d) activitatea de constatare și lichidare a daunelor, pentru
asigurarea obligatorie de răspundere civilă pentru prejudicii
produse prin accidente de vehicule RCA, pe teritoriul României,
dacă nu se prevede altfel prin alte norme aplicabile emise de
Comisia de Supraveghere a Asigurărilor.
Art. 56. — (1) Pentru investirea fondurilor proprii sau atrase
prin activitatea desfășurată asigurătorul/reasigurătorul poate

MONITORUL OFICIAL AL ROMÂNIEI, PARTEA I, Nr. 915/22.XII.2011
utiliza serviciile unui furnizor de servicii autorizat să desfășoare
activitate de investiții, prevăzând în contract un nivel de protecție
ridicat. Pentru externalizarea acestei activități este necesară
notificarea Comisiei de Supraveghere a Asigurărilor, în
conformitate cu prevederile prezentelor norme.
(2) Conducerea asigurătorului va desemna o persoană din
cadrul societății care va monitoriza evoluția portofoliului de
tranzacționare externalizat, conformitatea cu cerințele privind
dispersia activelor și alte limite dispuse de legislația în domeniul
asigurărilor și va informa cel puțin trimestrial conducerea
executivă asupra acestei evoluții.”
6. Articolele 601—603 se modifică și vor avea următorul
cuprins:
ăArt. 601. — (1) Asigurătorii trebuie să întocmească anual un
raport privind programul de reasigurare utilizat pentru riscurile
cedate în exercițiul financiar precedent, pe care trebuie să îl
transmită Comisiei de Supraveghere a Asigurărilor.
(2) Raportul trebuie să fie asumat de conducerea
asigurătorului, reprezentată de consiliul de administrație/
supraveghere sau de directorat, care este deplin răspunzătoare
de eficiența programului de reasigurare utilizat în perioada de
referință a raportului.
(3) Raportul trebuie să prezinte informații referitoare la
următoarele aspecte:
a) strategia aprobată de conducere în exercițiul financiar
precedent și explicații cu privire la adecvarea programului de
reasigurare în funcție de profilul de risc al asigurătorului,
descrierea procedurilor menite să asigure prudența alegerii
programului de reasigurare, evitarea concentrării riscurilor
cedate pe o singură piață și unui singur reasigurător;
b) criteriile calitative și cantitative care au stat la baza
selectării formelor de reasigurare și la adoptarea programului
de reasigurare;
c) criteriile de selectare a reasigurătorilor, piața de operare,
jurisdicția aplicabilă, indicarea apartenenței reasigurătorilor la
grupul din care face parte asigurătorul, analizarea riscului de
credit al acestora;
d) descrierea detaliată a programului de reasigurare cu
referire la riscurile cedate, la acumularea răspunderilor asumate
prin contractele de asigurare pentru fiecare clasă de asigurare,
la nivelul reținerii proprii, pe total activitate și pe fiecare clasă de
asigurare, a sumelor cedate în reasigurare, descrierea modului
de înregistrare în evidențele tehnice și contabile a polițelor
acoperite de reasigurare și de gestionare a acestora, descrierea
decontărilor realizate cu reasigurătorii conform contractelor
încheiate, procedurile de monitorizare a daunelor apărute și de
recuperare a sumelor care sunt în sarcina reasigurătorilor;
e) menționarea departamentelor și a persoanelor care
monitorizează și răspund de îndeplinirea prevederilor
contractelor de reasigurare, descrierea procedurilor de evaluare
periodică a performanțelor acestora și măsurile luate de
conducerea societății în funcție de rezultatele evaluării;

f) descrierea rezultatelor testelor de stres sau a scenariilor
derulate de societate pentru evaluarea riscurilor rezultate din
contractele de reasigurare;
g) precizarea (dacă este cazul) a valorii sumelor derulate prin
alte forme de acoperire a riscurilor care nu sunt aferente
reasigurărilor tradiționale;
h) descrierea riscurilor de catastrofe naturale subscrise, a
capacității contractului de reasigurare distinct pe fiecare clasă
de asigurare, a calculului daunei maxime posibile și a modului
în care a fost constituită, menținută și eventual eliberată rezerva
de catastrofă pe fiecare clasă de asigurare;
i) rezultatele analizei comparative a programelor de
reasigurare derulate în anul de referință al raportului și în anul
anterior acestuia;
j) descrierea strategiei de reasigurare pentru anul în curs și
a motivelor care au condus la menținerea unei strategii similare
din anul anterior sau la o eventuală modificare a acesteia.
Art. 602. — (1) În urma analizării raportului de reasigurare,
Comisia de Supraveghere a Asigurărilor evaluează în ce măsură
sunt respectate cerințele de natură prudențială, adecvarea
programului de reasigurare la profilul de risc al asigurătorului,
evitarea concentrării riscurilor, transferarea efectivă a riscurilor
etc.
(2) În cazul în care Comisia de Supraveghere a Asigurărilor
constată că strategia de reasigurare și programul utilizat nu
corespund cerințelor de natură prudențială prevăzute de
legislația în vigoare, poate dispune măsurile necesare
modificării acestei strategii, urmând ca asigurătorul să
implementeze modificările în exercițiul financiar următor celui în
care transmite raportul menționat la art. 601 alin. (1).
Art. 603. — (1) Raportul menționat la art. 601 alin. (1) trebuie
transmis la sediul Comisiei de Supraveghere a Asigurărilor în
termen de 120 de zile de la încheierea exercițiului financiar,
primul raport fiind emis pentru anul 2011.
(2) Prevederile art. 601, 602 și art. 603 alin. (1) se aplică și
reasigurătorilor pentru programul de retrocesiune.”
Art. II. — (1) Prezentul ordin se publică în Monitorul Oficial
al României, Partea I, și intră în vigoare la data de 1 ianuarie
2012.
(2) La data intrării în vigoare a prezentului ordin se abrogă
Ordinul președintelui Comisiei de Supraveghere a Asigurărilor
nr. 12/2011 pentru modificarea și completarea Normelor privind
principiile de organizare a unui sistem de control intern și
management al riscurilor, precum și organizarea și desfășurarea
activității de audit intern la asigurători/reasigurători, aprobate
prin Ordinul președintelui Comisiei de Supraveghere a
Asigurărilor nr. 18/2009, publicat în Monitorul Oficial al
României, Partea I, nr. 506 din 18 iulie 2011.

Președintele Comisiei de Supraveghere a Asigurărilor,
Constantin Buzoianu
București, 16 decembrie 2011.
Nr. 15.

15

16

MONITORUL OFICIAL AL ROMÂNIEI, PARTEA I, Nr. 915/22.XII.2011

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind ratele dobânzilor plătite la rezervele minime obligatorii
constituite în lei și în euro începând cu perioada de aplicare
24 noiembrie—23 decembrie 2011
În baza dispozițiilor art. 5 și art. 8 alin. (3) din Legea nr. 312/2004 privind
Statutul Băncii Naționale a României,
în aplicarea prevederilor art. 15, 16 și 17 din Regulamentul Băncii Naționale
a României nr. 6/2002 privind regimul rezervelor minime obligatorii, cu modificările
și completările ulterioare,
în temeiul art. 48 din Legea nr. 312/2004,
Consiliul de administrație al Băncii Naționale a României h o t ă r ă ș t e:
Începând cu perioada de aplicare 24 noiembrie—23 decembrie 2011, rata
dobânzii plătită la rezervele minime obligatorii constituite în lei este de 1,29% pe
an, iar rata dobânzii plătită la rezervele minime obligatorii constituite în euro este
de 0,71% pe an.
Președintele Consiliului de administrație al Băncii Naționale a României,
Mugur Constantin Isărescu
București, 16 decembrie 2011.
Nr. 44.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 915/22.XII.2011 conține 16 pagini.

Prețul: 3,20 lei

&JUYDGY|528765]
ISSN 1453—4495

