PARTEA I

Anul 179 (XXIII) — Nr. 518

Vineri, 22 iulie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

M.58. — Ordin al ministrului apărării naționale pentru
aprobarea Normelor privind ocuparea prin concurs ori
examen a unui post vacant sau temporar vacant de
personal civil contractual în Ministerul Apărării
Naționale, precum și a Regulamentului de organizare
și desfășurare a examenului de promovare în grade
sau trepte profesionale imediat superioare a
personalului civil contractual din Ministerul Apărării
Naționale ....................................................................

2–5

1.836. — Ordin al ministrului muncii, familiei și protecției
sociale pentru modificarea anexei la Ordinul ministrului
muncii, familiei și protecției sociale nr. 1.156/2011
pentru aprobarea Metodologiei privind evaluarea,
aprobarea și acordarea finanțării prin programul de
interes național ăDezvoltarea rețelei naționale de
cămine pentru persoanele vârstnice” ........................

6–16

2

MONITORUL OFICIAL AL ROMÂNIEI, PARTEA I, Nr. 518/22.VII.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL APĂRĂRII NAȚIONALE

ORDIN
pentru aprobarea Normelor privind ocuparea prin concurs ori examen a unui post vacant
sau temporar vacant de personal civil contractual în Ministerul Apărării Naționale,
precum și a Regulamentului de organizare și desfășurare a examenului de promovare în grade
sau trepte profesionale imediat superioare a personalului civil contractual
din Ministerul Apărării Naționale
Având în vedere prevederile art. 3 din Hotărârea Guvernului nr. 286/2011 pentru aprobarea Regulamentului-cadru privind
stabilirea principiilor generale de ocupare a unui post vacant sau temporar vacant corespunzător funcțiilor contractuale și a criteriilor
de promovare în grade sau trepte profesionale imediat superioare a personalului contractual din sectorul bugetar plătit din fonduri
publice,
pentru aplicarea dispozițiilor art. 26 alin. (8) din Legea-cadru nr. 284/2010 privind salarizarea unitară a personalului plătit
din fonduri publice, modificată prin Legea nr. 121/2011, și ale art. 42 din Regulamentul-cadru privind stabilirea principiilor generale
de ocupare a unui post vacant sau temporar vacant corespunzător funcțiilor contractuale și a criteriilor de promovare în grade sau
trepte profesionale imediat superioare a personalului contractual din sectorul bugetar plătit din fonduri publice, aprobat prin
Hotărârea Guvernului nr. 286/2011,
în temeiul prevederilor art. 33 alin. (1) din Legea nr. 346/2006 privind organizarea și funcționarea Ministerului Apărării
Naționale, cu modificările ulterioare,
ministrul apărării naționale emite prezentul ordin.
Art. 1. — Se aprobă Normele privind ocuparea prin concurs
ori examen a unui post vacant sau temporar vacant de personal
civil contractual în Ministerul Apărării Naționale, prevăzute în
anexa nr. 1.
Art. 2. — Se aprobă Regulamentul de organizare și
desfășurare a examenului de promovare în grade sau trepte
profesionale imediat superioare a personalului civil contractual
din Ministerul Apărării Naționale, prevăzut în anexa nr. 2.
Art. 3. — Sunt și rămân abrogate Instrucțiunile de aplicare,
la specificul Ministerului Apărării Naționale, a Metodologiei

pentru stabilirea normelor de evaluare a performanțelor
profesionale individuale și de aplicare a criteriilor de stabilire a
salariilor de bază între limite, aprobate prin Hotărârea
Guvernului nr. 749 din 23 octombrie 1998, aprobate prin Ordinul
ministrului apărării naționale nr. M.29/1999*), cu modificările și
completările ulterioare.
Art. 4. — Anexele nr. 1 și 2 fac parte integrantă din prezentul
ordin.
Art. 5. — Prezentul ordin se publică în Monitorul Oficial al
României, Partea I.

Ministrul apărării naționale,
Gabriel Oprea
București, 8 iulie 2011.
Nr. M.58.
*) Ordinul ministrului apărării naționale nr. M. 29/1999 nu a fost publicat în Monitorul Oficial al României, Partea I, deoarece avea ca obiect reglementări
din sectorul de apărare a țării și securitate națională.

ANEXA Nr. 1

NORME

privind ocuparea prin concurs ori examen a unui post vacant sau temporar vacant
de personal civil contractual în Ministerul Apărării Naționale
Art. 1. — (1) Ocuparea unui post vacant sau temporar vacant
de personal civil contractual, existent în statul de organizare al
unei structuri din Ministerul Apărării Naționale, se face prin
concurs ori examen, cu aplicarea prevederilor titlului I din
Regulamentul-cadru privind stabilirea principiilor generale de
ocupare a unui post vacant sau temporar vacant corespunzător
funcțiilor contractuale și a criteriilor de promovare în grade sau
trepte profesionale imediat superioare a personalului contractual
din sectorul bugetar plătit din fonduri publice, aprobat prin

Hotărârea Guvernului nr. 286/2011, denumit în continuare
Regulament-cadru, și ale prezentelor norme.
(2) Prezentele norme sunt aplicabile în situația în care prin
reglementările specifice anumitor categorii de personal civil
contractual din Ministerul Apărării Naționale nu se dispune altfel.
Art. 2. — Concursul pentru ocuparea posturilor vacante sau
temporar vacante prevăzute la art. 1 se organizează de către
unitățile militare care au structură de resurse umane, denumite
în continuare unități organizatoare, pentru posturile:

3

MONITORUL OFICIAL AL ROMÂNIEI, PARTEA I, Nr. 518/22.VII.2011
a) prevăzute în statele de organizare proprii;
b) prevăzute în statele de organizare ale structurilor militare
care nu au structură de resurse umane și care se află în
subordinea sau în coordonarea unităților organizatoare ori
pentru care acestea din urmă gestionează activitatea de resurse
umane.
Art. 3. — (1) Cu cel puțin 35 de zile lucrătoare înainte de data
desfășurării primei probe de concurs, prin ordinul de zi pe
unitate al unității organizatoare se constituie comisia de concurs,
respectiv comisia de soluționare a contestațiilor, precum și
secretariatul acestora.
(2) Nominalizarea persoanelor în comisia de concurs și în
comisia de soluționare a contestațiilor, precum și a
secretariatului acestora se face cu respectarea prevederilor
secțiunii a 4-a din Regulamentul-cadru.
(3) Desemnarea persoanelor în comisia de concurs,
respectiv în comisia de soluționare a contestațiilor, în cazul
concursului organizat pentru ocuparea posturilor prevăzute la
art. 2 lit. b), se face astfel:
a) președintele și un membru — din structura militară în al
cărei stat de organizare este prevăzut postul vacant sau
temporar vacant;
b) un membru — din unitatea organizatoare.
Art. 4. — Poate participa la concursul organizat pentru
ocuparea unui post vacant sau temporar vacant de personal civil
contractual, existent în statul de organizare al unei structuri din
Ministerul Apărării Naționale, persoana care îndeplinește
condițiile prevăzute la art. 3 din Regulamentul-cadru.
Art. 5. — (1) Condițiile specifice pe care trebuie să le
îndeplinească persoana care participă la concursul pentru
ocuparea unui post vacant sau temporar vacant de personal civil
contractual, existent în statul de organizare al unei structuri din
Ministerul Apărării Naționale, se stabilesc de comandanții/șefii
unităților organizatoare, pe baza cerințelor cuprinse în fișa
postului, la propunerea șefului microstructurii și cu aprobarea,
după caz, a comandantului/șefului structurii în al cărei stat de
organizare se află postul vacant.
(2) Condițiile specifice prevăzute la alin. (1) se referă, în
principal, la:
a) condițiile de studii stabilite de prevederile statului de
organizare;
b) absolvirea unor cursuri ori programe de perfecționare
și/sau specializare;
c) nivelul de acces la informații clasificate, precum și acordul
scris al candidatului privind verificarea în vederea obținerii

autorizației de acces la informații clasificate sau a certificatului
de securitate;
d) vechimea în muncă, în meserie și/sau în specialitatea
studiilor;
e) nivelul de cunoaștere a limbilor străine;
f) cunoștințele de operare sau, după caz, de programare pe
calculator;
g) abilitățile, calitățile și aptitudinile corespunzătoare
specificului postului;
h) capacitatea managerială, pentru posturile de conducere.
(3) Stabilirea condițiilor specifice pe care trebuie să le
îndeplinească persoana care participă la concursul pentru
ocuparea unui post vacant sau temporar vacant de personal civil
contractual, existent în statul de organizare al unei structuri din
Ministerul Apărării Naționale, se realizează cu respectarea
legislației aplicabile în domeniu și a principiilor egalității de
șanse, nediscriminării și competenței profesionale.
Art. 6. — (1) Pentru ocuparea unui post vacant sau temporar
vacant de debutant nu sunt necesare condiții de vechime în
muncă sau în specialitatea studiilor, după caz.
(2) Condițiile minime de vechime în muncă sau în
specialitatea studiilor, după caz, necesare pentru participarea la
concursul organizat în vederea ocupării posturilor de execuție
vacante sau temporar vacante prevăzute la art. 1 se stabilesc
după cum urmează:
a) 6 luni, pentru ocuparea posturilor vacante sau temporar
vacante de grad sau treaptă imediat superior/superioară
celui/celei de debutant;
b) 3 ani, pentru fiecare dintre gradele sau treptele superioare
celui/celei prevăzut/prevăzute la lit. a).
(3) Condițiile minime de vechime în muncă sau în
specialitatea studiilor, după caz, necesare pentru ocuparea
posturilor de conducere vacante sau temporar vacante
prevăzute la art. 1, sunt următoarele:
a) 5 ani, pentru ocuparea posturilor vacante sau temporar
vacante de director adjunct, contabil-șef, director, director
general adjunct, director general sau similare, gradul I;
b) 8 ani, pentru ocuparea posturilor vacante sau temporar
vacante de director adjunct, contabil-șef, director, director
general adjunct, director general sau similare, gradul II;
c) 2 ani, pentru ocuparea posturilor vacante sau temporar
vacante de șef birou, șef secție, șef serviciu, șef formație
muncitori, șef atelier sau similare, gradul I;
d) 5 ani, pentru ocuparea posturilor vacante sau temporar
vacante de șef birou, șef secție, șef serviciu, șef formație
muncitori, șef atelier sau similare, gradul II.

ANEXA Nr. 2

REGULAMENT

de organizare și desfășurare a examenului de promovare în grade sau trepte profesionale imediat superioare
a personalului civil contractual din Ministerul Apărării Naționale
Art. 1. — (1) Promovarea în grade sau trepte profesionale
imediat superioare a personalului civil contractual din Ministerul
Apărării Naționale se face prin examen, cu respectarea
prevederilor titlului II din Regulamentul-cadru privind stabilirea
principiilor generale de ocupare a unui post vacant sau temporar
vacant corespunzător funcțiilor contractuale și a criteriilor de
promovare în grade sau trepte profesionale imediat superioare
a personalului contractual din sectorul bugetar plătit din fonduri
publice, aprobat prin Hotărârea Guvernului nr. 286/2011,
denumit în continuare Regulamentul-cadru, și ale prezentului
regulament.

(2) Prezentul regulament este aplicabil în situația în care, prin
statute sau alte acte normative specifice anumitor categorii de
personal civil contractual din Ministerul Apărării Naționale,
promovarea acestora nu este reglementată altfel.
Art. 2. — Examenul de promovare în grade sau trepte
profesionale imediat superioare a personalului civil contractual
din Ministerul Apărării Naționale se organizează de către
unitățile militare care au structură de resurse umane, denumite
în continuare unități organizatoare, pentru posturile:
a) prevăzute în statele de organizare proprii;

4

MONITORUL OFICIAL AL ROMÂNIEI, PARTEA I, Nr. 518/22.VII.2011

b) prevăzute în statele de organizare ale structurilor militare
care nu au structură de resurse umane și care se află în
subordinea sau în coordonarea unităților organizatoare ori
pentru care acestea din urmă gestionează activitatea de resurse
umane.
Art. 3. — (1) Examenul de promovare în grade sau trepte
profesionale imediat superioare a personalului civil contractual
din Ministerul Apărării Naționale, denumit în continuare examen,
se organizează o dată pe semestru, după finalizarea perioadei
de evaluare a performanțelor profesionale individuale sau, în
cazul personalului civil contractual încadrat ca debutant, în
termen de 5 zile lucrătoare de la expirarea perioadei de 6 luni de
activitate profesională.
(2) Anterior organizării examenului, unitățile organizatoare
analizează situația personalului civil contractual încadrat în
structura proprie și în structurile militare care nu au structură de
resurse umane, aflate în subordinea sau în coordonarea
acestora ori pentru care gestionează activitatea de resurse
umane, care îndeplinește condițiile de promovare în grade sau
trepte profesionale imediat superioare, și solicită ordonatorului
de credite în finanțarea căruia se află aprobarea desfășurării
acestuia, atunci când este cazul.
Art. 4. — (1) Cu cel puțin 20 de zile lucrătoare înainte de data
desfășurării primei probe de examen, unitatea organizatoare
desemnează, prin ordin de zi pe unitate, comisia de examinare,
respectiv comisia de soluționare a contestațiilor, precum și
secretariatul acestora.
(2) Comisia de examinare și comisia de soluționare a
contestațiilor sunt formate fiecare din 3 membri, astfel:
a) 2 membri din cadrul unității organizatoare sau al structurii
militare în care este încadrat personalul civil contractual care
participă la examen;
b) un membru al sindicatului sau, după caz, un reprezentant
al salariaților.
(3) Desemnarea membrilor în comisia de examinare și în
comisia de soluționare a contestațiilor se face cu aplicarea în
mod corespunzător a prevederilor art. 9—12, art. 47 și 48 din
Regulamentul-cadru, la propunerea scrisă a șefului structurii de
resurse umane, în privința persoanelor prevăzute la alin. (2)
lit. a), și a sindicatului sau a salariaților, după caz, în ceea ce
privește persoana prevăzută la alin. (2) lit. b), și cu aprobarea
prealabilă a ordonatorului de credite în finanțarea căruia se află
unitatea organizatoare.
Art. 5. — (1) Secretariatul comisiei de examinare și
secretariatul comisiei de soluționare a contestațiilor se asigură,
de regulă, de către o persoană din cadrul structurii de resurse
umane a unității organizatoare, acestea neavând calitatea de
membri ai comisiilor.
(2) Secretarul comisiei de examinare poate fi desemnat și
secretar al comisiei de soluționare a contestațiilor.
Art. 6. — (1) În funcție de numărul și de specificul posturilor
ocupate de personalul civil contractual care îndeplinește
condițiile de promovare în grade sau trepte profesionale imediat
superioare, se pot desemna mai multe comisii de examinare,
respectiv de soluționare a contestațiilor.
(2) În situația în care, din lipsă de personal încadrat,
desemnarea membrilor în comisia de examinare și în comisia
de soluționare a contestațiilor și/sau a secretariatului acestora
nu se poate realiza în condițiile prevăzute la art. 4 și 5, unitatea
organizatoare solicită desemnarea de membri/secretari din
cadrul altor unități militare, de regulă, de la eșalonul superior.
Art. 7. — Comisia de examinare are următoarele atribuții
principale:
a) stabilește criteriile de evaluare a candidatului, în
conformitate cu prevederile art. 44 alin. (1) și (4) din
Regulamentul-cadru;
b) stabilește probele de examen;

c) elaborează bibliografia și tematica de examen;
d) stabilește subiectele pentru proba scrisă sau planul probei
practice, precum și baremul de punctare;
e) stabilește planul interviului, baremul de punctare și
realizează interviul;
f) notează probele de examen;
g) semnează procesele-verbale redactate de secretarul
comisiei după fiecare probă de examen, precum și raportul final
al examenului;
h) stabilește dacă respectivul candidat este declarat ăadmis”
sau ărespins” la examenul de promovare în gradul sau treapta
profesională imediat superioară;
i) transmite secretarului comisiei rezultatul examenului,
precum și punctajul obținut de candidat la probele examenului,
pentru a fi comunicate acestuia.
Art. 8. — Secretarul comisiei de examinare are următoarele
atribuții principale:
a) informează în scris personalul civil contractual care
îndeplinește condițiile de participare la examenul de promovare
în gradul sau treapta profesională imediat superioară cu privire
la organizarea acestui examen;
b) primește cererea de participare la examen a candidatului,
o înregistrează în aceeași zi la compartimentul documente
clasificate și constituie dosarul de înscriere la examen;
c) redactează și semnează alături de comisia de examinare
întreaga documentație privind activitatea specifică a acesteia;
d) asigură transmiterea către candidat a rezultatului
examenului, precum și a punctajului obținut de acesta la probele
examenului;
e) îndeplinește orice sarcini specifice necesare pentru buna
desfășurare a examenului.
Art. 9. — Comisia de soluționare a contestațiilor are
următoarele atribuții principale:
a) soluționează contestația depusă de candidat cu privire la
notarea probei/probelor de examen;
b) transmite secretarului comisiei rezultatul contestației
pentru a fi comunicat candidatului.
Art. 10. — Secretarul comisiei de soluționare a contestațiilor
are următoarele atribuții:
a) primește contestația formulată de candidat cu privire la
notarea probei/probelor de examen și o înregistrează în aceeași
zi la compartimentul documente clasificate;
b) redactează rezultatul stabilit de comisia de soluționare a
contestațiilor în urma analizei contestației depuse;
c) asigură transmiterea către candidat a rezultatului
contestației;
d) îndeplinește orice sarcini specifice necesare pentru buna
desfășurare a soluționării contestației.
Art. 11. — (1) Personalul civil contractual care îndeplinește
condițiile de participare la examenul de promovare în gradul sau
treapta profesională imediat superioară este informat în scris de
secretarul comisiei de examinare cu privire la organizarea
acestui examen, cu cel puțin 15 zile lucrătoare înainte de data
desfășurării primei probe.
(2) Informarea prevăzută la alin. (1) cuprinde obligatoriu
următoarele elemente:
a) postul pentru care se organizează examen, cu
specificarea gradului sau a treptei profesionale;
b) probele de examen;
c) data, ora și locul de desfășurare a fiecărei probe de
examen;
d) bibliografia și tematica de examen;
e) data-limită de depunere a cererii de participare la examen,
locul depunerii și detalii privind persoana de contact.

MONITORUL OFICIAL AL ROMÂNIEI, PARTEA I, Nr. 518/22.VII.2011
Art. 12. — (1) Cererea de participare la examen se depune
în termen de maximum 5 zile lucrătoare de la informarea
prevăzută la art. 11.
(2) Secretarul comisiei de examinare constituie dosarul de
înscriere la examen, pe care îl prezintă comisiei de examinare.
(3) Dosarul de înscriere la examen cuprinde obligatoriu
următoarele documente:
a) cererea de participare la examen a candidatului;
b) adeverința întocmită de structura de resurse umane cu
privire la vechimea în funcția și gradul sau treapta profesională
în care este încadrat candidatul;
c) fotocopii ale rapoartelor de evaluare ale candidatului din
ultimii 3 ani, certificate pentru conformitate cu originalul, în
situația în care acesta nu este încadrat ca debutant;
d) fotocopii ale actelor de absolvire a studiilor/programelor
de perfecționare profesională, certificate pentru conformitate cu
originalul;
e) fișa postului pentru care se organizează examen de
promovare în grad sau treaptă profesională.
Art. 13. — (1) Proba scrisă constă în redactarea unei lucrări
sau în rezolvarea unui test-grilă, pe baza bibliografiei și a
tematicii de examen.
(2) Pe baza propunerilor membrilor comisiei de examinare,
aceasta întocmește în ziua în care se desfășoară proba scrisă
minimum două seturi de subiecte, precum și baremul de
punctare a acestora.
(3) Membrii comisiei de examinare răspund individual pentru
asigurarea confidențialității subiectelor propuse.
(4) Seturile de subiecte și baremele de punctare se
semnează de toți membrii comisiei de examinare și se închid în
plicuri sigilate purtând ștampila unității organizatoare.
(5) Comisia de examinare stabilește, în funcție de gradul de
dificultate și complexitate a subiectelor, durata probei scrise,
care nu poate depăși 3 ore, care se comunică odată cu
subiectele și punctajul maxim acordat pentru fiecare subiect.
(6) Subiectele probei scrise se anexează la procesul-verbal
al probei, cu menționarea membrului comisiei de examinare
care a propus fiecare subiect.
Art. 14. — (1) Înainte de începerea probei scrise se face
apelul nominal al candidatului, în vederea îndeplinirii
formalităților prealabile, respectiv verificarea identității.
Verificarea identității candidatului se face numai pe baza actului
de identitate sau a oricărui document care atestă identitatea,
potrivit legii. Candidatul care nu este prezent la efectuarea
apelului nominal ori care nu poate face dovada identității prin
prezentarea actului de identitate sau a oricărui document care
să ateste identitatea este considerat absent.
(2) După verificarea identității candidatului, ieșirea din sală a
acestuia atrage eliminarea din examen, cu excepția situațiilor
de urgență în care acesta poate fi însoțit de unul dintre membrii
comisiei de examinare sau de persoanele care asigură
supravegherea.
(3) La ora stabilită pentru începerea probei scrise, comisia
de examinare prezintă candidatului seturile de subiecte și îl
invită să extragă un plic cu subiectele de examen.
Art. 15. — (1) După începerea comunicării subiectelor este
interzis accesul oricărei alte persoane, în afara membrilor
comisiei de examinare, a persoanei care asigură secretariatul
comisiei de examinare, precum și a celei/celor care asigură
supravegherea desfășurării probei.
(2) În încăperea în care are loc proba scrisă, pe toată
perioada derulării acesteia, inclusiv a formalităților prealabile și
a celor ulterioare finalizării probei, candidatului nu îi este
permisă deținerea sau folosirea vreunei surse de consultare sau
a telefoanelor mobile ori a altor mijloace de comunicare la
distanță.

5

(3) Nerespectarea de către candidat a dispozițiilor prevăzute
la alin. (2) atrage eliminarea acestuia din proba scrisă.
(4) Comisia de examinare care constată încălcarea
dispozițiilor alin. (2) elimină candidatul din sală, înscrie
mențiunea ăanulat” pe lucrare, respectiv pe testul-grilă și
consemnează cele întâmplate în procesul-verbal.
Art. 16. — (1) Lucrarea, respectiv testul-grilă se redactează,
sub sancțiunea anulării, doar pe seturile de hârtie asigurate de
unitatea organizatoare, purtând ștampila acesteia pe fiecare filă.
(2) Candidatul are obligația de a preda comisiei de
examinare lucrarea, respectiv testul-grilă, la finalizarea
acesteia/acestuia ori la expirarea timpului alocat probei scrise,
semnând borderoul special întocmit în acest sens.
Art. 17. — (1) Proba practică se desfășoară pe baza unui
plan și a unui barem de punctare stabilite de comisia de
examinare în ziua în care se desfășoară proba.
(2) Prevederile art. 13 alin. (3)—(6), art. 14 și 15 se aplică în
mod corespunzător.
(3) Aspectele constatate în timpul derulării probei practice
sunt consemnate în procesul-verbal al probei, întocmit de
secretarul comisiei de examinare, care se semnează de membrii
acesteia și de candidat.
Art. 18. — (1) Interviul se realizează conform planului de
interviu întocmit de comisia de examinare în ziua desfășurării
acestei probe, pe baza criteriilor de evaluare.
(2) Interviul se susține, de regulă, într-un termen de
maximum 5 zile lucrătoare de la data susținerii probei scrise sau
probei practice, după caz.
(3) Prevederile art. 14 și 15 se aplică în mod corespunzător.
(4) Fiecare membru al comisiei de examinare poate adresa
întrebări candidatului. Nu se pot adresa întrebări referitoare la
opiniile politice ale candidatului, activitatea sindicală, religie,
etnie, starea materială, originea socială sau care pot constitui
discriminare pe criterii de sex.
(5) Întrebările și răspunsurile la interviu se înregistrează sau
se consemnează în procesul-verbal al probei, întocmit de
secretarul comisiei de examinare, care se semnează de membrii
acesteia și de candidat.
Art. 19. — În termen de maximum 3 zile lucrătoare de la data
susținerii ultimei probe, candidatului i se comunică în scris
punctajul obținut la fiecare probă a examenului, inclusiv
punctajul examenului, cu menționarea sintagmei ăadmis” sau
ărespins” la examenul de promovare în gradul sau treapta
profesională imediat superioară, precum și termenul în care se
poate depune contestație și datele de contact ale secretarului
comisiei de soluționare a contestațiilor.
Art. 20. — În termen de cel mult două zile lucrătoare de la
data comunicării realizate potrivit prevederilor art. 19, candidatul
poate depune o contestație la secretarul comisiei de soluționare
a contestațiilor, sub sancțiunea decăderii din acest drept.
Art. 21. — (1) Contestația se soluționează în termen de
maximum două zile lucrătoare de la expirarea termenului de
depunere a acesteia.
(2) Rezultatul stabilit de comisia de soluționare a
contestațiilor în urma analizei contestației depuse se comunică
în scris candidatului, în termen de maximum două zile
lucrătoare.
Art. 22. — Candidatul nemulțumit de modul de soluționare a
contestației se poate adresa instanței competente, potrivit legii.

6

MONITORUL OFICIAL AL ROMÂNIEI, PARTEA I, Nr. 518/22.VII.2011

MINISTERUL MUNCII, FAMILIEI ȘI PROTECȚIEI SOCIALE

ORDIN
pentru modificarea anexei la Ordinul ministrului muncii, familiei și protecției sociale nr. 1.156/2011
pentru aprobarea Metodologiei privind evaluarea, aprobarea și acordarea finanțării prin programul
de interes național ăDezvoltarea rețelei naționale de cămine pentru persoanele vârstnice”
Având în vedere prevederile art. 5 alin. (4) și art. 6 alin. (2) din Hotărârea Guvernului nr. 212/2011 pentru aprobarea
programului de interes național ăDezvoltarea rețelei naționale de cămine pentru persoanele vârstnice”, cu modificările ulterioare,
în baza prevederilor art. 12 din Hotărârea Guvernului nr. 11/2009 privind organizarea și funcționarea Ministerului Muncii,
Familiei și Protecției Sociale, cu modificările și completările ulterioare,
ministrul muncii, familiei și protecției sociale emite următorul ordin:
Art. I. — Anexa la Ordinul ministrului muncii, familiei și
protecției sociale nr. 1.156/2011 pentru aprobarea Metodologiei
privind evaluarea, aprobarea și acordarea finanțării prin
programul de interes național ăDezvoltarea rețelei naționale de
cămine pentru persoanele vârstnice”, publicat în Monitorul

Oficial al României, Partea I, nr. 212 din 28 martie 2011, se
modifică și se înlocuiește cu anexa care face parte integrantă
din prezentul ordin.
Art. II. — Prezentul ordin se publică în Monitorul Oficial al
României, Partea I.

Ministrul muncii, familiei și protecției sociale,
Laurențiu Sebastian Lăzăroiu
București, 6 iulie 2011.
Nr. 1.836.
ANEXĂ
(Anexa la Ordinul nr. 1.156/2011)

METODOLOGIE

privind evaluarea, aprobarea și acordarea finanțării prin programul de interes național ăDezvoltarea rețelei naționale de
cămine pentru persoanele vârstnice”
CAPITOLUL I
Context general
1.1. Dezvoltarea serviciilor sociale

Serviciile sociale reprezintă o formă de suport activ pentru
familiile și comunitățile aflate în dificultate. Serviciile sociale sunt
definite drept un ansamblu complex de măsuri și acțiuni
realizate pentru a răspunde nevoilor sociale individuale, familiale
sau de grup, în vederea prevenirii și depășirii unor situații de
dificultate, vulnerabilitate sau dependență pentru prezervarea
autonomiei și protecției persoanei, pentru prevenirea
marginalizării și excluziunii sociale, pentru promovarea
incluziunii sociale și în scopul creșterii calității vieții.
1.2. Obiectivele programului de interes național ăDezvoltarea
rețelei naționale de cămine pentru persoanele vârstnice”

Programul de interes național ăDezvoltarea rețelei naționale
de cămine pentru persoanele vârstnice” denumit în continuare
program, a fost elaborat în scopul facilitării accesului la servicii
de asistență și îngrijire în regim rezidențial pentru persoanele
vârstnice care nu mai pot să își realizeze singure nevoile de
viață ale vieții zilnice și a căror familie nu are posibilitatea de a
le asigura îngrijirea la domiciliu. În condițiile în care populația
îmbătrânește și crește speranța de viață, numărul solicitărilor
pentru internarea în centre rezidențiale, respectiv cămine pentru
persoane vârstnice se află pe un trend ascendent.
În prezent, o serie de unități sanitare cu paturi aflate în
administrarea autorităților administrației publice locale nu mai
îndeplinesc indicatorii de performanță care să permită

menținerea lor în sistem. Ca atare, pentru a utiliza cât mai
eficient imobilele și dotările materiale aferente acestor spitale,
pentru a beneficia de aportul unui personal calificat, precum și
în scopul asigurării unor servicii sociale de calitate, programul
are în vedere crearea de centre rezidențiale pentru persoanele
de vârsta a treia, prin reorganizarea unor unități sanitare cu
paturi care se desființează.
Principalele obiective ale programului sunt:
a) dezvoltarea rețelei de centre rezidențiale care să acopere
nevoile persoanelor vârstnice;
b) asigurarea unei îngrijiri de lungă durată de calitate pentru
persoanele vârstnice care și-au pierdut autonomia funcțională
și nu își mai pot continua viața în condiții de siguranță la propriul
domiciliu;
c) reducerea numărului de spitalizări ale persoanelor
vârstnice care suferă de afecțiuni cronice, generatoare de
dependență.
1.3. Sumele alocate pentru program

Bugetul total al acestui program este de 200.000 mii lei.
Fondurile necesare pentru finanțarea programului se asigură
de la bugetul de stat, prin bugetul alocat Ministerului Muncii,
Familiei și Protecției Sociale, care reprezintă autoritatea
finanțatoare.
Finanțarea programului se realizează în baza solicitărilor
înaintate de către autoritățile administrației publice locale, care
decid reorganizarea unităților sanitare cu paturi aflate în
administrare în cămine pentru persoane vârstnice. Autoritățile
administrației publice locale cărora li se aprobă finanțarea din

MONITORUL OFICIAL AL ROMÂNIEI, PARTEA I, Nr. 518/22.VII.2011
program vor încheia, în calitate de solicitanți, contracte de
finanțare cu autoritatea finanțatoare.
1.4. Beneficiarii programului

Beneficiarii direcți ai programului sunt:
a) autoritățile administrației publice locale prevăzute în anexa
nr. 2 la Hotărârea Guvernului nr. 212/2011 pentru aprobarea
programului de interes național ăDezvoltarea rețelei naționale
de cămine pentru persoanele vârstnice”, cu modificările
ulterioare, care au în administrare unități sanitare cu paturi și
decid desființarea acestora, în condițiile legii, precum și
reorganizarea lor în cămine pentru persoane vârstnice, pentru a
răspunde nevoilor identificate la nivelul comunității;
b) alte autorități ale administrației publice locale decât cele
prevăzute la lit. a) care îndeplinesc condițiile prevăzute în
Hotărârea Guvernului nr. 212/2011, cu modificările ulterioare.
Beneficiarii indirecți, respectiv grupul-țintă sunt reprezentați
de persoanele vârstnice dependente care se află în situațiile
prevăzute de Legea nr. 17/2000 privind asistența socială a
persoanelor vârstnice, republicată, cu modificările și
completările ulterioare, respectiv:
a) nu au familie sau nu se află în întreținerea unei sau unor
persoane obligate la aceasta, potrivit dispozițiilor legale în
vigoare;
b) nu au locuință și nici posibilitatea de a-și asigura condițiile
de locuit pe baza resurselor proprii;
c) nu realizează venituri proprii sau acestea nu sunt
suficiente pentru asigurarea îngrijirii necesare;
d) nu se pot gospodări singure sau necesită îngrijire
specializată;
e) se află în imposibilitatea de a-și asigura nevoile sociomedicale, din cauza bolii ori stării fizice sau psihice.
1.5. Organizarea căminului pentru persoane vârstnice

Căminul pentru persoane vârstnice se organizează:
a) în condițiile prevăzute de Legea nr. 17/2000, republicată,
cu modificările și completările ulterioare;
b) cu respectarea standardelor minime specifice de calitate
pentru centrele rezidențiale pentru persoanele vârstnice,
aprobate prin Ordinul ministrului muncii, solidarității sociale și
familiei nr. 246/2006 privind aprobarea Standardelor minime
specifice de calitate pentru serviciile de îngrijire la domiciliu
pentru persoanele vârstnice și pentru centrele rezidențiale
pentru persoanele vârstnice, inclusiv a condițiilor stabilite la
pct. 26.2 și 26.5 din cadrul standardului 26 ăAmenajarea
dormitoarelor” și pct. 28.5 și 28.6 din cadrul standardului 28
ăAmenajarea spațiilor igienico-sanitare” din secțiunea VI
ăGăzduire” a anexei nr. 2 la același ordin;
c) cu respectarea prevederilor Hotărârii Guvernului
nr. 23/2010 privind aprobarea standardelor de cost pentru
serviciile sociale.
CAPITOLUL II
Cerințele minime de calificare
2.1. Solicitanți eligibili

Pot depune solicitare de finanțare autoritățile administrației
publice locale (AAPL) prevăzute în anexa nr. 2 la Hotărârea
Guvernului nr. 212/2011, cu modificările ulterioare, precum și
orice alte AAPL care îndeplinesc condițiile prevăzute în aceeași
hotărâre, denumite în continuare solicitanți.
2.2. Dosarul de solicitare a finanțării

Dosarul de solicitare a finanțării înaintat de solicitant trebuie
să conțină următoarele documente:
a) cererea de solicitare a finanțării, conform modelului
prevăzut în formatul nr. 1;
b) hotărârea consiliului județean/consiliului local/consiliului
local de sector al municipiului București/Consiliului General al
Municipiului București, care trebuie să cuprindă date
referitoare la:

7

• desființarea unității sanitare cu paturi;
• înființarea căminului pentru persoane vârstnice, prin
reorganizarea unității sanitare cu paturi, desființată;
• suma pe care o solicită prin program; asumarea utilizării
acestei sume exclusiv pentru funcționarea căminului;
• capacitatea căminului pentru persoane vârstnice;
• asumarea îndeplinirii, în termen de maximum 90 de zile de
la data încheierii contractului de finanțare, a obligațiilor
referitoare la acreditarea căminului pentru persoane vârstnice,
organizarea acestuia în conformitate cu cerințele prevăzute la
pct. 1.5, precum și asigurarea funcționării efective a căminului;
• asumarea cofinanțării funcționării căminului pentru
persoane vârstnice pe perioada derulării programului, în
condițiile în care costurile de funcționare depășesc sumele
acordate prin program;
• asumarea costurilor de capital, precum și a plății datoriilor
rezultate prin preluarea patrimoniului unității sanitare desființate,
din bugetul AAPL, dar nu din sumele primite prin program;
• costul lunar de întreținere în cămin și cuantumul contribuției
lunare de întreținere datorate de persoanele vârstnice care
urmează să fie îngrijite în căminul respectiv calculate conform
prevederilor Legii nr. 17/2000, republicată, cu modificările și
completările ulterioare, bugetul de funcționare a căminului
pentru anul în curs, precum și regulamentul de organizare și
funcționare al acestuia.
c) organigrama căminului pentru persoane vârstnice, ca
anexă la hotărârea de consiliu local/județean;
d) statul de funcții;
e) documente doveditoare ale situației juridice a imobilului
unde funcționează căminul înființat;
f) dovada privind desființarea unităților sanitare cu paturi care
se realizează conform prevederilor art. 174 alin. (3) din Legea
nr. 95/2006 privind reforma în domeniul sănătății, cu modificările
și completările ulterioare, respectiv copie de pe hotărârea
Guvernului.
2.3. Unde și când se transmite dosarul de solicitare a finanțării

Dosarul de solicitare a finanțării se depune în pachet închis,
în două exemplare — un original și o copie, la registratura
Ministerului Muncii, Familiei și Protecției Sociale.
Pe plic se fac următoarele mențiuni:
Solicitare a finanțării în cadrul programului de interes național
ăDezvoltarea rețelei naționale de cămine pentru persoanele
vârstnice”
Destinatar: Ministerul Muncii, Familiei și Protecției Sociale
Direcția generală asistență socială
Str. Dem. I. Dobrescu nr. 2—4, sectorul 1, București, cod
poștal 010026
Expeditor: Numele solicitantului
Adresa poștală completă a solicitantului
2.4. Solicitarea de clarificări

Solicitanții pot adresa întrebări sau solicita clarificări
referitoare la implementarea programului la următoarele numere
de telefon: 021.315.71.43, 021.313.11.76, int. 761, 842, 754, și
la adresa de e-mail: dgas@mmuncii.ro
Prezenta metodologie se publică pe site-ul ministerului:
http://www.mmuncii.ro, rubrica ăAnunțuri”.
Ministerul Muncii, Familiei și Protecției Sociale are dreptul de
a solicita orice informații și documente în vederea clarificării sau
completării dosarului de solicitare a finanțării.
CAPITOLUL III
Solicitarea de finanțare
3.1. Obiectul finanțării

Programul se derulează pe o perioadă de 33 de luni,
începând cu data de 1 aprilie 2011 și nu mai târziu de
31 decembrie 2013.

8

MONITORUL OFICIAL AL ROMÂNIEI, PARTEA I, Nr. 518/22.VII.2011

Prin program se finanțează cheltuielile curente de
funcționare a căminelor pentru persoane vârstnice nou-înființate,
inclusiv cheltuielile de personal. Finanțarea din program se
realizează prin acordarea unei sume calculate prin utilizarea
unui cost standard lunar, rezultat din aplicarea costului
standard/beneficiar/an, prevăzut în anexa nr. 3 la Hotărârea
Guvernului nr. 23/2010, pe perioada de finanțare aprobată.
Perioada de acordare a finanțării se stabilește începând cu
data încheierii contractului de finanțare, iar plata pentru luna în
curs se realizează în luna ulterioară acesteia.
Suma ce poate fi solicitată și acordată prin program se
calculează astfel:
Nr. de paturi sau beneficiari x costul standard/beneficiar/lună x
nr. de luni pentru care se solicită finanțarea (maximum 33 de luni).
Suma ce poate fi acordată lunar se calculează astfel:
Nr. de beneficiari x costul standard/beneficiar/lună
Exemple:
• Dacă solicitantul înființează un cămin pentru persoane
vârstnice cu o capacitate de 30 de paturi sau beneficiari și
depune solicitarea de finanțare în luna martie 2011, poate
solicita finanțare pe perioada 1 aprilie 2011 — 31 decembrie
2013, iar suma maximă solicitată este de:
30 de paturi sau beneficiari x 1.411 lei/lună/beneficiar x 33 de
luni; pentru acordarea finanțării începând cu data de 1 aprilie
solicitantul va depune solicitarea de finanțare până la data de
28 martie 2011.
• Dacă solicitantul înființează un cămin pentru persoane
vârstnice cu o capacitate de 30 de paturi sau beneficiari și
depune solicitarea de finanțare în cursul lunii iunie 2011, poate
solicita finanțare pe perioada 1 iunie 2011 — 31 decembrie 2013
pentru o sumă calculată după formula:
30 de paturi sau beneficiari x 1.411 lei/lună/beneficiar x 31 de
luni, iar suma acordată pentru finanțare și care va fi stipulată în
contract va fi calculată pentru perioada cuprinsă între data
încheierii contractului și data de 31 decembrie 2013.
• Dacă solicitantul înființează un cămin pentru persoane
vârstnice cu o capacitate de 60 de paturi sau beneficiari și
depune solicitarea de finanțare în luna decembrie 2012, poate
solicita finanțare pentru o sumă calculată după formula: 60 de
paturi sau beneficiari x 1.411 lei/lună/beneficiar x 13 luni, suma
aprobată și prevăzută în contract fiind cea calculată pentru
perioada cuprinsă între data încheierii contractului și data de
31 decembrie 2013.
Având în vedere faptul că finanțarea din program se
realizează având ca bază standardul de cost pentru centrele
rezidențiale pentru persoane vârstnice, iar acest standard
reprezintă costul minim aferent cheltuielilor anuale necesare
furnizării serviciilor sociale, calculat pentru beneficiar potrivit
standardelor minime de calitate sau criteriilor prevăzute de lege,
sumele necesare acoperirii costurilor de funcționare a căminelor
pentru persoane vârstnice care depășesc sumele acordate prin
program sunt suportate din bugetele locale și alte venituri
extrabugetare, conform prevederilor Legii nr. 17/2000,
republicată, cu modificările și completările ulterioare, și ale art. 3
din Hotărârea Guvernului nr. 23/2010.
Depunerea solicitărilor de finanțare se poate face pe întreaga
perioadă de derulare a programului, finanțarea acordându-se
conform prevederilor contractului de finanțare și în condițiile
prevăzute la cap. IV.
Solicitanții vor estima perioada necesară reorganizării
unităților sanitare în cămine pentru persoane vârstnice, ținând
cont de perioada necesară realizării eventualelor lucrări de
reabilitare, amenajare, modernizare, recompartimentare etc.
pentru încadrarea în standardele minime de calitate în vigoare

aferente centrelor rezidențiale destinate persoanelor vârstnice și
admiterii beneficiarilor. În funcție de această perioadă,
solicitantul va decide asupra datei la care va înainta cererea de
solicitare a finanțării, având în vedere că solicitarea de finanțare
este eligibilă doar dacă solicitantul își asumă respectarea
îndeplinirii condițiilor prevăzute la art. 3 alin. (2) lit. b) și d) din
Hotărârea Guvernului nr. 212/2011, cu modificările ulterioare,
într-un termen de maximum 90 de zile de la data încheierii
contractului.
Datorită specificului programului prin care se finanțează
cheltuielile de funcționare a căminelor pentru persoane vârstnice
înființate numai prin reorganizarea unor unități sanitare cu paturi
care se desființează, este necesară o perioadă în care să fie
realizate activitățile de reorganizare și care să permită admiterea
beneficiarilor în cămin, pentru asistare și îngrijire. Perioada
prevăzută la art. 5 alin. (5) din Hotărârea Guvernului
nr. 212/2011, cu modificările ulterioare, este de maximum 90 de
zile și are drept scop:
— reorganizarea unității sanitare cu paturi în cămin pentru
persoane vârstnice, cu respectarea standardelor minime de
calitate, precum și a prevederilor Legii nr. 17/2000, republicată,
cu modificările și completările ulterioare, inclusiv a celor
referitoare la stabilirea costului mediu lunar de întreținere și a
contribuției beneficiarilor, precum și a procedurilor de evaluare
în vederea admiterii acestora în cămin;
— acreditarea furnizorului de servicii sociale/căminului,
conform prevederilor Hotărârii Guvernului nr. 1.024/2004 pentru
aprobarea Normelor metodologice de aplicare a prevederilor
Ordonanței Guvernului nr. 68/2003 privind serviciile sociale,
precum și a Metodologiei de acreditare a furnizorilor de servicii
sociale, cu modificările ulterioare;
— informarea comunității, precum și a altor consilii locale din
județ sau din județele limitrofe, asupra deschiderii căminului de
persoane vârstnice;
— primirea beneficiarilor spre asistare și îngrijire în cămin.
3.2. Solicitări de finanțare eligibile

Sunt eligibile solicitările de finanțare care îndeplinesc
cumulativ următoarele condiții:
1. au ca obiect căminele pentru persoane vârstnice care:
a) sunt înființate cu respectarea prevederilor art. 3 alin. (1)
din Hotărârea Guvernului nr. 212/2011, cu modificările ulterioare;
b) sunt prevăzute în anexa nr. 2 la Hotărârea Guvernului
nr. 212/2011, cu modificările ulterioare, sau sunt înființate de
către alte AAPL-uri decât cele prevăzute în prezenta anexă, cu
respectarea condițiilor prevăzute de hotărârea Guvernului
menționată;
c) respectă cerințele de organizare și funcționare prevăzute
la art. 3 alin. (2) din Hotărârea Guvernului nr. 212/2011, cu
modificările ulterioare;
2. solicitanții își asumă, prin hotărâre a consiliului
local/județean:
a) îndeplinirea tuturor cerințelor prevăzute la art. 3 alin. (2)
lit. a) și c) din Hotărârea Guvernului nr. 212/2011, cu modificările
ulterioare, la data depunerii cererii de finanțare, precum și a
celor prevăzute la lit. b) și d), într-un termen de maximum 90 de
zile de la data încheierii contractului de finanțare;
b) cofinanțarea funcționării căminului pentru persoane
vârstnice pe perioada derulării programului, în condițiile în care
costurile de funcționare depășesc sumele acordate prin
program, costurile de capital, precum și a plății datoriilor
rezultate prin preluarea patrimoniului unității sanitare desființate,
din bugetul AAPL, dar nu din sumele primite prin program;

MONITORUL OFICIAL AL ROMÂNIEI, PARTEA I, Nr. 518/22.VII.2011
3. solicitanții dețin dreptul de proprietate/administrare a
imobilului pe o perioadă cel puțin egală cu perioada pentru care
solicită finanțarea prin programul de interes național.
Normarea personalului este realizată cu respectarea
prevederilor art. 4 alin. (3) lit. a), alin. (4) și (5), precum și ale
anexei nr. 4 la Hotărârea Guvernului nr. 23/2010.
3.3. Cheltuieli eligibile

Sumele acordate prin program se utilizează pentru
asigurarea cheltuielilor curente de funcționare. Pentru a fi
considerate eligibile, în contextul programului, cheltuielile trebuie
să îndeplinească următoarele condiții:
a) să fie necesare pentru funcționarea căminului pentru
persoane vârstnice;
b) să fie prevăzute în bugetul căminului pentru persoane
vârstnice;
c) să fie corespunzătoare perioadei de derulare a
programului;
d) să se realizeze în fapt și să fie înregistrate în contabilitatea
solicitantului;
e) să fie identificabile și verificabile.
Decontarea cheltuielilor eligibile trebuie să se încadreze în
sumele calculate conform prevederilor pct. 3.1.
3.4. Cheltuieli neeligibile

a) cheltuieli de capital;
b) cheltuieli cu aplicarea procedurilor de achiziție;
c) cheltuieli pentru achiziția de clădiri și de reabilitare,
amenajare, modernizare, recompartimentare etc.;
d) plata chiriei pentru sediul centrului;
e) diverse forme de asigurare;
f) achiziționare de mijloace de transport auto;
g) estimări privind posibile pierderi sau datorii viitoare;
h) dobânzi datorate;
i) datorii către furnizori și penalități;
j) sponsorizări individuale pentru participarea la workshopuri,
seminare, conferințe, congrese;
k) burse de studii sau cursuri de instruire individuală.
În perioada prevăzută la art. 5. alin. (5) din Hotărârea
Guvernului nr. 212/2011, cu modificările ulterioare, în cazul în
care nu există beneficiari asistați în cămin, cheltuielile materiale
care țin direct de acordarea serviciilor de găzduire a
beneficiarilor (de exemplu: cheltuieli de hrană, medicamente
etc.) nu sunt eligibile pentru finanțare.
CAPITOLUL IV
Procedura de evaluare și finanțare
4.1. Evaluarea solicitărilor de finanțare

Evaluarea solicitărilor de finanțare se realizează de către o
comisie de evaluare a cărei componență se stabilește prin ordin
al ministrului muncii, familiei și protecției sociale.
În condițiile în care din documentația de solicitare a finanțării
lipsesc documente sau acestea nu sunt completate conform
cerințelor din prezenta metodologie, în termen de maximum
5 zile lucrătoare de la data înregistrării solicitării de finanțare,
Comisia de evaluare va cere solicitantului transmiterea
documentelor lipsă sau completarea și modificarea celor
întocmite eronat.
4.2. Etapele finanțării

Odată cu încheierea contractului de finanțare este demarată
procedura de acordare a finanțării, cu respectarea condițiilor
prevăzute în cap. III.
Contractul de finanțare se încheie pentru suma maximă
calculată în condițiile pct. 3.1.

9

Finanțarea căminului pentru persoane vârstnice se
realizează astfel:
1. Pentru perioada de maximum 90 de zile de la data
încheierii contractului de finanțare se acordă solicitantului o
sumă lunară care acoperă cheltuielile curente de funcționare,
inclusiv cheltuielile de personal normat, conform prevederilor
Hotărârii Guvernului nr. 23/2010, cu încadrare în suma maximă
calculată conform formulei de calcul:
(Nr. de paturi x cost standard/beneficiar/lună)
Exemplu: dacă solicitarea de finanțare este pentru un număr
de 30 de beneficiari, corespunzător capacității maxime a
căminului pentru persoane vârstnice, pentru primele 90 de zile
se poate acorda o sumă lunară maximă calculată astfel:
30 de beneficiari x 1.411 lei/lună/beneficiar =
2. Pentru continuarea finanțării căminului, înainte de
expirarea termenului prevăzut la art. 5 alin. (5) din Hotărârea
Guvernului nr. 212/2011, cu modificările ulterioare, solicitantul
are obligația de a transmite agenției teritoriale pentru prestații
sociale, prin poștă sau direct la sediul acesteia, următoarele
documente:
a) certificatul de acreditare sau, după caz, decizia comisiei de
acreditare, în copie;
b) lista beneficiarilor rezidenți;
c) planul clădirii în care funcționează căminul pentru
persoane vârstnice, în care trebuie indicate camerele în care
sunt găzduiți beneficiarii și grupurile sanitare.
Reprezentanții agenției teritoriale pentru prestații sociale au
obligația ca, în termen de 5 zile de la primirea documentației
menționate mai sus, să efectueze o vizită în teren pentru
verificarea îndeplinirii condițiilor prevăzute la art. 3 alin. (2) din
Hotărârea Guvernului nr. 212/2011, cu modificările ulterioare,
precum și a veridicității informațiilor din documentele prezentate.
În situația în care nu sunt îndeplinite condițiile prevăzute la
art. 3 alin. (2) lit. b) și d) din Hotărârea Guvernului nr. 212/2011,
cu modificările ulterioare, sau căminul pentru persoane vârstnice
nu are beneficiari, se suspendă aplicarea contractului de
finanțare, iar dacă după expirarea perioadei de suspendare
condițiile mai sus menționate continuă să nu fie respectate,
contractul se reziliază.
În situația în care solicitantul contestă motivele care au stat
la baza suspendării aplicării sau rezilierii contractului, acesta se
poate adresa Ministerului Muncii, Familiei și Protecției Sociale,
care va constitui o echipă formată din cel puțin 3 experți care să
verifice situația din teren. Costurile deplasării experților sunt
suportate de solicitant.
3. Începând cu luna următoare perioadei de 90 de zile suma
lunară acordată prin program se calculează astfel:
Nr. de beneficiari internați/asistați în cămin din luna
respectivă x 1.411 lei/beneficiar.
Exemplu: în situația în care solicitarea de finanțare a fost
pentru un număr de 30 de beneficiari, corespunzător capacității
maxime a căminului pentru persoane vârstnice, iar în luna
următoare perioadei de 90 de zile numărul de beneficiari asistați
în cămin este de 5 beneficiari, suma lunară acordată este
rezultată din aplicarea următoarei formule de calcul:
5 beneficiari x 1.411 lei
4.3. Aprobarea finanțării

Lista cuprinzând solicitanții, căminele pentru care se propune
acordarea finanțării, capacitatea acestora, valoarea finanțării și
perioada acordării acesteia (nr. de luni) se aprobă prin ordin al
ministrului muncii, familiei și protecției sociale. O copie a
ordinului mai sus menționat se transmite agenției teritoriale
pentru prestații sociale, în vederea încheierii contractului de
finanțare.

10

MONITORUL OFICIAL AL ROMÂNIEI, PARTEA I, Nr. 518/22.VII.2011

4.4. Decizia de respingere

În situația în care solicitările de finanțare nu îndeplinesc toate
condițiile prevăzute de Hotărârea Guvernului nr. 212/2011, cu
modificările ulterioare, de prezenta metodologie, precum și de
prevederile art. 174 alin. (3) din Legea nr. 95/2006 privind
reforma în domeniul sănătății, cu modificările și completările
ulterioare, acestea sunt respinse.
Decizia de respingere i se comunică solicitantului, cu
menționarea motivelor care au stat la baza acesteia.
4.5. Comunicarea rezultatelor și contestațiile

Rezultatul evaluării solicitărilor de finanțare se comunică în
scris solicitanților, în termen de cel mult 5 zile de la data
aprobării ordinului prevăzut la pct. 4.3, cu precizarea motivelor
respingerii, dacă este cazul. În termen de 7 zile de la primirea
rezultatului, solicitanții pot depune contestații la sediul
Ministerului Muncii, Familiei și Protecției Sociale.
Comisia de soluționare a contestațiilor, numită prin ordin al
ministrului muncii, familiei și protecției sociale, va soluționa
contestațiile în termen de 5 zile de la primirea acestora.
4.6. Încheierea contractului de finanțare

După comunicarea ordinului prevăzut la pct. 4.3 se încheie
contractul de finanțare, denumit în continuare contract, între
Ministerul Muncii, Familiei și Protecției Sociale, în calitate de
autoritate finanțatoare, prin agențiile teritoriale pentru prestații
sociale, și solicitantul căruia i s-a aprobat finanțarea, iar plata
se realizează în luna următoare celei în care s-a încheiat
contractul.
Modelul contractului este prezentat în formatul nr. 2.
Contractul se încheie în două exemplare originale și se
semnează de către directorul executiv al agenției teritoriale
pentru prestații sociale și de către primar/președintele consiliului
județean. Fiecare parte semnatară a contractului păstrează un
exemplar original al acestuia. O copie a contractului, însoțită de
o notă de înaintare, va fi transmisă Ministerului Muncii, Familiei
și Protecției Sociale de către agenția teritorială pentru prestații
sociale.
În raport cu autoritatea finanțatoare, solicitantul are obligația
să manifeste bună-credință, loialitate și imparțialitate.
Solicitantul asigură secretul profesional pe durata
contractului, precum și după încetarea acestuia; are obligația de
a nu comunica, în nicio situație, altor persoane sau entități
informații confidențiale aparținând autorității finanțatoare sau
obținute de el în baza relațiilor contractuale cu aceasta, cu
excepția existenței consimțământului scris al autorității
finanțatoare, obținut în prealabil.
Solicitantul răspunde de realitatea, oportunitatea și
exactitatea datelor prezentate spre decontare.
CAPITOLUL V
Dispoziții finale
5.1. Cine asigură finanțarea proiectelor

Finanțarea căminelor se realizează de către autoritatea
finanțatoare, prin agențiile teritoriale pentru prestații sociale cu
care solicitanții au încheiat contractul de finanțare și conform
prevederilor acestuia.
5.2. Contribuția solicitantului

Solicitantul are obligația, conform celor asumate prin
hotărârea de consiliu local/județean, să asigure din bugetul
propriu cofinanțarea funcționării căminului pentru persoane
vârstnice pe perioada derulării contractului de finanțare, în
condițiile în care costurile de funcționare depășesc sumele
acordate prin program, precum și să asigure cheltuielile de
capital.

5.3. Responsabilitatea monitorizării derulării proiectelor

Responsabilitatea monitorizării derulării finanțării conform
prevederilor legii și ale contractului de finanțare revine agențiilor
teritoriale pentru prestații sociale.
5.4. Modificarea contractului

Orice modificare a contractului este permisă numai cu
acordul ambelor părți, prin încheierea unui act adițional la
contract.
Suma aprobată prin contract poate fi majorată numai în
condițiile în care standardul de cost pentru serviciile rezidențiale
destinate persoanelor vârstnice se majorează, potrivit legii.
Copiile actelor adiționale încheiate vor fi transmise
Ministerului Muncii, Familiei și Protecției Sociale.
Modificările referitoare la adresă, cont bancar etc., care nu
conduc la schimbarea condițiilor contractuale în ceea ce privește
valoarea și destinația sumelor, sunt doar notificate agenției
teritoriale pentru prestații sociale de către solicitant.
5.5. Realizarea plăților

Acordarea sumelor prevăzute în contractul de finanțare se
realizează lunar, la cererea solicitantului.
Suma decontată se stabilește în funcție de numărul de
beneficiari rezidenți în cămin în perioada pentru care se solicită
finanțarea, calculată pe baza costului standard lunar prevăzut
de anexa nr. 3 la Hotărârea Guvernului nr. 23/2010.
Suma calculată pe beneficiar este proporțională cu numărul
de zile pentru care au fost acordate serviciile rezidențiale.
Exemplu de calcul:
(Standardul de cost lunar/numărul de zile dintr-o lună) x
numărul de zile pentru care a primit găzduire = suma maximă
finanțată pentru fiecare beneficiar pe luna pentru care se solicită
decontarea
Activitatea de finanțare și plată se derulează în următoarele
etape:
— înaintarea solicitării de plată către agențiile teritoriale
pentru prestații sociale se face în data de 5 sau 15 a fiecărei
luni, în funcție de datele la care solicitanții trebuie să își onoreze
obligațiile de plată.
La solicitarea de plată prevăzută în formatul nr. 3 sunt
anexate următoarele documente:
• lista cu beneficiarii existenți în cămin în perioada pentru
care se solicită finanțarea, potrivit formatului nr. 5;
• borderoul privind cheltuielile de funcționare din luna ........,
potrivit formatului nr. 4;
• documente justificative aferente.
Pentru cheltuielile de personal vor fi anexate statul de plată
cu fondul de salarii și recapitulația contribuțiilor aferente, în
copie, cu mențiunile conform cu originalul și ăbun de plată”
acordate de persoana delegată cu aceste atribuții.
Pentru cheltuielile de funcționare se prezintă facturile emise
de furnizorii de servicii pentru cheltuielile curente de funcționare,
facturile achiziție alimente etc., în copie, cu mențiunea conform
cu originalul și ăBun de plată” acordate de persoana delegată
cu aceste atribuții.
— Agenția Națională pentru Prestații Sociale primește cel
târziu în data de 7, respectiv 16 a lunii de la agențiile teritoriale
pentru prestații sociale necesarul de credite bugetare, le
centralizează, și până pe data de 9, respectiv 17 a lunii le
transmite Ministerului Muncii, Familiei și Protecției Sociale
pentru deschiderea de credite bugetare;
— direcția specializată din cadrul Ministerului Muncii, Familiei
și Protecției Sociale va întocmi documentația privind
deschiderea de credite pe care o înaintează Ministerului
Finanțelor Publice.

MONITORUL OFICIAL AL ROMÂNIEI, PARTEA I, Nr. 518/22.VII.2011
Pentru perioada de maximum 90 de zile de la data încheierii
contractului de finanțare se acordă solicitantului o sumă lunară
care acoperă cheltuielile curente de funcționare, inclusiv
cheltuielile de personal normat, conform prevederilor Hotărârii
Guvernului nr. 23/2010, cu încadrare în suma maximă calculată
conform formulei de calcul:
(Nr. de paturi x cost standard/beneficiar/lună)
Exemplu: dacă solicitarea de finanțare este pentru un număr
de 30 de beneficiari, corespunzător capacității maxime a
căminului pentru persoane vârstnice, pentru primele 90 de zile
se poate acorda o sumă lunară maximă calculată astfel:
30 de beneficiari x 1.411 lei/lună/beneficiar =
În această perioadă, dacă nu există beneficiari asistați în
cămin, nu se acceptă la decontare facturi reprezentând cheltuieli
legate de găzduirea beneficiarilor (de exemplu, hrană,
medicamente etc.)
În vederea finanțării pentru ultima lună a programului,
respectiv luna decembrie 2013, solicitarea de plată se va
efectua până cel târziu la data de 10 decembrie.
5.6. Suspendarea și rezilierea contractului

În situația în care după expirarea termenului prevăzut de
art. 5 alin. (5) din Hotărârea Guvernului nr. 212/2011, cu
modificările ulterioare:
a) căminul pentru persoane vârstnice nu are beneficiari;
b) nu sunt îndeplinite condițiile prevăzute la art. 3 alin. (2)
lit. b) și d) din aceeași hotărâre;
c) nu se respectă prevederile contractului, altele decât cele
legate de utilizarea fondurilor și prezentarea documentelor
justificative false sau neconforme cu realitatea,
se suspendă aplicarea contractului de finanțare astfel: pentru
situația prevăzută la lit. a), până la internarea primului beneficiar,
dar nu mai mult de 60 de zile; pe o perioadă de maximum 90 de
zile pentru situația prevăzută la lit. b); pe o perioadă de
maximum 15 zile de la primirea notificării, pentru situația
prevăzută la lit. c). Pentru perioadele de suspendare a
contractului nu se decontează niciun fel de cheltuieli.
Agenția teritorială pentru prestații sociale constată situațiile
care pot conduce la suspendarea contractului și transmite
contractorului notificarea cu privire la decizia de suspendare și
încetarea finanțării până la remedierea situațiilor constatate.
Rezilierea contractului se realizează în următoarele condiții:
(i) după expirarea perioadelor de suspendare, dacă nu
sunt remediate situațiile care au condus la această
decizie;
(ii) dacă fondurile sunt utilizate în alte scopuri decât cele
convenite sau dacă se prezintă documente
justificative false ori neconforme cu realitatea.
În condițiile în care, în termenul prevăzut pentru suspendare,
contractorul nu remediază situația, agenția teritorială pentru
prestații sociale va desființa unilateral contractul, fără a mai fi
necesară intervenția instanței judecătorești.
În acest caz, contractorul va fi direct răspunzător și obligat la
plata eventualelor daune, conform legislației în vigoare.
În condițiile prevăzute la lit. (ii) contractul constituie titlu
executoriu, fără a mai fi necesară intervenția instanței
judecătorești. În aceste condiții, contractorul este obligat să
returneze autorității finanțatoare, în termen de 30 de zile de la
primirea notificării de la agenția teritorială de pretații sociale,
sumele primite până la momentul notificării.
În situația în care solicitantul remediază situațiile care au
condus la suspendarea și, ulterior, rezilierea contractului,
respectiv situația prevăzută la lit. (i), acesta poate înainta
Ministerului Muncii, Familiei și Protecției Sociale, prin agenția

11

teritorială de prestații sociale, o nouă cerere de finanțare într-o
perioadă de maximum 12 luni de la rezilierea contractului.
Agenția teritorială de prestații sociale, în termen de 10 zile
lucrătoare, va efectua o vizită în teren și va întocmi un raport de
oportunitate prin care certifică îndeplinirea condițiilor prevăzute
de lege pentru acordarea finanțării. Cererea de finanțare,
dosarul de solicitare a finanțării prevăzut la pct. 2.2, însoțite de
raportul de oportunitate, se transmit Ministerului Muncii, Familiei
și Protecției Sociale, în vederea evaluării. În această situație,
efectuarea plăților se face, de la data încheierii contractului,
pentru numărul de beneficiari asistați în cămin, fără a mai fi
eligibilă perioada de 90 de zile prevăzută la pct. 4.2.
CAPITOLUL VI
Raportare
6.1. Rapoarte privind acordarea serviciilor și utilizarea
fondurilor primite cu titlu de finanțare

Solicitantul înaintează lunar rapoarte privind acordarea
serviciilor și utilizarea fondurilor primite cu titlu de finanțare (lista
persoanelor beneficiare, centralizatorul cheltuielilor la care se
anexează copii ale documentelor justificative pentru cheltuielile
efectuate din care se constituie standardul de cost) agenției
teritoriale pentru prestații sociale și, la cerere, Ministerului
Muncii, Familiei și Protecției Sociale.
6.2. Rapoarte întocmite de agențiile teritoriale pentru prestații
sociale

Agențiile teritoriale pentru prestații sociale întocmesc
rapoarte trimestriale și anuale privind acordarea serviciilor și
utilizarea fondurilor în cadrul programului de interes național și
le transmit atât Agenției Naționale pentru Prestații Sociale, cât și
Ministerului Muncii, Familiei și Protecției Sociale. De asemenea,
agențiile teritoriale pentru prestații sociale întocmesc un raport
după finalizarea contractului de finanțare.
CAPITOLUL VII
Control
7.1. Cine controlează modul de implementare a proiectelor

Agenția teritorială pentru prestații sociale controlează modul
de implementare a contractului de finanțare.
Ministerul Muncii, Familiei și Protecției Sociale își rezervă
dreptul de a controla în orice etapă derularea finanțării și
activitatea desfășurată de căminul pentru persoane vârstnice,
prin inspecția socială și/sau prin corpul de control al ministrului
muncii, familiei și protecției sociale.
7.2. Controlul Curții de Conturi

Derularea activității prin contractele finanțate în cadrul
programului se supune controlului financiar al Curții de Conturi,
în conformitate cu prevederile legale în vigoare.
CAPITOLUL VIII
Documentația format-tip
8.1. Pentru facilitarea elaborării documentației necesare
pentru solicitarea finanțării se vor utiliza și completa următoarele
formate-tip, după cum urmează:
1. Cererea de solicitare a finanțării — FORMATUL NR. 1;
2. Contractul de finanțare — FORMATUL NR. 2;
3. Solicitarea de plată — FORMATUL NR. 3;
4. Borderoul privind cheltuielile de funcționare din luna ........ —
FORMATUL NR. 4.
5. Lista cu beneficiarii existenți în cămin în luna .......... —
FORMATUL NR. 5.
8.2. Formatele nr. 1—5 fac parte integrantă din prezenta
metodologie.

12

MONITORUL OFICIAL AL ROMÂNIEI, PARTEA I, Nr. 518/22.VII.2011
FORMATUL Nr.1

CERERE

de solicitare a finanțării
1. Date despre solicitant:
— autoritatea administrației publice locale ...........................................................................................................................
(denumirea)

— sediul: ...............................................................................................................................................................................
(localitatea, strada, sectorul/județul)

tel./fax ........................................................e-mail: ..........................................................
— codul fiscal nr. ................................, emis de ............................................................. din data de .....................................
— nr. contului ............................................................, deschis la Trezoreria cu sediul în .........
2. Date despre căminul pentru persoane vârstnice pentru care solicită finanțarea:
— Hotărârea Consiliului Local/Județean nr. ......... de înființare a căminului pentru persoane vârstnice prin reorganizarea
unității sanitare cu paturi .....................
— denumirea ........................................
— cu sediul în: ............................................................................................................................................................................
(localitatea, strada, sectorul/județul)

— capacitatea ...................................................................
— numărul de personal .....................................................
— nr. de luni pentru care solicită cheltuielile curente de funcționare pentru cămin ...............................................................
— suma solicitată pentru finanțare prin Programul de interes național ăDezvoltarea rețelei naționale de cămine pentru
persoanele vârstnice” ................;
— structura funcțională (numărul de beneficiari/camera, m2/beneficiar etc.) ....
Subsemnatul/Subsemnata, ......................................., posesor/posesoare al/a buletinului/cărții de identitate seria ..................
nr. ..........................., eliberat/eliberată la data de .................. de către ...................., împuternicit/împuternicită de furnizorul de
servicii sociale ................... prin Hotărârea nr. ......./..............., cunoscând prevederile art. 292 din Codul penal cu privire la falsul
în declarații, declar pe propria răspundere următoarele:
— datele, informațiile și documentele prezentate corespund realității;
— mă angajez ca suma de .................................. să o utilizez în scopul asigurării funcționării căminului pentru persoane
vârstnice ............................... .
Opis cu documente:
1. Hotărârea Consiliului Local/Județean nr. .../....... (original);
2. ...........................;
Primar/Președintele consiliului județean,
.............................

Data întocmirii
........................................
FORMATUL Nr. 2

Model-cadru
CONTRACT DE FINANȚARE

Nr. .............. din .................
Părțile contractului
Ministerul Muncii, Familiei și Protecției Sociale, în calitate de autoritate finanțatoare, prin Agenția Pentru Prestații Sociale
a Județului........................../Municipiului București, cu sediul în ...................................... și cont cu numărul
........................................., deschis la Trezoreria ..............., reprezentată prin directorul executiv, pe de o parte,
și
................................................................................................................................................................................................,
(numele întreg al autorității administrației publice locale, beneficiară a finanțării)1

în calitate de contractor, cu sediul în .................................................și cont cu numărul ....................., deschis la ..........................,
(adresa)

reprezentat prin ......................................................, de cealaltă parte,
(numele, prenumele, calitatea)

au convenit următoarele:
ARTICOLUL 1
Obiectul contractului

funcționarea a căminului pentru persoane vârstnice
......................................................, denumit în continuare cămin.

1.1. Obiectul contractului îl reprezintă finanțarea acordată
contractorului de la bugetul de stat, prin bugetul alocat autorității
finanțatoare, pentru asigurarea cheltuielilor curente de

Valoarea contractului de finanțare a proiectului este în sumă
de ......................................... lei.

1 Consiliul

(denumirea căminului)

local, consiliul județean, Consiliul General al Municipiului București, consiliile locale ale subdiviziunilor administrativ-teritoriale ale municipiilor.

MONITORUL OFICIAL AL ROMÂNIEI, PARTEA I, Nr. 518/22.VII.2011
1.2. Contractorului îi va fi acordată finanțarea în termenii și
condițiile stabilite în prezentul contract și anexele lui, pe care
contractorul declară că le cunoaște și le acceptă.
1.3. Contractorul acceptă finanțarea și se angajează să
utilizeze suma primită, exclusiv pentru asigurarea funcționării
căminului, cu respectarea condițiilor care au stat la baza
acordării finanțării, respectiv deținerea certificatului de
acreditare, respectarea standardului de calitate și a raportului
număr de beneficiari/personal angajat prevăzut de Hotărârea
Guvernului nr. 23/2010 privind aprobarea standardelor de cost
pentru serviciile sociale, potrivit cererii de solicitare a finanțării
prevăzute în anexa la prezentul contract.
1.4. Contractorul se angajează să suporte din bugetul propriu
sumele necesare acoperirii costurilor de funcționare a căminului,
care depășesc sumele acordate prin program.
1.5. Costul contractului este ferm și se constituie din produsul
dintre numărul de luni pentru care s-a aprobat finanțarea
centrului, numărul de paturi și standardul de cost pentru
serviciile sociale rezidențiale destinate persoanelor vârstnice1
împărțit la 12 luni.
ARTICOLUL 2
Plata

2.1. Autoritatea finanțatoare, prin agenția teritorială pentru
prestații social, va asigura contractorului decontarea cheltuielilor
efectuate la solicitarea acestuia și în baza documentelor
justificative prezentate.
2.2. Plățile se vor efectua conform cap. IV ăProcedura de
evaluare și finanțare”, pct. 4.4, și cap. V din Metodologia privind
evaluarea, aprobarea și acordarea finanțării prin programul de
interes național ăDezvoltarea rețelei naționale de cămine pentru
persoanele vârstnice”, aprobată prin Ordinul ministrului muncii,
familiei și protecției sociale nr. 1.156/2011, cu modificările
ulterioare.
2.3. Plățile se vor efectua în tranșe lunare de către agenția
teritorială pentru prestații sociale.
2.4. Solicitarea de plată însoțită de documentele justificative
se înaintează agenției teritoriale de prestații sociale în ziua de
5 sau 15 a lunii. Documentația prezentată cuprinde acte
doveditoare pentru acordarea serviciilor sociale rezidențiale
pentru persoane vârstnice din luna anterioară.
2.5. Decontarea cheltuielilor se realizează numai în condițiile
în care documentele justificative sunt complete și întocmite
corect.
2.6. Agenția teritorială pentru prestații sociale va efectua
plățile în limita disponibilităților bugetare alocate cu această
destinație.
2.7. În eventualitatea nerespectării termenelor de depunere
a solicitării de plată și a documentelor justificative, prevăzute la
pct. 2.4., pentru eventualele întârzieri în efectuarea plăților
agenția teritorială pentru prestații sociale va fi exonerată de orice
răspundere.
2.8. Lunar, agenția teritorială pentru prestații sociale are
obligația să examineze, în teren, acordarea serviciilor sociale.
2.9. În cazul în care controlul prevăzut la pct. 2.8 evidențiază
deficiențe, agenția teritorială pentru prestații sociale va sista
efectuarea plăților până la remedierea situației.
1

13

ARTICOLUL 3
Durata de execuție

Durata de execuție a proiectului este de .......................... luni.
ARTICOLUL 4
Obligațiile contractorului

4.1. Contratorul va asigura funcționarea căminului cu
respectarea standardului de calitate și a raportului număr de
beneficiari/personal angajat prevăzut de Hotărârea Guvernului
nr. 23/2010.
4.2. Contractorul are obligația de a permite reprezentanților
autorității finanțatoare, inclusiv celor ai agenției teritoriale pentru
prestații sociale efectuarea controlului necondiționat al acordării
serviciilor în cadrul căminului, inclusiv accesul la orice fel de
documente.
4.3. Contractorul are obligația de a furniza reprezentanților
autorității finanțatoare orice informație solicitată de aceștia
referitoare la funcționarea căminului.
4.4. Contractorul trebuie să utilizeze procedurile de achiziție
a bunurilor, lucrărilor și serviciilor în conformitate cu prevederile
Ordonanței de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de concesiune de
servicii, aprobată cu modificări și completări prin Legea
nr. 337/2006, cu modificările și completările ulterioare, ale
Ordonanței de urgență a Guvernului nr. 34/2009 cu privire la
rectificarea bugetară pe anul 2009 și reglementarea unor măsuri
financiar-fiscale, aprobată prin Legea nr. 227/2009, cu
modificările și completările ulterioare, precum și ale altor
dispoziții legale în vigoare.
ARTICOLUL 5
Modificarea contractului

5.1. Orice modificare a prezentului contract se face în scris,
cu acordul părților, prin încheierea unui act adițional.
5.2. Agenția teritorială pentru prestații sociale, pentru
încheierea actului adițional, va solicita acordul Ministerului,
Muncii, Familiei și Protecției Sociale.
5.3. Ca o excepție de la pct. 5.1, modificările care nu conduc
la schimbarea condițiilor contractuale în ceea ce privește
valoarea contractului și alte aspecte majore legate de
funcționarea căminului sunt doar notificate agenției teritoriale
pentru prestații sociale, fără a mai fi necesară încheierea unui
act adițional.
ARTICOLUL 6
Suspendarea și rezilierea contractului

6.1. În situația în care, după expirarea termenului prevăzut
de art. 5 alin. (5) din Hotărârea Guvernului nr. 212/2011, cu
modificările ulterioare:
a) căminul pentru persoane vârstnice nu are beneficiari;
b) nu sunt îndeplinite condițiile prevăzute la art. 3 alin. (2)
lit. b) și d) din aceeași hotărâre;

Standardul de cost/an pentru servicii rezidențiale destinate persoanelor vârstnice, aprobat prin Hotărârea Guvernului nr. 23/2010, anexa nr. 3.

14

MONITORUL OFICIAL AL ROMÂNIEI, PARTEA I, Nr. 518/22.VII.2011

c) nu se respectă prevederile contractului, altele decât cele
legate de utilizarea fondurilor și prezentarea documentelor
justificative false sau neconforme cu realitatea, se suspendă
aplicarea contractului de finanțare astfel: pentru situația
prevăzută la lit. a), până la internarea primului beneficiar, dar nu
mai mult de 60 de zile; pe o perioadă de maximum 90 de zile
pentru situația prevăzută la lit. b); pe o perioadă de maximum
15 zile de la primirea notificării, pentru situația prevăzută la lit. c).
6.2. Pentru perioadele de suspendare a contractului nu se
decontează niciun fel de cheltuieli.
6.3. Rezilierea contractului se realizează în următoarele
condiții:
(i) după expirarea perioadelor de suspendare, dacă nu
sunt remediate situațiile care au condus la această
decizie;
(ii) dacă fondurile au fost utilizate în alte scopuri decât
cele convenite sau dacă se prezintă documente
justificative false ori neconforme cu realitatea.
6.4. În condițiile în care, în termenul prevăzut pentru
suspendare, contractorul nu remediază situația, agenția
teritorială pentru prestații sociale va desființa unilateral
contractul, fără a mai fi necesară intervenția instanței
judecătorești. În acest caz, contractorul va fi direct răspunzător
și obligat la plata eventualelor daune, conform legislației în
vigoare.
6.5. În condițiile prevăzute la pct. 6.3 lit. (ii) contractul
constituie titlu executoriu, fără a mai fi necesară intervenția
instanței judecătorești. În aceste condiții, contractorul este
obligat să returneze autorității finanțatoare, în termen de 30 de
zile de la primirea notificării de la agenția teritorială de prestații
sociale, sumele primite până la momentul notificării.

și utilizarea fondurilor primite cu titlu de finanțare în luna
anterioară.
ARTICOLUL 9
Control

9.1. Agenția teritorială pentru prestații sociale controlează
modul de acordare a serviciilor de către contractor.
9.2. Ministerul Muncii, Familiei și Protecției Sociale își
rezervă dreptul de a controla în orice etapă acordarea serviciilor
și utilizarea fondurilor primite cu titlu de finanțare în cadrul
căminului.
9.3. Curtea de Conturi exercită controlul financiar asupra
activității căminului.
ARTICOLUL 10
Asigurări

Autoritatea finanțatoare nu este responsabilă pentru niciun
fel de daune, interese, compensații plătibile prin lege în privința
sau ca urmare a unui accident ori prejudiciu produs de
contractant.
ARTICOLUL 11
Cesiunea

11.1. Contractorul are obligația de a nu transfera total sau
parțial obligațiile asumate prin contract, fără să obțină, în
prealabil, acordul scris al autorității contractante.
11.2. Cesiunea nu va exonera contractorul de
responsabilitățile privind obligațiile asumate prin contract.
ARTICOLUL 12

ARTICOLUL 7

Dispoziții finale

Rezolvarea litigiilor

12.1. Orice comunicare între părți referitoare la îndeplinirea
prezentului contract se transmite în scris. Orice document scris
este înregistrat în momentul transmiterii și în momentul primirii.
Comunicările dintre părți se pot face și prin alte mijloace de
comunicare cu condiția confirmării scrise a primirii comunicării.
12.2. Anexa la prezentul contract face parte integrantă din
acesta și constituie împreună un singur act juridic, obligatoriu și
legal valabil pentru ambele părți.
12.3. Prezentul contract a fost încheiat la data de
............................, în două exemplare originale, câte unul pentru
fiecare parte, având aceeași valoare juridică.
12.4. O copie a acestui contract, vizată de către directorul
executiv al agenției teritoriale pentru prestații sociale, se
transmite Ministerului Muncii, Familiei și Protecției Sociale.

7.1. Orice diferende apărute între părți cu privire la
valabilitatea sau rezultând din interpretarea, execuția sau
rezilierea prezentului contract vor fi rezolvate de părți pe cale
amiabilă.
7.2. Dacă în termenul de 15 zile diferendele nu pot fi stinse,
conform prevederilor pct. 7.1, acestea vor fi rezolvate de
instanțele judecătorești teritoriale competente de pe raza
județului unde s-a produs diferendul.
ARTICOLUL 8
Raportări

Contractorul se angajează să transmită agenției teritoriale
pentru prestații sociale raportul lunar privind acordarea serviciilor

Anexa la prezentul contract:
— cererea de solicitare a finanțării însoțită de documentele prevăzute la pct. 2.2 lit. b)—f) din Metodologia privind
evaluarea, aprobarea și acordarea finanțării prin programul de interes național ăDezvoltarea rețelei naționale de cămine pentru
persoanele vârstnice”, aprobată prin Ordinul ministrului muncii, familiei și protecției sociale nr. 1.156/2011, cu modificările ulterioare.
Pentru autoritatea administrației publice locale (contractor)
Primar/Președintele consiliului județean,
...........................................................

Pentru Ministerul Muncii, Familiei și Protecției Sociale —
Agenția teritorială pentru prestații sociale
.......................................................................................

(numele, prenumele și semnătura)

(numele și prenumele persoanei/persoanelor oficiale autorizate
să semneze și semnătura)

Data

Data

15

MONITORUL OFICIAL AL ROMÂNIEI, PARTEA I, Nr. 518/22.VII.2011

FORMATUL Nr. 3

(Antetul beneficiarului)
Consiliul județean/Consiliul local
Denumirea beneficiarului: .................
Solicitare de plată
În atenția
Ministerului Muncii, Familiei și Protecției Sociale
Agenția pentru Prestații Sociale a Județului
.....................................................................
Numărul contractului de finanțare: ............................................................................................................................................
Titlul contractului de finanțare: ..............................................................................................................................................
Numele și adresa contractorului (beneficiar al finanțării): .....................................................................................................
Solicitarea de plată numărul: ................................................................................................................................................
Perioada acoperită de solicitarea de plată: ...........................................................................................................................
Numărul de beneficiari din luna ............................................................................................................................................
Domnule/Doamnă,
Subsemnatul/Subsemnata, ..............................................., solicit finanțarea cheltuielilor aferente perioadei sus-menționate.
(numele și prenume)

Suma solicitată este de: ........................lei, aferentă cheltuielilor cu beneficiarii existenți în cămin în perioada pentru care
se solicită finanțarea. Utilizarea sumei va fi în conformitate cu prevederilor contractului de finanțare.
La prezenta solicitare sunt anexate următoarele documente:
1. Lista cu beneficiarii existenți în cămin în perioada pentru care se solicită finanțarea
2. Borderoul privind cheltuielile de funcționare din luna .............. cu documente justificative aferente
Plata se efectuează în contul cu numărul: ........................
Numele contractorului,
...................................
FORMATUL Nr. 4

(Antetul solicitantului)
Denumirea solicitantului
Numărul contractului de finanțare
BORDEROUL

privind documentele justificative pentru cheltuielile de funcționare din luna ........
Nr.
crt.

Denumirea furnizorului/emitentului

Documentul justificativ
Tip*

Serie/Nr.

Perioada pentru care a fost prestat
serviciul

Valoarea
(lei)

Data

TOTAL:
* Stat de plată, facturi etc.

Certificăm realitatea și legalitatea datelor înscrise și ne asumăm întreaga răspundere în utilizarea creditelor primite numai
pentru destinația solicitată.
Facturile și documentele privind cheltuielile enumerate mai sus nu au făcut obiectul unei cereri anterioare.
Numele contractorului,
..
Funcția,
.........

Director,
.
Șeful compartimentului financiar-contabil,
..

16

MONITORUL OFICIAL AL ROMÂNIEI, PARTEA I, Nr. 518/22.VII.2011
FORMATUL Nr. 5

(Antetul solicitantului)
Denumirea solicitantului
Numărul contractului de finanțare
L I S TA

cu beneficiarii existenți în cămin din luna ..........
Nr.
crt.

Numele și prenumele

CNP

Data internării în cămin

Contract de
rezidență
Nr.

Data

Dispoziție
internare emisă
de primar
Nr.

Observații

Data

TOTAL:

Certificăm realitatea și legalitatea datelor înscrise și ne asumăm întreaga răspundere în utilizarea creditelor primite numai
pentru destinația solicitată.
Directorul căminului,
...................
.

Numele contractorului,
.........................
Funcția,
........................

Cristina-Gabriela F. Popescu

Șeful compartimentului financiar-contabil al căminului,
..........................................
.

.

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 518/22.VII.2011 conține 16 pagini.

Prețul: 3,20 lei

&JUYDGY|524798]
ISSN 1453—4495

