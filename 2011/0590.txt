Anul 179 (XXIII) — Nr. 590

PARTEA I

Luni, 22 august 2011

LEGI, DECRETE, HOTĂRÂRI ȘI ALTE ACTE
SUMAR

Pagina
DECIZII ALE CURȚII CONSTITUȚIONALE
Decizia nr. 711 din 31 mai 2011 referitoare la excepția de
neconstituționalitate a prevederilor art. 3 alin. (1) și (2)
din Legea recunoștinței față de eroii-martiri și luptătorii
care au contribuit la victoria Revoluției române din
decembrie 1989, precum și față de persoanele care
și-au jertfit viața sau au avut de suferit în urma revoltei
muncitorești anticomuniste de la Brașov din noiembrie
1987 nr. 341/2004 ......................................................

2–4

Decizia nr. 725 din 2 iunie 2011 referitoare la excepția de
neconstituționalitate a dispozițiilor art. V din Ordonanța
de urgență a Guvernului nr. 114/2009 privind unele
măsuri financiar-bugetare ..........................................

4–6

Decizia nr. 726 din 2 iunie 2011 referitoare la excepția de
neconstituționalitate a dispozițiilor art. 2 din Ordonanța
de urgență a Guvernului nr. 41/2009 privind unele
măsuri în domeniul salarizării personalului din sectorul
bugetar pentru perioada mai—decembrie 2009 ........

6–8

Decizia nr. 744 din 2 iunie 2011 referitoare la excepția de
neconstituționalitate a dispozițiilor art. 166 alin. (4) din
Legea nr. 53/2003 — Codul muncii ............................

8–9

Decizia nr. 757 din 7 iunie 2011 referitoare la excepția de
neconstituționalitate a prevederilor art. I și art. II din
Ordonanța de urgență a Guvernului nr. 62/2010 pentru
modificarea și completarea Legii nr. 221/2009 privind
condamnările cu caracter politic și măsurile
administrative asimilate acestora, pronunțate în
perioada 6 martie 1945 — 22 decembrie 1989, și
pentru suspendarea aplicării unor dispoziții din titlul VII
al Legii nr. 247/2005 privind reforma în domeniile
proprietății și justiției, precum și unele măsuri
adiacente....................................................................

9–12

Decizia nr. 790 din 16 iunie 2011 referitoare la excepția de
neconstituționalitate a dispozițiilor art. 2 alin. (1) și
art. 4 din Ordonanța de urgență a Guvernului
nr. 51/2008 privind ajutorul public judiciar în materie
civilă ..........................................................................

12–14

Decizia nr. 911 din 5 iulie 2011 referitoare la excepția de
neconstituționalitate a dispozițiilor art. 103 alin. (8) din
Ordonanța de urgență a Guvernului nr. 195/2002
privind circulația pe drumurile publice ........................

14–16

2

MONITORUL OFICIAL AL ROMÂNIEI, PARTEA I, Nr. 590/22.VIII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 711
din 31 mai 2011

referitoare la excepția de neconstituționalitate a prevederilor art. 3 alin. (1) și (2)
din Legea recunoștinței față de eroii-martiri și luptătorii care au contribuit la victoria Revoluției
române din decembrie 1989, precum și față de persoanele care și-au jertfit viața sau au avut
de suferit în urma revoltei muncitorești anticomuniste de la Brașov din noiembrie 1987 nr. 341/2004
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Simina Gagu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 3 alin. (1) și (2) din Legea recunoștinței față
de eroii-martiri și luptătorii care au contribuit la victoria Revoluției
române din decembrie 1989, precum și față de persoanele care
și-au jertfit viața sau au avut de suferit în urma revoltei
muncitorești anticomuniste de la Brașov din noiembrie 1987,
nr. 341/2004, excepție ridicată de Constantin Camburu în
Dosarul nr. 34.179/212/2009 al Judecătoriei Constanța — Secția
civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 24 iunie 2010, pronunțată în Dosarul
nr. 34.179/212/2009, Judecătoria Constanța — Secția civilă a
sesizat Curtea Constituțională cu excepția de
neconstituționalitate a prevederilor art. 3 alin. (1) și (2) din
Legea recunoștinței față de eroii-martiri și luptătorii care au
contribuit la victoria Revoluției române din decembrie 1989,
precum și față de persoanele care și-au jertfit viața sau au
avut de suferit în urma revoltei muncitorești anticomuniste
de la Brașov din noiembrie 1987 nr. 341/2004, excepție
ridicată de Constantin Camburu într-o cauză având ca obiect o
acțiune în constatare.
În motivarea excepției de neconstituționalitate autorul
acesteia susține că, prin Legea nr. 42/1990 pentru cinstirea
eroilor-martiri și acordarea unor drepturi urmașilor acestora,
răniților, precum și luptătorilor pentru victoria Revoluției din
decembrie 1989, s-au acordat persoanelor care au participat la

Revoluția din 1989 titluri de revoluționari, recunoscându-li-se
astfel, dreptul la onoare. Legea nr. 341/2004 permite doar
preschimbarea titlurilor vechi, acordate în baza Legii
nr. 42/1990, iar nu acordarea unor titluri noi, astfel încât
persoanele care nu au solicitat din motive obiective acordarea
de titluri de revoluționar potrivit Legii nr. 42/1990 nu pot obține
titluri în baza Legii nr. 341/2004.
Judecătoria Constanța — Secția civilă își exprimă opinia
în sensul caracterului întemeiat al excepției de
neconstituționalitate, raportat la art. 16 alin. (1) din Constituție.
Instanța judecătorească constată că nu există nicio rațiune
pentru care persoanele care nu au obținut titluri de recunoaștere
a calității de luptător în baza Legii nr. 42/1990, să nu poată
obține, în prezent, o asemenea recunoaștere din partea
acelorași organisme abilitate ale statului, în mod similar
persoanelor care au acționat până în momentul abrogării
respectivei legi. Or, se poate observa că fiecare dintre aceste
categorii de persoane se află în aceeași situație, aceea de
luptător al Revoluției din 1989, astfel că și tratamentul juridic
aplicabil acestora trebuie să fie egal sau cel puțin inegalitatea să
fie justificată pe baze obiective. Pe de altă parte, instanța
judecătorească apreciază că excepția de neconstituționalitate
invocată este neîntemeiată în raport cu dispozițiile art. 30
alin. (6) din Constituție. Lipsirea petentului de un titlu care se
acordă participanților la evenimente ce au marcat istoria țării nu
are semnificația încălcării dreptului la onoare.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Avocatul Poporului apreciază că dispozițiile legale criticate
sunt constituționale, deoarece nerespectarea termenelor
instituite de Legea nr. 42/1990 constituie o lipsă de diligență a
titularului dreptului, ce nu poate fi invocată ca argument pentru
a susține încălcarea principiului nediscriminării.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

MONITORUL OFICIAL AL ROMÂNIEI, PARTEA I, Nr. 590/22.VIII.2011
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 3 alin. (1) și (2) din Legea recunoștinței față de
eroii-martiri și luptătorii care au contribuit la victoria Revoluției
române din decembrie 1989, precum și față de persoanele care
și-au jertfit viața sau au avut de suferit în urma revoltei
muncitorești anticomuniste de la Brașov din noiembrie 1987
nr. 341/2004, publicată în Monitorul Oficial al României, Partea I,
nr. 654 din 20 iulie 2004, prevederi care au, în prezent, următorul
conținut: ă(1) Pentru cinstirea memoriei celor care și-au jertfit
viața și în semn de gratitudine față de cei care au luptat pentru
victoria Revoluției române din decembrie 1989, se instituie
următoarele titluri:
a) Erou-Martir al Revoluției Române din Decembrie 1989 —
atribuit celor care s-au jertfit în lupta pentru victoria Revoluției
române din decembrie 1989 sau au decedat în legătură cu
aceasta;
b) Luptător pentru Victoria Revoluției din Decembrie 1989:
1. Luptător Rănit — atribuit celor care au fost răniți în luptele
pentru victoria Revoluției din decembrie 1989 sau în legătură cu
aceasta;
2. Luptător Reținut — atribuit celor care au fost reținuți de
forțele de represiune ca urmare a participării la acțiunile pentru
victoria Revoluției;
3. Luptător Remarcat prin Fapte Deosebite — atribuit celor
care, în perioada 14—25 decembrie 1989, au mobilizat și au
condus grupuri sau mulțimi de oameni, au construit și au
menținut baricade împotriva forțelor de represiune ale regimului
totalitar comunist, au ocupat obiective de importanță vitală
pentru rezistența regimului totalitar și le-au apărat până la data
judecării dictatorului, în localitățile unde au luptat pentru victoria
Revoluției române din decembrie 1989, precum și celor care au
avut acțiuni dovedite împotriva regimului și însemnelor
comunismului între 14—22 decembrie 1989;
c) Participant la Victoria Revoluției Române din Decembrie
1989 — calitate onorifică.
(2) Titlurile instituite la alin. (1) se vor acorda în condițiile
prezentei legi, avându-se în vedere calitățile și titlurile atestate,
potrivit Legii nr. 42/1990 pentru cinstirea eroilor-martiri și
acordarea unor drepturi urmașilor acestora, răniților, precum și
luptătorilor pentru victoria Revoluției din decembrie 1989,
republicată, cu modificările și completările ulterioare.”
În opinia autorului excepției de neconstituționalitate, textele
de lege criticate încalcă dispozițiile din Constituție cuprinse în:
art. 16 alin. (1) privind egalitatea în drepturi a cetățenilor și
art. 30 alin. (6) privind limitele libertății de exprimare.
Examinând excepția de neconstituționalitate, Curtea
constată că prevederile legale supuse controlului de
constituționalitate stabilesc categoriile de titluri pentru cinstirea
memoriei celor care și-au jertfit viața și în semn de gratitudine
față de cei care au luptat pentru victoria Revoluției române din
decembrie 1989, care se acordă avându-se în vedere calitățile
și titlurile atestate potrivit Legii nr. 42/1990, republicată în
Monitorul Oficial al României, Partea I, nr. 198 din 23 august
1996. Așadar, prevederile legale criticate nu se referă la
acordarea unor noi titluri sau calități de revoluționar, ci, astfel
cum rezultă și din art. 7 din Normele metodologice de aplicare
a Legii recunoștinței față de eroii-martiri și luptătorii care au
contribuit la victoria Revoluției române din decembrie 1989
nr. 341/2004,
aprobate
prin
Hotărârea
Guvernului
nr. 1.412/2004, publicată în Monitorul Oficial al României, Partea I,

3

nr. 836 din 10 septembrie 2004, vizează doar preschimbarea
certificatelor doveditoare emise în perioada 1990—1997.
Această soluție legislativă nu poate fi considerată contrară
dispozițiilor art. 16 alin. (1) din Constituție, din moment ce se
aplică tuturor destinatarilor normei, fără a institui privilegii sau
discriminări pe considerente arbitrare.
Pe de altă parte, Curtea observă că persoanele care nu au
depus cerere pentru dobândirea calității sau titlului de
revoluționar în termenul legal, prevăzut de Legea nr. 42/1990 și
prelungit succesiv, sunt, fără îndoială, într-o situație obiectiv
diferită de cea în care se află persoanele care au făcut
demersurile necesare obținerii unei asemenea atestări.
Or, așa cum a statuat Curtea Constituțională în jurisprudența
sa (a se vedea, spre exemplu, Decizia nr. 168 din 10 decembrie
1998, publicată în Monitorul Oficial al României, Partea I, nr. 77
din 24 februarie 1999, Decizia nr. 231 din 25 mai 2004, publicată
în Monitorul Oficial al României, Partea I, nr. 561 din 24 iunie
2004), este admisibilă diferența de tratament juridic pentru
situații diferite, când aceasta se justifică în mod rațional și
obiectiv. În același sens este și jurisprudența constantă a Curții
Europene a Drepturilor Omului, care, pe baza art. 14 din
Convenție, a statuat că discriminarea înseamnă a trata diferit,
fără o justificare obiectivă și rezonabilă, persoane aflate în
situații relevant similare. O diferență de tratament nu are nicio
justificare obiectivă și rezonabilă, dacă aceasta nu urmărește
un scop legitim sau dacă nu există un raport rezonabil de
proporționalitate între mijloacele utilizate și scopul vizat (a se
vedea, spre exemplu, Hotărârea pronunțată în Cauza Șerife
Yiğit contra Turciei, 2010, paragrafele 68 și 69).
De altfel, Curtea a statuat constant în jurisprudența sa, de
exemplu în Decizia nr. 253 din 15 iunie 2004, publicată în
Monitorul Oficial al României, Partea I, nr. 728 din 12 august
2004, că ăexercitarea unui drept de către titularul său nu poate
avea loc decât cu respectarea anumitor exigențe legale, între
care și stabilirea unor termene, după a căror expirare
valorificarea respectivului drept nu mai este posibilă”. În aceste
condiții, recunoașterea calității prevăzute de lege și, ca urmare
a recunoașterii acestei calități, acordarea unor drepturi, nu pot
avea loc sine die, stabilirea unui termen pentru exercitarea
acestui drept fiind necesară pentru instituirea și menținerea
stabilității și securității raporturilor juridice civile și a ordinii de
drept, specifice unui stat democratic. Lipsa de diligență a
persoanei îndreptățite nu se poate constitui într-un argument
pentru a susține încălcarea principiului nediscriminării între
persoanele care își exercită dreptul subiectiv în limitele
termenului stabilit și cele care, neglijând prevederile legale, sunt
în situația de a fi pierdut posibilitatea exercitării dreptului. În
acest sens, Curtea s-a pronunțat prin Decizia nr. 889 din 10 iulie
2008, publicată în Monitorul Oficial al României, Partea I, nr. 593
din 7 august 2008.
Totodată, Curtea a reținut că nu constituie o discriminare,
faptul că, prin aplicarea unor prevederi legale, anumite persoane
pot ajunge în situații defavorabile, apreciate ca atare prin prisma
propriilor lor interese subiective; a se vedea, spre exemplu,
Decizia nr. 16 din 9 februarie 1999, publicată în Monitorul Oficial
al României, Partea I, nr. 136 din 1 aprilie 1999.
Cât privește invocarea dispozițiilor art. 30 alin. (6) din
Constituție, Curtea constată că prevederile legale criticate nu
pot fi considerate ca aducând atingere normelor constituționale
menționate, din moment ce între soluția legislativă privind
preschimbarea certificatelor de revoluționar și libertatea de
exprimare, care trebuie exercitată în limitele prevăzute de Legea
fundamentală, nu există nicio legătură.

4

MONITORUL OFICIAL AL ROMÂNIEI, PARTEA I, Nr. 590/22.VIII.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 3 alin. (1) și (2) din Legea recunoștinței
față de eroii-martiri și luptătorii care au contribuit la victoria Revoluției române din decembrie 1989, precum și față de persoanele
care și-au jertfit viața sau au avut de suferit în urma revoltei muncitorești anticomuniste de la Brașov din noiembrie 1987
nr. 341/2004, excepție ridicată de Constantin Camburu în Dosarul nr. 34.179/212/2009 al Judecătoriei Constanța — Secția civilă.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Simina Gagu

CURTEA CONSTITUȚIONALĂ

D E C I Z I A Nr. 725
din 2 iunie 2011

referitoare la excepția de neconstituționalitate a dispozițiilor art. V din Ordonanța de urgență
a Guvernului nr. 114/2009 privind unele măsuri financiar-bugetare
Augustin Zegrean
Aspazia Cojocaru
Petre Lăzăroiu
Mircea Ștefan Minea
Iulia Antoanella Motoc
Puskás Valentin Zoltán
Patricia Marilena Ionea

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. IV, art. V și art. VI din Ordonanța de urgență a
Guvernului nr. 114/2009 privind unele măsuri financiar-bugetare,
excepție ridicată de Sidon Musca în Dosarul nr. 1.644/117/2010
al Tribunalul Cluj — Secția mixtă de contencios administrativ și
fiscal, de conflicte de muncă și asigurări sociale și care
constituie
obiectul
Dosarului
Curții
Constituționale
nr. 2.174D/2010.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 4.124D/2010,
având
ca
obiect
excepția
de
neconstituționalitate a dispozițiilor art. V din Ordonanța de
urgență a Guvernului nr. 114/2009 privind unele măsuri
financiar-bugetare, excepție ridicată de Ioan Chiorean în
Dosarul nr. 2.201/85/2009 al Curții de Apel Alba Iulia — Secția
pentru conflicte de muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul excepțiilor de
neconstituționalitate ridicate în Dosarele nr. 2.174D/2010 și
nr. 4.124D/2010, pune în discuție, din oficiu, problema conexării
cauzelor.

Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 4.124D/2010 la Dosarul
nr. 2.174D/2010, care este primul înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca devenită
inadmisibilă, sens în care arată că textele de lege criticate au
avut o aplicare limitată în timp, astfel că în prezent nu mai sunt
în vigoare.
C U R T E A,

având în vedere actele și lucrările dosarelor, constată
următoarele:
Prin Încheierea din 22 aprilie 2010, pronunțată în Dosarul
nr. 1.644/117/2010, Tribunalul Cluj — Secția mixtă de
contencios administrativ și fiscal, de conflicte de muncă și
asigurări sociale a sesizat Curtea Constituțională cu
excepția de neconstituționalitate a dispozițiilor art. IV, art. V
și art. VI din Ordonanța de urgență a Guvernului
nr. 114/2009 privind unele măsuri financiar-bugetare.
Excepția a fost ridicată de Sidon Musca cu prilejul soluționării
unei cauze civile având ca obiect recalcularea pensiei.
Prin Încheierea din 4 octombrie 2010, pronunțată în Dosarul
nr. 2.201/85/2009, Curtea de Apel Alba Iulia — Secția pentru
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. V din Ordonanța de urgență a Guvernului
nr. 114/2009 privind unele măsuri financiar-bugetare.
Excepția a fost ridicată de Ioan Chiorean cu prilejul
soluționării recursului formulat împotriva Sentinței civile
nr. 115/2009, pronunțată de Tribunalul Sibiu în Dosarul
nr. 2.201/85/2009.

MONITORUL OFICIAL AL ROMÂNIEI, PARTEA I, Nr. 590/22.VIII.2011
În motivarea excepției de neconstituționalitate Sidon
Musca susține, în esență, că textele de lege criticate contravin
dispozițiilor art. 1 alin. (5), art. 16 alin. (1), art. 41 alin. (2), art. 47
alin. (1) și (2), art. 53 alin. (1), art. 61 alin. (1), art. 102 alin. (1)
și art. 115 alin. (1) din Constituție. În acest sens, arată că, prin
neaplicarea Legii nr. 218/2008, care este o lege reparatorie
pentru cei care au muncit în locuri de muncă încadrate în
grupele I și II, destinatarii acestui act normativ sunt discriminați,
fiindu-le afectat totodată dreptul la pensie și dreptul la un nivel
de trai decent.
În Dosarul nr. 2.201/85/2009 al Curții de Apel Alba Iulia —
Secția pentru conflicte de muncă și asigurări sociale, Ioan
Chiorean critică dispozițiile Ordonanței de urgență a Guvernului
nr. 209/2008, ale Ordonanței de urgență a Guvernului
nr. 4/2009, precum și ale art. IV și V din Ordonanța de urgență
a Guvernului nr. 114/2009. În acest sens, arată că dispozițiile de
lege amintite sunt neconstituționale, întrucât stabilesc o valoare
a punctului de pensie mai mică decât cea prevăzută prin Legea
nr. 250/2007.
Tribunalul Cluj — Secția mixtă de contencios
administrativ și fiscal, de conflicte de muncă și asigurări
sociale consideră că excepția de neconstituționalitate nu este
întemeiată.
Curtea de Apel Alba Iulia — Secția pentru conflicte de
muncă și asigurări sociale consideră că, dintre dispozițiile de
lege criticate, singurele care au legătură cu soluționarea cauzei,
fiind totodată în vigoare, sunt prevederile art. V din Ordonanța
de urgență a Guvernului nr. 114/2009. Referindu-se la aceste
prevederi de lege, arată că acestea sunt constituționale, sens
în care arată că legiuitorul este în drept să stabilească
conținutul, condițiile și limitele acordării dreptului la pensie.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele de vedere solicitate asupra
excepției de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, concluziile procurorului, dispozițiile de lege criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Potrivit încheierii de sesizare, pronunțată în Dosarul
nr. 1.644/117/2010 al Tribunalului Cluj — Secția mixtă de
contencios administrativ și fiscal, de conflicte de muncă și
asigurări sociale, obiectul excepției de neconstituționalitate îl
constituie dispozițiile art. IV, art. V și art. VI din Ordonanța de
urgență a Guvernului nr. 114/2009 privind unde măsuri financiarbugetare, publicată în Monitorul Oficial al României, Partea I,
nr. 919 din 29 decembrie 2009. Curtea constată, însă, că, în
realitate, autorul excepției, Sidon Musca, formulează critici
numai în ceea ce privește dispozițiile art. V din ordonanța
amintită.
În schimb, deși Ioan Chiorean critică mai multe acte
normative și mai multe prevederi ale Ordonanței de urgență a
Guvernului nr. 114/2009, Curtea de Apel Alba Iulia — Secția

5

pentru conflicte de muncă și asigurări sociale a sesizat Curtea
Constituțională doar cu prevederile art. V din această ordonanță.
Prin urmare, Curtea urmează a se pronunța numai asupra
acestor dispoziții de lege.
Art. V din Ordonanța de urgență a Guvernului nr. 114/2009
are următoarea redactare: ăArticolul II din Ordonanța de urgență
a Guvernului nr. 209/2008 pentru modificarea Legii nr. 19/2000
privind sistemul public de pensii și alte drepturi de asigurări
sociale, publicată în Monitorul Oficial al României, Partea I,
nr. 826 din 9 decembrie 2008, aprobată prin Legea nr. 155/2009,
se modifică și va avea următorul cuprins:
«Art. II. — (1) Prevederile art. 1651 din Legea nr. 19/2000
privind sistemul public de pensii și alte drepturi de asigurări
sociale, cu modificările și completările ulterioare, astfel cum au
fost modificate prin prezenta ordonanță de urgență, se aplică
începând cu data de 1 ianuarie 2011, prin acordarea diferenței
dintre punctajul mediu anual rezultat în urma majorării efectuate
conform prevederilor Legii nr. 218/2008 pentru modificarea și
completarea Legii nr. 19/2000 privind sistemul public de pensii
și alte drepturi de asigurări sociale, cu modificările ulterioare, și
cel acordat conform Ordonanței de urgență a Guvernului
nr. 100/2008 pentru completarea Legii nr. 19/2000 privind
sistemul public de pensii și alte drepturi de asigurări sociale,
aprobată prin Legea nr. 154/2009.
(2) Punctajul mediu anual calculat conform prevederilor
alin. (1) se adaugă la punctajul mediu anual cuvenit sau aflat în
plată în luna decembrie 2010.
(3) În situația în care cuantumul pensiei aferent punctajului
mediu anual rezultat în urma aplicării prevederilor alin. (2) este
mai mic decât cel cuvenit sau aflat în plată, se menține
cuantumul cuvenit ori aflat în plată până la data la care, prin
aplicarea formulei de calcul prevăzute de lege, se va obține un
cuantum al pensiei mai mare.
(4) Drepturile de pensie rezultate în urma aplicării
prevederilor alin. (1) și (2) se acordă beneficiarilor începând cu
luna ianuarie 2011.»”
Autorii excepției consideră că aceste prevederi de lege
încalcă următoarele dispoziții din Constituție: art. 1 alin. (5)
privind respectarea legilor și a supremației Constituției, art. 15
privind universalitatea, art. 16 referitor la egalitatea în drepturi,
art. 41 alin. (2) privind dreptul salariaților la măsuri de protecție
socială, art. 44 privind dreptul de proprietate privată, art. 47
alin. (2) referitor la dreptul la pensie, art. 53 alin. (1) privind
restrângerea exercițiului unor drepturi sau libertăți, art. 61
alin. (1) privind Parlamentul, ca unică autoritate legiuitoare a
țării, art. 102 alin. (2) referitor la rolul Guvernului, art. 114 privind
angajarea răspunderii Guvernului, art. 115 referitor la delegarea
legislativă și art. 136 privind proprietatea.
Examinând excepția de neconstituționalitate, Curtea
constată că reglementarea criticată a mai constituit obiect al
analizei instanței de contencios constituțional, atât cu privire la
art. V din Ordonanța de urgență a Guvernului nr. 114/2009, cât
și cu privire la art. II din Ordonanța de urgență a Guvernului
nr. 209/2008, care, anterior, amânau aplicarea art. 1651 din
Legea nr. 19/2000 privind sistemul public de pensii și alte
drepturi de asigurări sociale, publicată în Monitorul Oficial al
României, Partea I, nr. 140 din 1 aprilie 2000, la data de
1 ianuarie 2010.
Astfel, prin Decizia nr. 1.278 din 12 octombrie 2010, publicată
în Monitorul Oficial al României, Partea I, nr. 808 din
3 decembrie 2010, Decizia nr. 1.541 din 25 noiembrie 2010,
publicată în Monitorul Oficial al României, Partea I, nr. 30 din
13 ianuarie 2011, și Decizia nr. 1.653 din 16 decembrie 2010,
publicată în Monitorul Oficial al României, Partea I, nr. 134 din
22 februarie 2011, Curtea arăta, în esență, că persoanele care
au ieșit la pensie se află în situații obiectiv diferite, în funcție de
momentul deschiderii dreptului la pensie. Cu toate acestea,

6

MONITORUL OFICIAL AL ROMÂNIEI, PARTEA I, Nr. 590/22.VIII.2011

legiuitorul, observând existența anumitor situații inechitabile
între persoane care au desfășurat munca în condiții
asemănătoare, a instituit, prin prevederile de lege criticate,
măsuri reparatorii. Totodată însă legiuitorul este suveran să
decidă asupra momentului intrării în vigoare a acestor măsuri
reparatorii. Astfel, nu poate fi reținută critica referitoare la
încălcarea principiului egalității în drepturi.
În aceleași timp, prin aceleași decizii, Curtea avertiza că
ăprorogarea repetată a intrării în vigoare a prevederilor art. 1651
din Legea nr. 19/2000 nu este de dorit, întrucât ar putea
înfrânge, în final, chiar esența dreptului la pensie, ceea ce este
inadmisibil”.
Analizând criticile ce priveau atât încălcarea dreptului la
pensie, cât și legitimitatea reglementării pe calea ordonanței de
urgență a amânării punerii în aplicare a art. 1651 din Legea
nr. 19/2000, Curtea arăta că ăo afectare — negativă — a
dreptului la pensie în sensul art. 115 alin. (6) din Constituție
poate avea loc doar când asemenea prorogări îndeplinesc cel
puțin două condiții, și anume: devin o regulă pentru legiuitorul
delegat, fără a exista o justificare obiectivă și rezonabilă, și ating
substanța dreptului la pensie; însă, în cazul de față, se constată
că, în mod excepțional, aplicarea măsurii de recalculare a fost
prorogată, ca urmare a situației economice a țării, fără a afecta
dreptul la pensie în esența sa”.
În ceea ce privește susținerea referitoare la încălcarea rolului
Parlamentului, ca unică autoritate legiuitoare a țării, Curtea,
arăta că principiul separației și echilibrului puterilor în stat nu are

semnificația interzicerii Guvernului de a interveni pe cale
legislativă delegată în sensul modificării, completării sau al
abrogării unor legi adoptate de Parlament.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluția și considerentele deciziilor amintite își păstrează
valabilitatea și în prezenta cauză.
Cât privește critica raportată la dispozițiile constituționale
referitoare la dreptul la un nivel de trai decent și dreptul la măsuri
de protecție socială, Curtea constată că textele de lege criticate
nu afectează drepturile invocate, ci doar amână aplicarea unor
măsuri ce ar avea ca rezultat creșterea nivelului de trai pentru
viitor. Așa cum s-a reținut în mod constant în jurisprudența Curții
Constituționale, atât asigurarea unui anumit nivel de trai, cât și
instituirea unor măsuri de protecție socială, altele decât cele
nominalizate de Constituție, reprezintă o obligație de mijloace a
statului, fără un conținut fix și care este influențată direct de
condițiile social-economice în care se adoptă astfel de măsuri.
Astfel, situații precum cele invocate în preambulul Ordonanței
de urgență a Guvernului nr. 114/2009, ca și în expunerea de
motive a Legii bugetului asigurărilor sociale de stat pe anul 2010
nr. 12/2010, și care urmăresc prevenirea unor consecințe
negative majore la nivel macroeconomic pot reprezenta
justificări rezonabile pentru a amâna aplicarea unor reglementări
mai favorabile, fără ca aceasta să aibă semnificația înfrângerii
dispozițiilor art. 41 și art. 47 din Constituție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. V din Ordonanța de urgență a Guvernului
nr. 114/2009 privind unele măsuri financiar-bugetare, excepție ridicată de Sidon Musca în Dosarul nr. 1.644/117/2010 al Tribunalul
Cluj — Secția mixtă de contencios administrativ și fiscal, de conflicte de muncă și asigurări sociale și de Ioan Chiorean în Dosarul
nr. 2.201/85/2009 al Curții de Apel Alba Iulia — Secția pentru conflicte de muncă și asigurări sociale.
Definitivă și general obligatorie.
Pronunțată în ședința publică din data de 2 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 726
din 2 iunie 2011

referitoare la excepția de neconstituționalitate a dispozițiilor art. 2 din Ordonanța de urgență
a Guvernului nr. 41/2009 privind unele măsuri în domeniul salarizării personalului din sectorul
bugetar pentru perioada mai—decembrie 2009
Augustin Zegrean
Aspazia Cojocaru
Petre Lăzăroiu
Mircea Ștefan Minea
Iulia Antoanella Motoc
Puskás Valentin Zoltán
Patricia Marilena Ionea

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 2 din Ordonanța de urgență a Guvernului
nr. 41/2009 privind unele măsuri în domeniul salarizării

MONITORUL OFICIAL AL ROMÂNIEI, PARTEA I, Nr. 590/22.VIII.2011
personalului din sectorul bugetar pentru perioada mai—
decembrie 2009, excepție ridicată de Sindicatul Învățământului
Preuniversitar ăPaul Popescu Neveanu” din Timișoara în
Dosarul nr. 1.163/30/2010 al Tribunalul Timiș — Secția civilă.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere ca inadmisibilă a excepției de neconstituționalitate,
sens în care arată că prevederile de lege criticate au fost
abrogate, astfel că, potrivit art. 29 alin. (1) din Legea nr. 47/1992,
nu mai pot constitui obiect al controlului de constituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 7 mai 2010, pronunțată în Dosarul
nr. 1.163/30/2010, Tribunalul Timiș — Secția civilă a sesizat
Curtea Constituțională cu excepția de neconstituționalitate
a dispozițiilor art. 2 din Ordonanța de urgență a Guvernului
nr. 41/2009 privind unele măsuri în domeniul salarizării
personalului din sectorul bugetar pentru perioada mai—
decembrie 2009.
Excepția a fost ridicată de Sindicatul Învățământului
Preuniversitar ăPaul Popescu Neveanu” din Timișoara cu prilejul
soluționării unei cauze civile având ca obiect calcularea și plata
diferențelor de drepturi salariale neacordate.
În motivarea excepției de neconstituționalitate autorul
acesteia susține, în esență, că prin Legea nr. 221/2008 pentru
aprobarea Ordonanței Guvernului nr. 15/2008 privind creșterile
salariale ce se vor acorda în anul 2008 personalului din
învățământ s-a aprobat ca, începând cu data de 1 octombrie
2008, valoarea coeficientului de multiplicare 1.000 pentru
salariile personalului didactic să fie de 400 de lei. Or, ulterior,
prin ordonanțe de urgență succesive, declarate ca
neconstituționale, Guvernul a stabilit un coeficient de
multiplicare diferit. Aceeași prevedere neconstituțională se
regăsește și în art. 2 din Ordonanța de urgență a Guvernului
nr. 41/2009. De aceea, se impune admiterea excepției, pentru
motivele pe care Curtea Constituțională le-a reținut deja în
jurisprudența sa.
Tribunalul Timiș — Secția civilă consideră că excepția de
neconstituționalitate este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:

7

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2 din Ordonanța de urgență a Guvernului
nr. 41/2009 privind unele măsuri în domeniul salarizării
personalului din sectorul bugetar pentru perioada mai—
decembrie 2009, publicată în Monitorul Oficial al României,
Partea I, nr. 286 din 30 aprilie 2009, ordonanță aprobată prin
Legea nr. 300/2009, publicată în Monitorul Oficial al României,
Partea I, nr. 676 din 8 octombrie 2009.
Textul de lege criticat are următoarea redactare:
— Art. 2: ăOrdonanța Guvernului nr. 15/2008 privind
creșterile salariale ce se vor acorda în anul 2008 și în anul 2009
personalului din învățământ, publicată în Monitorul Oficial al
României, Partea I, nr. 82 din 1 februarie 2008, aprobată cu
modificări prin Legea nr. 221/2008, cu modificările și
completările ulterioare, se modifică după cum urmează:
1. La articolul 11 alineatul (1), litera a1) va avea următorul
cuprins:
«a1) pentru perioada 1 mai—31 decembrie 2009, coeficienții
de multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;»
2. La articolul 11 alineatul (1), literele b) și c) se abrogă.
3. Anexele nr. 1.1b, 1.2b, 2b și 3b se abrogă.”
Autorul excepției consideră că prevederile legale criticate
încalcă dispozițiile constituționale ale art. 1 alin. (4) și (5)
referitoare la statul român, art. 20 alin. (1) referitoare la tratatele
internaționale privind drepturile omului, art. 41 alin. (2) privind
munca și protecția socială a muncii, art. 61 alin. (1) privind rolul
Parlamentului, art. 102 alin. (1) privind rolul Guvernului, art. 111
alin. (1) privind informarea Parlamentului, art. 115 alin. (4) și (6)
privind condițiile de adoptare a ordonanțelor de urgență, precum
și art. 141 privind Consiliul Economic și Social.
Examinând excepția de neconstituționalitate, Curtea
constată că dispozițiile art. 2 din Ordonanța de urgență a
Guvernului nr. 41/2009 modificau dispoziții ale Ordonanței
Guvernului nr. 15/2008 privind creșterile salariale ce se vor
acorda în anul 2008 și în anul 2009 personalului din învățământ,
publicată în Monitorul Oficial al României, Partea I, nr. 82 din
1 februarie 2008, aprobată cu modificări prin Legea
nr. 221/2008, cu modificările și completările ulterioare. Această
din urmă ordonanță a fost abrogată însă prin dispozițiile art. 48
alin. (1) pct. 16 din Partea a III-a, Capitolul VI din Legea-cadru
nr. 330/2009 privind salarizarea unitară a personalului plătit din
fonduri publice, publicată în Monitorul Oficial al României,
Partea I, nr. 762 din 9 noiembrie 2009, astfel că nici textul de
lege criticat nu mai este în vigoare.
Pentru aceste motive, având în vedere dispozițiile art. 29
alin. (1) și (5) din Legea nr. 47/1992, precum și data la care
instanța de contencios constituțional a fost sesizată, Curtea va
respinge excepția de neconstituționalitate ca inadmisibilă.

8

MONITORUL OFICIAL AL ROMÂNIEI, PARTEA I, Nr. 590/22.VIII.2011

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 2 din Ordonanța de urgență a Guvernului
nr. 41/2009 privind unele măsuri în domeniul salarizării personalului din sectorul bugetar pentru perioada mai—decembrie 2009,
excepție ridicată de Sindicatul Învățământului Preuniversitar ăPaul Popescu Neveanu” din Timișoara în Dosarul nr. 1.163/30/2010
al Tribunalul Timiș — Secția civilă.
Definitivă și general obligatorie.
Pronunțată în ședința publică din data de 2 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 744
din 2 iunie 2011

referitoare la excepția de neconstituționalitate a dispozițiilor art. 166 alin. (4)
din Legea nr. 53/2003 — Codul muncii
Augustin Zegrean
Aspazia Cojocaru
Petre Lăzăroiu
Mircea Ștefan Minea
Iulia Antoanella Motoc
Puskás Valentin Zoltán
Benke Károly

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 161 alin. (4) din Legea nr. 53/2003 — Codul
muncii, excepție ridicată de Societatea Comercială ăCodecs” —
S.A. din București în Dosarul nr. 44.249/3/2009 al Tribunalului
București — Secția a VIII-a conflicte de muncă și asigurări
sociale.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care arată că, în
urma republicării Legii nr. 53/2003, soluția legislativă criticată se
regăsește în prezent la art. 166 alin. (4) din lege. Pe fond,
solicită respingerea excepției de neconstituționalitate ca
inadmisibilă, întrucât autorul excepției nu își motivează critica
de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 4 mai 2010, pronunțată în Dosarul
nr. 44.249/3/2009, Tribunalul București — Secția a VIII-a
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 161 alin. (4) din Legea nr. 53/2003 — Codul
muncii, excepție ridicată de Societatea Comercială ăCodecs” —
S.A. din București într-o cauză având ca obiect drepturi bănești.

În motivarea excepției de neconstituționalitate se arată
că dispozițiile legale criticate încalcă art. 16 din Constituție,
întrucât obligă angajatorul la plata daunelor-interese pentru
întârzierea plății salariului în condițiile în care, la rândul său,
angajatorul nu și-a încasat creanțele de la debitorii săi având în
vedere situația economică dificilă a țării.
Tribunalul București — Secția a VIII-a conflicte de muncă
și asigurări sociale consideră că excepția de
neconstituționalitate ridicată este neîntemeiată, întrucât
legiuitorul a prevăzut numai posibilitatea acordării daunelorinterese în cazul întârzierii nejustificate a plății salariului, ceea ce
înseamnă că această obligație a angajatorului este supusă unor
cerințe de fapt a căror dovadă poate fi efectuată în cadrul
procedurilor judiciare.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul a apreciat că excepția de neconstituționalitate
ridicată este neîntemeiată, plata daunelor-interese fiind doar o
consecință a neîndeplinirii obligației de plată a salariului.
Totodată, se arată că aspectele invocate de autorul excepției
referitoare la dificultățile economice nu țin de constituționalitate,
ci de aplicarea prevederii legale la situația concretă, care revine
în competența instanțelor judecătorești.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:

MONITORUL OFICIAL AL ROMÂNIEI, PARTEA I, Nr. 590/22.VIII.2011
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 161 alin. (4) din Legea nr. 53/2003 — Codul
muncii, publicată în Monitorul Oficial al României, Partea I, nr. 72
din 5 februarie 2003. Ulterior sesizării Curții, Legea nr. 53/2003
a fost republicată în Monitorul Oficial al României, Partea I,
nr. 345 din 18 mai 2011, soluția legislativă criticată regăsindu-se
la art. 166 alin. (4) din lege, text asupra căruia Curtea urmează
să se pronunțe prin prezenta decizie. Dispozițiile art. 166 alin. (4)
din lege au următorul cuprins:
ăÎntârzierea nejustificată a plății salariului sau neplata
acestuia poate determina obligarea angajatorului la plata de
daune-interese pentru repararea prejudiciului produs
salariatului.”
Autorul excepției consideră că textele de lege criticate
încalcă prevederile constituționale ale art. 16 privind egalitatea
în drepturi.
Examinând excepția de neconstituționalitate ridicată, Curtea
constată următoarele:
Principiul egalității în drepturi, consacrat de art. 16 din
Constituție, are în vedere dreptul cetățenilor — deci, al
persoanelor fizice — de a fi egali în fața legii și a autorităților

9

publice, fără privilegii și fără discriminări. Prin Decizia nr. 35 din
2 aprilie 1996, publicată în Monitorul Oficial al României,
Partea I, nr. 75 din 11 aprilie 1996, sau Decizia nr. 891 din
10 iulie 2008, publicată în Monitorul Oficial al României,
Partea I, nr. 593 din 7 august 2008, Curtea Constituțională a
reținut că ăPrincipiul egalității cetățenilor se aplică și persoanelor
juridice, în măsura în care prin intermediul acestora cetățenii își
exercită un drept constituțional [...]”. Or, în cauza de față, autorul
excepției invocă art. 16 din Constituție prin prisma faptului că o
persoană juridică este dezavantajată, întrucât ar putea datora
daune-interese ca urmare a neexecutării la timp, din varii motive,
a unei prevederi esențiale a contractului individual de muncă:
plata remunerației. Este evident că art. 16 din Constituție nu are
incidență în cauză, neurmărindu-se exercitarea de către
persoana fizică, prin intermediul persoanei juridice, a unui drept
fundamental, ci apărarea unor interese pur economice ale
persoanei juridice. Mai mult, în motivarea excepției nici nu se
precizează în raport cu care dintre subiecții de drept ar fi
dezavantajat/discriminat angajatorul; or, invocarea art. 16 din
Constituție se face întotdeauna prin arătarea unor situații
comparabile de unde ar rezulta discriminarea.
De asemenea, Curtea reține că aspectele invocate de
autorul excepției tind să transforme critica sa de
neconstituționalitate în chestiuni de fapt asupra cărora instanța
judecătorească este cea competentă să se pronunțe.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 166 alin. (4) din Legea nr. 53/2003 — Codul
muncii, excepție ridicată de Societatea Comercială ăCodecs” — S.A. din București în Dosarul nr. 44.249/3/2009 al Tribunalului
București — Secția a VIII-a conflicte de muncă și asigurări sociale.
Definitivă și general obligatorie.
Pronunțată în ședința publică din data de 2 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

CURTEA CONSTITUȚIONALĂ

D E C I Z I A Nr. 757
din 7 iunie 2011

referitoare la excepția de neconstituționalitate a prevederilor art. I și art. II din Ordonanța
de urgență a Guvernului nr. 62/2010 pentru modificarea și completarea Legii nr. 221/2009
privind condamnările cu caracter politic și măsurile administrative asimilate acestora, pronunțate
în perioada 6 martie 1945—22 decembrie 1989, și pentru suspendarea aplicării unor dispoziții
din titlul VII al Legii nr. 247/2005 privind reforma în domeniile proprietății și justiției,
precum și unele măsuri adiacente
Augustin Zegrean
Aspazia Cojocaru
Petre Lăzăroiu
Mircea Ștefan Minea
Ion Predescu
Tudorel Toader
Simina Gagu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 5 din Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—

10

MONITORUL OFICIAL AL ROMÂNIEI, PARTEA I, Nr. 590/22.VIII.2011

22 decembrie 1989, modificată și completată prin Ordonanța de
urgență a Guvernului nr. 62/2010, excepție ridicată de Ioan
Eugen Muntean în Dosarul nr. 253/97/2010 al Tribunalului
Hunedoara — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă, deoarece, prin Decizia Curții
Constituționale nr. 1.354/2010, textele de lege criticate au fost
declarate neconstituționale.
C U R T E A,

având în vedere actele și lucrările dosarului, constată
următoarele:
Prin Încheierea din 21 iulie 2010, pronunțată în Dosarul
nr. 253/97/2010, Tribunalul Hunedoara — Secția civilă a
sesizat Curtea Constituțională cu excepția de
neconstituționalitate a dispozițiilor art. 5 din Legea
nr. 221/2009 privind condamnările cu caracter politic și
măsurile administrative asimilate acestora, pronunțate în
perioada 6 martie 1945—22 decembrie 1989, modificată și
completată prin Ordonanța de urgență a Guvernului
nr. 62/2010.
Excepția a fost ridicată de Ioan Eugen Muntean într-o cauză
având ca obiect pretenții solicitate în temeiul Legii nr. 221/2009.
În motivarea excepției de neconstituționalitate autorul
acesteia critică, în esență, soluția legislativă a plafonării
cuantumului despăgubirilor, susținând că Guvernul nu a fost
abilitat expres de Parlament să emită ordonanțe în domeniul
despăgubirilor pentru prejudiciile morale suferite de persoanele
condamnate politic sau care au făcut obiectul unor măsuri
administrative cu caracter politic, în perioada 6 martie 1945—
22 decembrie 1989, mai ales că stabilirea cuantumului
despăgubirilor a fost dată în competența instanțelor
judecătorești, potrivit Legii nr. 221/2009. Autorul susține că
Ordonanța de urgență a Guvernului nr. 62/2010 a fost adoptată
fără a exista o situație extraordinară a cărei reglementare să nu
poată fi amânată și fără motivarea urgenței.
Totodată, autorul consideră că Ordonanța de urgență a
Guvernului nr. 62/2010 generează discriminări din cauza
existenței practicii neunitare a instanțelor judecătorești, atât sub
aspectul acordării de despăgubiri morale persoanelor care au
fost supuse măsurilor administrative cu caracter politic, cât și al
cuantumului acestora, de vreme ce unele instanțe au acordat
despăgubiri superioare celor prevăzute de ordonanță, iar altele
au respins acțiunile. Diferențieri injuste și nejustificate se
creează, în opinia autorului excepției, și între categoriile de
succesori legali ai persoanei supuse măsurii cu caracter politic.
Prin stabilirea unor sume maxime nesemnificative, se reduce la
derizoriu însăși existența despăgubirii.
Actul normativ menționat contravine art. 53 din Constituție,
prin aceea că restrânge drepturile descendenților în raport cu
persoana care a suferit condamnarea cu caracter politic sau a
fost supusă unor măsuri administrative cu caracter politic,
precum și dreptul descendenților de gradul al II-lea în raport cu
cei de gradul I. În opinia autorului excepției, se încalcă și art. 15
alin. (1) din Constituție, deoarece, prin cuantificarea
despăgubirilor pentru prejudicii morale, se aduce atingere
drepturilor consacrate prin Decretul-lege nr. 118/1990.
De asemenea, autorul invocă Decizia nr. 21 din 10 martie
2008, pronunțată de Înalta Curte de Casație și Justiție — Secțiile
Unite, cu ocazia examinării recursului în interesul legii, prin care
s-a statuat că ămodificarea, completarea sau abrogarea totală
sau parțială a unui act normativ reprezintă instituții juridice
diferite, cu efecte diferite”.

Tribunalul Hunedoara — Secția civilă ăsusține excepția de
neconstituționalitate a art. 5 din Legea nr. 221/2009, cu
modificările aduse prin Ordonanța de urgență a Guvernului
nr. 62/2010”, apreciind că, prin plafonarea cuantumului
despăgubirilor pentru prejudiciile morale suferite, la sume
cuprinse între 10.000 euro și 2.500 euro, după cum petentul este
victima directă sau un descendent al acesteia, actul emis ar
putea avea drept consecință încălcarea principiului protecției
încrederii cetățeanului în stat, iar instituția daunelor morale ar
putea deveni o simplă ficțiune. Pe de altă parte, instanța
judecătorească consideră inexplicabilă excluderea claselor
ascendenților și colateralilor privilegiați de la vocația obținerii
despăgubirilor pentru prejudiciile suferite de persoanele care
s-au împotrivit regimului totalitar.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În ceea ce privește obiectul excepției de neconstituționalitate,
Curtea constată că, deși, potrivit încheierii de sesizare, acesta
îl constituie dispozițiile art. 5 din Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, modificată și completată prin Ordonanța de
urgență a Guvernului nr. 62/2010, în realitate, autorul excepției
critică dispozițiile art. I și art. II din Ordonanța de urgență a
Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, ordonanță publicată în Monitorul Oficial al
României, Partea I, nr. 446 din 1 iulie 2010. Prin urmare, Curtea
se va pronunța asupra acestor prevederi de lege, având
următorul cuprins:
— Art. I: ăArt. I. — Legea nr. 221/2009 privind condamnările
cu caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
publicată în Monitorul Oficial al României, Partea I, nr. 396 din
11 iunie 2009, se modifică și se completează după cum
urmează:
1. La articolul 5 alineatul (1), litera a) se modifică și va avea
următorul cuprins:
«a) acordarea unor despăgubiri pentru prejudiciul moral
suferit prin condamnare în cuantum de până la:
1. 10.000 de euro pentru persoana care a suferit
condamnarea cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic;
2. 5.000 de euro pentru soțul/soția și descendenții de gradul I;
3. 2.500 de euro pentru descendenții de gradul al II-lea;».

MONITORUL OFICIAL AL ROMÂNIEI, PARTEA I, Nr. 590/22.VIII.2011
2. La articolul 5, după alineatul (1) se introduce un nou
alineat, alineatul (11), cu următorul cuprins:
ă(11) La stabilirea cuantumului despăgubirilor prevăzute la
alin. (1), instanța judecătorească va lua în considerare, fără a se
limita la acestea, durata pedepsei privative de libertate, perioada
de timp scursă de la condamnare și consecințele negative
produse în plan fizic, psihic și social, precum și măsurile
reparatorii deja acordate în temeiul Decretului-lege nr. 118/1990
privind acordarea unor drepturi persoanelor persecutate din
motive politice de dictatura instaurată cu începere de la 6 martie
1945, precum și celor deportate în străinătate ori constituite în
prizonieri, republicat, și al Ordonanței de urgență a Guvernului
nr. 214/1999 privind acordarea calității de luptător în rezistența
anticomunistă persoanelor condamnate pentru infracțiuni
săvârșite din motive politice, persoanelor împotriva cărora au
fost dispuse, din motive politice, măsuri administrative abuzive,
precum și persoanelor care au participat la acțiuni de împotrivire
cu arme și de răsturnare prin forță a regimului comunist instaurat
în România, aprobată cu modificări și completări prin Legea
nr. 568/2001, cu modificările și completările ulterioare.”;
— Art. II: ăArt. II. — Dispozițiile Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, astfel cum au fost modificate și completate
prin prezenta ordonanță de urgență, se aplică proceselor și
cererilor pentru a căror soluționare nu a fost pronunțată o
hotărâre judecătorească definitivă până la data intrării în vigoare
a prezentei ordonanțe de urgență.”
În opinia autorului excepției de neconstituționalitate, textele
legale criticate încalcă dispozițiile constituționale ale art. 15
alin. (1) privind universalitatea, ale art. 16 privind egalitatea în
drepturi, ale art. 20 referitoare la tratatele internaționale privind
drepturile omului, ale art. 53 privind restrângerea exercițiului
unor drepturi sau al unor libertăți, ale art. 73 alin. (3) lit. h) privind
reglementarea prin lege organică a infracțiunilor, pedepselor și
a regimului executării acestora, ale art. 108 alin. (3) privind
actele Guvernului, ale art. 115 alin. (1), (2) și (4) privind emiterea
ordonanțelor și condițiile de adoptare a ordonanțelor de urgență,
precum și prevederile art. 8 din Declarația Universală a
Drepturilor Omului privind dreptul la satisfacție efectivă din
partea instanțelor juridice naționale competente, împotriva
actelor care violează drepturile fundamentale și ale art. 23 pct. 2
și 3 din Declarație privind dreptul la salariu egal și dreptul la o
retribuire echitabilă și satisfăcătoare.
Examinând excepția de neconstituționalitate, Curtea
constată următoarele:
1. Prin Decizia nr. 1.354 din 20 octombrie 2010, publicată în
Monitorul Oficial al României, Partea I, nr. 761 din 15 noiembrie
2010, Curtea a admis excepția de neconstituționalitate și a
constatat că dispozițiile art. I pct. 1 și art. II din Ordonanța de
urgență a Guvernului nr. 62/2010 sunt neconstituționale. În acest
sens, Curtea a reținut că dispozițiile legale instituie o inechitate,
fără o motivare temeinică, obiectivă și rațională, deși Ordonanța
de urgență a Guvernului nr. 62/2010 este motivată de urgența și
necesitatea reglementării ăunor măsuri pentru instituirea unui
regim echitabil în acordarea despăgubirilor privind condamnările
cu caracter politic pronunțate în perioada 6 martie 1945—
22 decembrie 1989”.
Totodată, Curtea a observat că tratamentul juridic diferit
aplicat persoanelor care solicită despăgubiri pentru prejudiciul
moral suferit prin condamnare este determinat de celeritatea cu
care a fost soluționată cererea de către instanțele de judecată,
prin pronunțarea unei hotărâri judecătorești definitive.
Tratamentul juridic diferențiat aplicat celor care se consideră
îndreptățiți la despăgubiri pentru prejudiciul moral suferit prin

11

condamnarea politică, în funcție de momentul în care hotărârea
pronunțată de instanța privind dreptul la despăgubiri rămâne
definitivă, afectează drepturile persoanelor care nu dețineau o
hotărâre definitivă la data intrării în vigoare a Ordonanței de
urgență a Guvernului nr. 62/2010.
În consecință, Curtea a constatat că dispozițiile art. I pct. 1 și
art. II din Ordonanța de urgență a Guvernului nr. 62/2010 încalcă
prevederile art. 16 alin. (1) din Constituție privind egalitatea în
drepturi.
De asemenea, Curtea a constatat că prevederile legale
criticate încalcă și principiul neretroactivității, consacrat de
art. 15 alin. (2) din Constituție, în sensul că se aplică inclusiv
situațiilor în care există o hotărâre judecătorească pronunțată
în primă instanță, care, deși nedefinitivă, poate fi legală și
temeinică prin raportare la legislația aflată în vigoare la data
pronunțării acesteia. Astfel, la data introducerii cererii de
chemare în judecată, sub imperiul Legii nr. 221/2009,
nemodificată prin Ordonanța de urgență a Guvernului
nr. 62/2010, s-a născut un drept la acțiune pentru a solicita
despăgubiri neplafonate sub aspectul întinderii, iar Ordonanța
de urgență a Guvernului nr. 62/2010 nu constituie norme de
procedură pentru a se invoca principiul aplicării sale imediate, ci
reprezintă un act normativ cu dispoziții de drept material, astfel
că legea aflată în vigoare la data formulării cererii de chemare
în judecată este aplicabilă pe tot parcursul procesului.
Pe de altă parte, Curtea a constatat că prevederile art. I
pct. 1 și art. II ale Ordonanței de urgență a Guvernului
nr. 62/2010 înfrâng și dispozițiile art. 115 alin. (6) din Constituție,
deoarece este afectat un drept fundamental — egalitatea în
drepturi a cetățenilor — consfințit prin art. 16 alin. (1) din
Constituție.
Având în vedere argumentele expuse, Curtea a observat că
nerespectarea acestor norme constituționale atrage și
înfrângerea prevederilor constituționale ale art. 1 alin. (5), potrivit
cărora, ăîn România, respectarea Constituției, a supremației sale
și a legilor este obligatorie”.
În aceste condiții, Curtea constată că, în prezenta cauză,
sunt incidente dispozițiile art. 29 alin. (3) din Legea nr. 47/1992,
potrivit cărora ăNu pot face obiectul excepției prevederile
constatate ca fiind neconstituționale printr-o decizie anterioară a
Curții Constituționale”.
Reținând că acest caz de inadmisibilitate a excepției de
neconstituționalitate a intervenit după sesizarea Curții, excepția
de neconstituționalitate a prevederilor art. I pct. 1 și art. II din
Ordonanța de urgență a Guvernului nr. 62/2010 urmează să fie
respinsă ca devenită inadmisibilă.
2. Cât privește critica de neconstituționalitate a prevederilor
art. I pct. 2 din Ordonanța de urgență a Guvernului nr. 62/2010,
Curtea reține că aceasta vizează soluția legislativă potrivit căreia
măsurile reparatorii deja acordate în temeiul Decretului-lege
nr. 118/1990 privind acordarea unor drepturi persoanelor
persecutate din motive politice de dictatura instaurată cu
începere de la 6 martie 1945, precum și celor deportate în
străinătate ori constituite în prizonieri, republicat, sunt luate în
considerare la stabilirea cuantumului despăgubirilor pentru
prejudiciile morale suferite ca urmare a condamnării politice sau
supunerii la o măsură administrativă cu caracter politic.
Curtea observă că prevederile art. I pct. 2 din Ordonanța de
urgență a Guvernului nr. 62/2010 introduc la art. 5 din Legea
nr. 221/2009 alin. (11), care, instituind cu titlu exemplificativ
criteriile pe baza cărora instanța judecătorească va stabili
cuantumul despăgubirilor, fac trimitere în mod expres la
prevederile art. 5 alin. (1) din Legea nr. 221/2009. În aceste
condiții, Curtea constată că, prin declararea ca neconstituționale

12

MONITORUL OFICIAL AL ROMÂNIEI, PARTEA I, Nr. 590/22.VIII.2011

a prevederilor art. 5 alin. (1) lit. a) teza întâi din Legea
nr. 221/2009, prin Deciziile nr. 1.358 din 21 octombrie 2010 și
nr. 1.360 din 21 octombrie 2010, ambele publicate în Monitorul
Oficial al României, Partea I, nr. 761 din 15 noiembrie 2010,
trimiterile la aceste prevederi rămân fără obiect.

Prin urmare, Curtea constată că și critica de
neconstituționalitate formulată sub acest aspect a rămas fără
obiect, motiv pentru care excepția de neconstituționalitate a art. I
pct. 2 din Ordonanța de urgență a Guvernului nr. 62/2010
urmează a fi respinsă ca devenită inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor art. I și art. II din Ordonanța de urgență
a Guvernului nr. 62/2010 pentru modificarea și completarea Legii nr. 221/2009 privind condamnările cu caracter politic și măsurile
administrative asimilate acestora, pronunțate în perioada 6 martie 1945—22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în domeniile proprietății și justiției, precum și unele măsuri adiacente,
excepție ridicată de Ioan Eugen Munteanu în Dosarul nr. 253/97/2010 al Tribunalului Hunedoara — Secția civilă.
Definitivă și general obligatorie.
Pronunțată în ședința publică din data de 7 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Simina Gagu

CURTEA CONSTITUȚIONALĂ

D E C I Z I A Nr. 790
din 16 iunie 2011

referitoare la excepția de neconstituționalitate a dispozițiilor art. 2 alin. (1) și art. 4 din Ordonanța
de urgență a Guvernului nr. 51/2008 privind ajutorul public judiciar în materie civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 2 alin. (1) și art. 4 din Ordonanța de urgență a
Guvernului nr. 51/2008 privind ajutorul public judiciar în materie
civilă, excepție ridicată de Societatea Agricolă Inotești din
comuna Colceag, sat Inotești, jud. Prahova în Dosarul
nr. 4652.7/281/2008 al Curții de Apel Ploiești — Secția civilă și
pentru cauze cu minori și de familie.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în Dosarul
nr. 3.802D/2010,
având
ca
obiect
excepția
de
neconstituționalitate a dispozițiilor art. 2 alin. (1) și art. 4 din
Ordonanța de urgență a Guvernului nr. 51/2008 privind ajutorul
public judiciar în materie civilă, excepție ridicată de Societatea

Agricolă Inotești din comuna Colceag, sat Inotești, jud. Prahova
în Dosarul nr. 442,117/42/2010 al Curții de Apel Ploiești —
Secția civilă și pentru cauze cu minori și de familie.
La apelul nominal se constată lipsa părților, față de care
procedura de citare este legal îndeplinită.
Magistratul-asistent referă asupra faptului că autorul
excepției a depus în ambele dosare cereri prin care solicită
amânarea judecării cauzei, motivate de imposibilitatea sa de
prezentare din motive medicale, respectiv de faptul că, în
temeiul art. 113 din Codul penal, a fost dispusă față de acesta
măsura de siguranță a obligării la tratament medical. În acest
sens, au fost depuse la dosare copii de pe o citație emisă de
Judecătoria Ploiești din care reiese faptul că autorul excepției
era chemat în fața acestei instanțe pentru data de 20 mai 2011
într-o cauză având ca obiect luarea măsurii obligării la tratament
medical.
Reprezentantul Ministerului Public solicită respingerea
cererilor formulate, apreciind că acestea nu sunt motivate în
mod corespunzător și că autorul excepției avea suficient timp
să își pregătească apărarea, având în vedere data la care au
fost pronunțate încheierile de sesizare.
Curtea, în temeiul dispozițiilor art. 156 alin. 1 din Codul de
procedură civilă, respinge cererile autorului excepției, întrucât,
pe de o parte, acestea nu au fost temeinic motivate, iar, pe de
altă parte, autorul excepției a avut la dispoziție suficient timp
pentru a-și pregăti apărarea având în vedere faptul că între
momentul pronunțării încheierilor de sesizare a Curții

MONITORUL OFICIAL AL ROMÂNIEI, PARTEA I, Nr. 590/22.VIII.2011
Constituționale și data ședinței publice au trecut mai bine de
9 luni.
Curtea, având în vedere obiectul excepțiilor de
neconstituționalitate ridicate în dosarele sus-menționate, din
oficiu, pune în discuție conexarea Dosarului nr. 3.802D/2010 la
Dosarul nr. 3.784D/2010.
Reprezentantul Ministerului Public este de acord cu măsura
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 3.802D/2010 la
Dosarul nr. 3.784D/2010, care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate ca inadmisibilă,
întrucât excepția de neconstituționalitate nu a fost motivată în
sensul art. 10 alin. (2) din Legea nr. 47/1992.
C U R T E A,

având în vedere actele și lucrările dosarelor, constată
următoarele:
Prin încheierile din 6 și 7 septembrie 2010, pronunțate în
Dosarele nr. 4652.7/281/2008 și nr. 442,117/42/2010, Curtea
de Apel Ploiești — Secția civilă și pentru cauze cu minori și
de familie a sesizat Curtea Constituțională cu excepția de
neconstituționalitate a dispozițiilor art. 2 alin. (1) și art. 4 din
Ordonanța de urgență a Guvernului nr. 51/2008 privind
ajutorul public judiciar în materie civilă, excepție ridicată de
Societatea Agricolă Inotești din comuna Colceag, sat Inotești,
jud. Prahova în cauze având ca obiect soluționarea unor cereri
de reexaminare formulate împotriva încheierilor prin care au fost
respinse cererile de acordare a ajutorului public judiciar.
În motivarea excepției de neconstituționalitate se arată
că textele legale criticate încalcă o serie de prevederi
constituționale și convenționale, fără a se motiva în concret
pretinsa contrarietate dintre dispozițiile legale și cele
constituționale invocate.
Curtea de Apel Ploiești — Secția civilă și pentru cauze
cu minori și de familie apreciază că excepția de
neconstituționalitate ridicată este întemeiată, întrucât, pe de o
parte, creează discriminări între persoanele fizice și cele juridice
sub aspectul vocației la acordarea ajutorului public judiciar, iar,
pe de altă parte, încalcă art. 21 din Constituție și art. 6
paragraful 1 din Convenția pentru apărarea drepturilor omului și
a libertăților fundamentale, din moment ce nu prevede
posibilitatea persoanelor juridice de a beneficia de sprijinul unui
specialist care să îi garanteze o apărare eficientă a drepturilor
sale.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 2 alin. (1) și art. 4 din Ordonanța de urgență a

13

Guvernului nr. 51/2008 privind ajutorul public judiciar în materie
civilă, publicată în Monitorul Oficial al României, Partea I, nr. 327
din 25 aprilie 2008, care au următorul cuprins:
— Art. 2 alin. (1): ă(1) Prezenta ordonanță de urgență este
aplicabilă în toate cazurile în care se solicită ajutor public judiciar
în fața instanțelor judecătorești sau a altor autorități cu atribuții
jurisdicționale române de către orice persoană fizică având
domiciliul sau reședința obișnuită în România sau într-un alt stat
membru al Uniunii Europene.”;
— Art. 4: ăPoate solicita acordarea ajutorului public judiciar,
în condițiile prezentei ordonanțe de urgență, orice persoană
fizică, în situația în care nu poate face față cheltuielilor unui
proces sau celor pe care le implică obținerea unor consultații
juridice în vederea apărării unui drept sau interes legitim în
justiție, fără a pune în pericol întreținerea sa ori a familiei sale.”
În opinia autorului excepției de neconstituționalitate,
prevederile legale criticate contravin art. 1 alin. (3) privind statul
de drept, art. 4 privind criteriile de nediscriminare, art. 16 alin. (1)
privind egalitatea în drepturi, art. 40 privind dreptul de asociere,
art. 44 privind dreptul de proprietate, art. 47 privind nivelul de
trai, art. 48 privind familia, art. 124 privind înfăptuirea justiției și
art. 136 alin. (5) privind inviolabilitatea proprietății private,
precum și a dispozițiilor art. 6 privind dreptul la un proces
echitabil, art. 11 privind libertatea de întrunire și de asociere,
art. 14 privind interzicerea discriminării din Convenția pentru
apărarea drepturilor omului și a libertăților fundamentale,
respectiv a art. 1 privind interzicerea generală a discriminării din
Protocolul nr. 12 la Convenție.
Examinând excepția de neconstituționalitate ridicată, Curtea
constată următoarele:
I. Art. 10 alin. (2) din Legea nr. 47/1992 stabilește o cauză de
inadmisibilitate a excepției de neconstituționalitate ce poate fi
constatată numai de Curtea Constituțională, nefiind o
competență partajată cu cea a instanțelor judecătorești (a se
vedea Decizia nr. 143 din 25 februarie 2010, publicată în
Monitorul Oficial al României, Partea I, nr. 164 din 15 martie
2010). Curtea, prin decizia menționată, a stabilit, cu valoare de
principiu, că o excepție este inadmisibilă în cazul în care autorul
acesteia ăse mărginește numai la a invoca în susținerea
acesteia o prevedere constituțională, precum și o afirmație cu
caracter absolut generic [... ]. Simpla enumerare în susținerea
excepției a unor prevederi constituționale pretins încălcate nu
este de natură să satisfacă exigențele art. 10 alin. (2) din Legea
nr. 47/1992”. De altfel, în acest sens, Curtea s-a mai pronunțat
prin numeroase decizii, cu titlu exemplificativ, reținându-se:
Decizia nr. 627 din 29 mai 2008, publicată în Monitorul Oficial al
României, Partea I, nr. 555 din 23 iulie 2008, Decizia nr. 465 din
17 mai 2007, publicată în Monitorul Oficial al României, Partea I,
nr. 367 din 30 mai 2007, Decizia nr. 517 din 8 mai 2008,
publicată în Monitorul Oficial al României, Partea I, nr. 412 din
2 iunie 2008, Decizia nr. 245 din 19 februarie 2009, publicată în
Monitorul Oficial al României, Partea I, nr. 166 din 17 martie
2009, sau Decizia nr. 588 din 14 aprilie 2009, publicată în
Monitorul Oficial al României, Partea I, nr. 338 din 21 mai 2009.
În consecință, în cauza de față, Curtea constată că autorul
excepției nu își motivează critica de neconstituționalitate, astfel
încât excepția este inadmisibilă.
II. De asemenea, Curtea observă că, din opinia instanței
judecătorești, transpare ideea că autorul excepției ar fi
nemulțumit de faptul că Ordonanța de urgență a Guvernului
nr. 51/2008 nu se aplică și în privința persoanelor juridice. Or, se
tinde astfel la completarea conținutului normativ al dispozițiilor
legale criticate (care, de fapt, nu sunt criticate pentru ceea ce
cuprind, ci pentru ceea ce nu cuprind), iar Curtea
Constituțională, în acord cu art. 2 alin. (3) din Legea nr. 47/1992,
ăse pronunță numai asupra constituționalității actelor cu privire
la care a fost sesizată, fără a putea modifica sau completa
prevederile supuse controlului”.

14

MONITORUL OFICIAL AL ROMÂNIEI, PARTEA I, Nr. 590/22.VIII.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 2 alin. (1) și art. 4 din Ordonanța de urgență
a Guvernului nr. 51/2008 privind ajutorul public judiciar în materie civilă, excepție ridicată de Societatea Agricolă Inotești din comuna
Colceag, sat Inotești, jud. Prahova în dosarele nr. 4652.7/281/2008 și nr. 442,117/42/2010 ale Curții de Apel Ploiești — Secția
civilă și pentru cauze cu minori și de familie.
Definitivă și general obligatorie.
Pronunțată în ședința publică din data de 16 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

CURTEA CONSTITUȚIONALĂ

D E C I Z I A Nr. 911
din 5 iulie 2011

referitoare la excepția de neconstituționalitate a dispozițiilor art. 103 alin. (8)
din Ordonanța de urgență a Guvernului nr. 195/2002 privind circulația pe drumurile publice
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Doina Suliman

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 9/2009
pentru completarea art. 103 din Ordonanța de urgență a
Guvernului nr. 195/2002 privind circulația pe drumurile
publice, excepție ridicată de Constantin Ghiocel în Dosarul
nr. 4.239/109/2009 al Curții de Apel Pitești — Secția comercială
și de contencios administrativ și fiscal și care formează obiectul
Dosarului Curții Constituționale nr. 3.588D/2010.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul Curții
Constituționale nr. 3.591D/2010, care are ca obiect excepția de
neconstituționalitate a dispozițiilor Ordonanței de urgență a
Guvernului nr. 9/2009 pentru completarea art. 103 din
Ordonanța de urgență a Guvernului nr. 195/2002 privind
circulația pe drumurile publice, excepție ridicată de Anton
Ghiocel în Dosarul nr. 4.243/109/2009 al Curții de Apel Pitești —
Secția comercială și de contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul identic al excepțiilor de
neconstituționalitate ridicate în dosarele sus-menționate, pune în
discuție, din oficiu, problema conexării cauzelor.

Reprezentantul Ministerului Public consideră că sunt
îndeplinite condițiile legale pentru conexarea dosarelor.
Curtea, în temeiul prevederilor art. 53 alin. (5) din Legea
nr. 47/1992, dispune conexarea Dosarului nr. 3.591D/2010 la
Dosarul nr. 3.588D/2010, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 26 mai 2010, pronunțată în Dosarul
nr. 4.239/109/2009, Curtea de Apel Pitești — Secția
comercială și de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor Ordonanței de urgență a Guvernului
nr. 9/2009 pentru completarea art. 103 din Ordonanța de
urgență a Guvernului nr. 195/2002 privind circulația pe
drumurile publice.
Excepția de neconstituționalitate a fost ridicată de Constantin
Ghiocel cu ocazia soluționării recursului formulat de Instituția
Prefectului Județului Argeș împotriva Sentinței civile nr. 25/CAF
din 15 ianuarie 2010, pronunțată de Tribunalul Argeș — Secția
civilă.
Prin Încheierea din 26 mai 2010, pronunțată în Dosarul
nr. 4.243/109/2009, Curtea de Apel Pitești — Secția
comercială și de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor Ordonanței de urgență a Guvernului
nr. 9/2009 pentru completarea art. 103 din Ordonanța de
urgență a Guvernului nr. 195/2002 privind circulația pe
drumurile publice.

MONITORUL OFICIAL AL ROMÂNIEI, PARTEA I, Nr. 590/22.VIII.2011
Excepția de neconstituționalitate a fost ridicată de Anton
Ghiocel cu ocazia soluționării recursului formulat de Instituția
Prefectului Județului Argeș împotriva Sentinței civile nr. 53/CAF
din 22 ianuarie 2010, pronunțată de Tribunalul Argeș — Secția
civilă.
În motivarea excepției de neconstituționalitate autorii
acesteia susțin că art. 103 alin. (8) din Ordonanța de urgență a
Guvernului nr. 195/2002 contravine prevederilor constituționale
ale art. 1, 11, 15, 16, 20, 21, 26, 52 și 53. În acest sens arată, în
esență, că dispozițiile de lege criticate “reglementează un cadru
ipotetic, acela al indiciilor care antamează o prezumție de
vinovăție în obținerea permisului de conducere și atribuie
autorității emitente posibilitatea de a suspenda exercitarea unui
drept constituțional, care, până la dovedirea încălcării
dispozițiilor legale în materie, nu poate fi îngrădit”. De
asemenea, autorii excepției susțin că dispozițiile de lege criticate
intră în contradicție cu dispozițiile Legii nr. 126/1997 și cele ale
art. 1 alin. (6) din Legea nr. 554/2004 și reglementează două
instituții de suspendare a exercitării dreptului de a conduce
autovehicule pe drumurile publice, una ca sancțiune
contravențională și alta ca sancțiune administrativă, ceea ce
contravine prevederilor constituționale referitoare la dreptul la
apărare. Consideră că prin textul de lege criticat se
restricționează un drept legitim, fără ca persoana vătămată să
se poată adresa justiției pentru apărarea dreptului său, în cadrul
unui proces echitabil și soluționat într-un termen rezonabil. În
fine, autorul excepției invocă jurisprudența Curții Europene a
Drepturilor Omului, Cauza Escoubet vs. Belgia și Cauza Malige
vs. Franța.
Instanța de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile articolului unic al Ordonanței de urgență a Guvernului
nr. 9/2009 pentru completarea art. 103 din Ordonanța de
urgență a Guvernului nr. 195/2002 privind circulația pe drumurile
publice, publicată în Monitorul Oficial al României, Partea I,
nr. 126 din 2 martie 2009, având următorul cuprins:
ăLa articolul 103 din Ordonanța de urgență a Guvernului
nr. 195/2002 privind circulația pe drumurile publice, republicată
în Monitorul Oficial al României, Partea I, nr. 670 din 3 august
2006, cu modificările și completările ulterioare, după
alineatul (7) se introduce un nou alineat, alineatul (8), cu
următorul cuprins:
«(8) În situația în care autoritatea emitentă a permisului de
conducere a sesizat instanța de judecată potrivit art. 114 alin. (1)
lit. e), autoritatea emitentă a permisului de conducere va
dispune prin ordin suspendarea exercitării dreptului de a
conduce autovehicule, suspendare ce operează până la
rămânerea definitivă și irevocabilă a hotărârii judecătorești. În
acest caz, titularul este obligat să se prezinte la unitatea de

15

poliție pe raza căreia domiciliază, are reședința sau, după caz,
rezidența normală, în termen de 5 zile de la comunicarea
ordinului, pentru a preda permisul de conducere.»”
În aceste condiții, Curtea urmează să se pronunțe asupra
constituționalității dispozițiilor art. 103 alin. (8) din Ordonanța de
urgență a Guvernului nr. 195/2002 privind circulația pe drumurile
publice.
În susținerea neconstituționalității acestor dispoziții legale,
autorii excepției invocă încălcarea prevederilor constituționale
ale art. 1 referitoare la statul român, ale art. 11 referitoare la
dreptul internațional și dreptul intern, ale art. 15 referitoare la
universalitatea legii, ale art. 16 referitoare la egalitatea în
drepturi, ale art. 20 referitoare la tratatele internaționale privind
drepturile omului, ale art. 21 referitoare la accesul liber la justiție,
ale art. 26 referitoare la viața intimă, familială și privată, ale
art. 52 referitoare la dreptul persoanei vătămate de o autoritate
publică să obțină recunoașterea dreptului pretins sau a
interesului legitim, anularea actului și repararea pagubei și ale
art. 53 referitoare la restrângerea exercițiului unor drepturi sau
al unor libertăți.
Examinând excepția de neconstituționalitate, referitor la
invocarea încălcării dispozițiilor art. 53 din Constituție, Curtea
constată că domeniul de aplicare al acestui text constituțional
este circumscris restrângerii exercițiului unor drepturi sau al unor
libertăți prevăzute de Legea fundamentală, iar nu restrângerii
exercițiului oricărui drept subiectiv, chiar dacă el izvorăște dintr-un
act normativ. Textul de lege criticat nu restrânge drepturi sau
libertăți constituționale, ci stabilește posibilitatea autorității
emitente a permisului de conducere de a dispune, prin ordin,
suspendarea exercitării dreptului de a conduce autovehicule,
atunci când această autoritate a sesizat instanța de judecată în
vederea anulării permisului de conducere obținut cu
nerespectarea prevederilor legale.
Pe de altă parte, este de observat că alin. (1) al art. 53
prevede, între alte situații, că exercițiul unor drepturi poate fi
restrâns și pentru apărarea ordinii publice, a drepturilor și a
libertăților cetățenilor.
Astfel, între exercitarea dreptului de a conduce autovehicule
de către unele persoane pentru care există indicii privind
dobândirea permisului de conducere fără a fi absolvit un curs
de pregătire sau fără parcurgerea etapelor de examinare
teoretică și practică ori prin susținerea formală a acestora și
ocrotirea interesului general, care se identifică în acest caz cu
necesitatea menținerii siguranței circulației pe drumurile publice,
legiuitorul a înțeles să dea prioritate celui din urmă.
De altfel, măsura propusă de textul de lege criticat este una
temporară, ce operează până la rămânerea definitivă și
irevocabilă a hotărârii judecătorești prin care se dispune
anularea permisului de conducere. În cazul în care instanța de
judecată constată că nu poate dispune anularea permisului de
conducere, acesta fiind obținut cu respectarea normelor legale,
va respinge cererea introdusă de autoritatea emitentă a
permisului de conducere, urmând ca aceasta din urmă să facă
aplicarea art. 113 din Ordonanța de urgență a Guvernului
nr. 195/2002 și să dispună restituirea permisului de conducere
titularului.
În ceea ce privește critica autorului excepției referitoare la
invocarea prevederilor art. 21 și ale art. 52 din Constituție, se
constată că aceasta este neîntemeiată, potrivit Legii
contenciosului administrativ nr. 554/2004, cel interesat, inclusiv
autorul excepției, putându-se adresa instanței de contencios
administrativ competente pentru a solicita anularea în tot sau în
parte a actului, repararea pagubei cauzate și, eventual, reparații
pentru daune morale.
Față de invocarea prevederilor art. 11 și art. 20 din
Constituție, Curtea constată că autorul excepției nu a indicat
dispozițiile internaționale considerate a fi încălcate de art. 103

16

MONITORUL OFICIAL AL ROMÂNIEI, PARTEA I, Nr. 590/22.VIII.2011

alin. (8) din Ordonanța de urgență a Guvernului nr. 195/2002,
astfel că nu poate fi reținută nici această critică de
neconstituționalitate.
De asemenea, în ceea ce privește invocarea de către autorul
excepției a prevederilor art. 1, 15 și 26 din Constituție, Curtea
reține că aceste dispoziții constituționale nu au relevanță în
cauza dedusă controlului.
În ceea ce privește critica potrivit căreia textul criticat intră în
contradicție cu dispozițiile Legii nr. 126/1997 și cele ale art. 1
alin. (6) din Legea nr. 554/2004, Curtea constată că examinarea
constituționalității unui text de lege are în vedere compatibilitatea
acestui text cu dispozițiile constituționale pretins violate, iar nu
compararea mai multor prevederi legale între ele și raportarea
concluziei ce ar rezulta din această comparație la dispoziții ori
principii ale Constituției. Procedându-se altfel, s-ar ajunge,
inevitabil, la concluzia că, deși fiecare dintre dispozițiile legale

este constituțională, numai coexistența lor ar pune în discuție
constituționalitatea uneia dintre ele. Așa fiind, se reține că
eventuala contradicție existentă între dispozițiile unor legi în
vigoare nu intră sub incidența controlului de constituționalitate.
De altfel, asupra dispozițiilor art. 103 alin. (8) din Ordonanța
de urgență a Guvernului nr. 195/2002 raportate la aceleași
prevederi constituționale și cu motivare similară, Curtea s-a
pronunțat prin mai multe decizii, precum Decizia nr. 329/2010,
publicată în Monitorul Oficial al României, Partea I, nr. 334 din
20 mai 2010, constatând că excepția de neconstituționalitate
este neîntemeiată.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele acestor decizii își păstrează valabilitatea și în
prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 103 alin. (8) din Ordonanța de urgență a
Guvernului nr. 195/2002 privind circulația pe drumurile publice, excepție ridicată de Constantin Ghiocel în Dosarul
nr. 4.239/109/2009 al Curții de Apel Pitești — Secția comercială și de contencios administrativ și fiscal și de Anton Ghiocel în
Dosarul nr. 4.243/109/2009 al aceleiași instanțe de judecată.
Definitivă și general obligatorie.
Pronunțată în ședința publică din data de 5 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 590/22.VIII.2011 conține 16 pagini.

Prețul: 3,20 lei

&JUYDGY|525511]
ISSN 1453—4495

