PARTEA I

Anul 179 (XXIII) — Nr. 551

Miercuri, 3 august 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

681.

— Hotărâre privind aprobarea Codului studiilor
universitare de doctorat..............................................

2–13

DECIZII ALE PRIMULUI-MINISTRU
76.

— Decizie privind numirea coordonatorului național al
asistenței financiare externe nerambursabile ............

13

ACTE ALE BĂNCII NAȚIONALE A ROMÂNIEI
6.

— Ordin privind raportarea expunerilor față de
persoanele aflate în relații speciale cu instituția de
credit ..........................................................................

14–16

2

MONITORUL OFICIAL AL ROMÂNIEI, PARTEA I, Nr. 551/3.VIII.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea Codului studiilor universitare de doctorat
În temeiul art. 108 din Constituția României, republicată, al art. 158 alin. (1)
din Legea educației naționale nr. 1/2011 și al art. 14 din Legea nr. 288/2004 privind
organizarea studiilor universitare, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă Codul studiilor universitare de doctorat, prevăzut în
anexa care face parte integrantă din prezenta hotărâre.
Art. 2. — La data intrării în vigoare a prezentei hotărâri se abrogă Hotărârea
Guvernului nr. 567/2005 privind organizarea și desfășurarea studiilor universitare
de doctorat, publicată în Monitorul Oficial al României, Partea I, nr. 540 din 24 iunie
2005, cu modificările ulterioare, precum și orice alte dispoziții contrare.
PRIM-MINISTRU

EMIL BOC
Contrasemnează:
Ministrul educației, cercetării, tineretului
și sportului,
Daniel Petru Funeriu
Ministrul muncii, familiei și protecției
sociale,
Laurențiu Sebastian Lăzăroiu
Ministrul finanțelor publice,
Gheorghe Ialomițianu
București, 29 iunie 2011.
Nr. 681.

ANEXĂ

CODUL
studiilor universitare de doctorat

TITLUL I
Dispoziții generale
CAPITOLUL I
Obiective
Art. 1. — Codul studiilor universitare de doctorat, denumit în
continuare Codul, constituie cadrul legal care reglementează
organizarea și implementarea programelor de studii universitare
de doctorat din România.
Art. 2. — Prin aplicarea dispozițiilor Codului se urmărește
atingerea următoarelor obiective:
a) realizarea unui cadru minim de referință pentru practicile
de organizare a programelor de studii universitare de doctorat;
b) promovarea de proceduri și principii comune pentru
garantarea calității în organizarea și desfășurarea programelor
de studii universitare de doctorat.
CAPITOLUL II
Domeniul de aplicare și terminologie
Art. 3. — (1) Codul se aplică în toate instituțiile organizatoare
de studii universitare de doctorat care funcționează, potrivit legii,
în România.

(2) Dispozițiile Codului se aplică și programelor de studii
universitare de doctorat realizate în cadrul cooperării
internaționale universitare, pe baza acordului între instituțiile
respective.
Art. 4. — Termenii și expresiile de mai jos au următoarele
semnificații:
a) studii universitare de doctorat — ciclul superior de studii
universitare a cărui finalitate constă în dezvoltarea resursei
umane competente în realizarea cercetării științifice, capabile
de inserție pe piața muncii înalt calificate. Ele constau în
formarea prin cercetare pentru cercetare-dezvoltare și inovare și
constituie o experiență profesională de cercetare, finalizată,
după susținerea tezei de doctorat, prin acordarea titlului de
doctor;
b) student-doctorand — studentul înmatriculat în programul
de studii universitare de doctorat;
c) conducător de doctorat — cadrul didactic sau cercetătorul,
cu experiență în domeniul cercetării științifice, care coordonează
activitatea studentului-doctorand în urma dobândirii acestui
drept în conformitate cu prevederile art. 166 din Legea educației
naționale nr. 1/2011;
d) program de studii universitare de doctorat, denumit în
continuare programul de doctorat — totalitatea activităților în
care este implicat studentul-doctorand, relevante din punctul de
vedere al studiilor universitare de doctorat;

MONITORUL OFICIAL AL ROMÂNIEI, PARTEA I, Nr. 551/3.VIII.2011
e) teză de doctorat — lucrarea științifică originală elaborată
de către un student-doctorand în cadrul studiilor universitare de
doctorat, condiție legală pentru obținerea titlului de doctor;
f) instituție organizatoare de studii universitare de doctorat,
denumită în continuare IOSUD — instituția care are dreptul de
a organiza programe universitare de doctorat;
g) școală doctorală — o structură organizatorică și
administrativă constituită în cadrul IOSUD și care oferă sprijinul
necesar pentru desfășurarea studiilor de doctorat într-o anumită
disciplină sau tematică disciplinară ori interdisciplinară.

TITLUL II
Organizarea și desfășurarea studiilor universitare
de doctorat
CAPITOLUL I
IOSUD, școala doctorală, contractul de studii universitare
de doctorat, conducătorul de doctorat și comisia de
îndrumare
SECȚIUNEA 1
IOSUD

Art. 5. — (1) Studiile universitare de doctorat sunt organizate
numai în școli doctorale acreditate sau autorizate provizoriu care
funcționează în cadrul unei IOSUD.
(2) Conform prevederilor art. 158 alin. (3) din Legea
nr. 1/2011 și ale Codului, Academia Română poate înființa
Școala de Studii Doctorale a Academiei Române, cu
respectarea prevederilor Legii nr. 1/2011 în privința autorizării,
acreditării și funcționării ca instituție de învățământ superior.
Școala de Studii Doctorale a Academiei Române poate fi IOSUD
și poate organiza programe universitare de doctorat.
Art. 6. — (1) IOSUD poate fi constituită prin una dintre
următoarele modalități:
a) dintr-o instituție de învățământ superior;
b) dintr-un consorțiu universitar;
c) din parteneriatul stabilit legal între o instituție de
învățământ superior și unități de cercetare-dezvoltare;
d) din parteneriatul stabilit legal între un consorțiu universitar
și unități de cercetare-dezvoltare.
(2) Parteneriatele prevăzute la alin. (1) lit. c) și d) se stabilesc
legal prin contracte de parteneriat, care nu duc la crearea unei
noi persoane juridice.
(3) Instituția care reprezintă legal IOSUD, ca persoană
juridică, este:
a) în cazul prevăzut la alin. (1) lit. a), instituția de învățământ
superior;
b) în cazul prevăzut la alin. (1) lit. b), consorțiul universitar;
c) în cazul prevăzut la alin. (1) lit. c), instituția de învățământ
superior membră a parteneriatului;
d) în cazul prevăzut la alin. (1) lit. d), consorțiul universitar
membru al parteneriatului.
(4) Unitățile de cercetare-dezvoltare prevăzute la alin. (1)
lit. c) și d) pot fi unități de drept public sau de drept privat și nu
pot fi instituții de învățământ superior sau structuri constituite în
cadrul unor instituții de învățământ superior.
(5) Instituțiile de învățământ superior și unitățile de cercetaredezvoltare pot face parte din mai multe IOSUD, stabilite în
funcție de componența consorțiului sau parteneriatului prevăzut
la alin. (1).
(6) O instituție componentă a unei IOSUD este oricare din
următoarele:
a) instituția de învățământ superior prevăzută la alin. (1) lit. a)
sau c);

3

b) instituțiile de învățământ superior sau unități de cercetaredezvoltare care sunt membre ale consorțiului universitar
prevăzut la alin. (1) lit. b) sau d);
c) unitățile de cercetare-dezvoltare membre ale
parteneriatului prevăzut la alin. (1) lit. c) sau d).
Art. 7. — (1) În cadrul prezentului cod, prin conducători ai
instituțiilor componente ale IOSUD se înțelege:
a) rectorul, pentru instituțiile de învățământ superior;
b) directorul general sau directorul, pentru unitățile de
cercetare-dezvoltare, altele decât instituțiile de învățământ
superior.
(2) În cadrul prezentului cod, prin organe colective de
conducere ale instituțiilor componente ale IOSUD se înțelege:
a) senatul universitar, pentru instituțiile de învățământ
superior;
b) consiliul științific, pentru unitățile de cercetare-dezvoltare
de drept public, altele decât instituțiile de învățământ superior;
c) organul de conducere cu atribuții similare consiliului
științific, pentru unitățile de cercetare-dezvoltare de drept privat,
altele decât instituțiile de învățământ superior.
(3) În cadrul prezentului cod, prin conducător al instituției
care reprezintă legal IOSUD se înțelege:
a) rectorul, în cazul în care instituția care reprezintă legal
IOSUD este o instituție de învățământ superior;
b) președintele consorțiului universitar, în cazul în care
instituția care reprezintă legal IOSUD este un consorțiu
universitar.
Art. 8. — (1) IOSUD oferă sprijinul instituțional, administrativ
și logistic școlilor doctorale subordonate.
(2) Calitatea de IOSUD este dobândită dacă în cadrul
acesteia este organizată cel puțin o școală doctorală acreditată
sau autorizată provizoriu, potrivit prevederilor Legii nr. 1/2011 și
ale prezentului cod.
(3) Calitatea de IOSUD se pierde la momentul la care sunt
îndeplinite cumulativ următoarele condiții:
a) nicio școală doctorală din cadrul IOSUD nu este acreditată
sau autorizată provizoriu;
b) toți studenții-doctoranzi având contract cu respectiva
IOSUD și-au finalizat studiile de doctorat sau au fost
exmatriculați.
(4) IOSUD poate înmatricula noi studenți-doctoranzi doar în
cadrul unei școli doctorale acreditate sau autorizate provizoriu.
Art. 9. — (1) IOSUD este condusă de consiliul pentru studiile
universitare de doctorat, denumit în continuare CSUD.
(2) CSUD funcționează în baza prevederilor prezentului cod
și a regulamentului instituțional de organizare și desfășurare a
programelor de studii universitare de doctorat.
(3) CSUD este alcătuit din minimum 7 și maximum
17 membri.
(4) Cel puțin un membru al CSUD este ales prin votul
universal, direct, secret și egal al conducătorilor de doctorat din
cadrul școlilor doctorale din IOSUD.
(5) Cel puțin un membru al CSUD este ales prin votul
universal, direct, secret și egal al studenților-doctoranzi din
cadrul școlilor doctorale din IOSUD.
(6) Directorul CSUD este membru de drept al CSUD.
(7) Cel puțin 50% din membrii CSUD sunt numiți de către
conducătorii instituțiilor componente ale IOSUD. În cazul în care
IOSUD este constituită dintr-un parteneriat, numărul de membri
ai CSUD numiți de către conducătorul fiecărui partener este
stabilit prin contractul de parteneriat. În cazul în care IOSUD
este constituită dintr-un consorțiu universitar sau dintr-un
parteneriat din care face parte un consorțiu universitar, numărul
de membri ai CSUD numiți de către conducătorul fiecărui
membru al consorțiului universitar este stabilit prin contractul de
parteneriat care reglementează activitatea consorțiului.

4

MONITORUL OFICIAL AL ROMÂNIEI, PARTEA I, Nr. 551/3.VIII.2011

(8) CSUD poate avea ca membri:
a) persoane din cadrul IOSUD sau din afara acesteia;
b) persoane din țară sau din străinătate;
c) personalități științifice sau personalități din sectoarele
industriale și socioeconomice relevante;
d) reprezentanți ai studenților-doctoranzi din cadrul școlilor
doctorale din IOSUD.
(9) Membrii CSUD format în baza prezentului cod și care
sunt cadre didactice universitare sau cercetători trebuie să aibă
dreptul de a conduce doctorate, în țară sau în străinătate, și să
îndeplinească standardele minimale și obligatorii pentru
acordarea atestatului de abilitare în vigoare la data desemnării
lor ca membri ai CSUD, aprobate prin ordin al ministrului
educației, cercetării, tineretului și sportului, potrivit art. 219
alin. (1) lit. a) din Legea nr. 1/2011.
(10) Metodologia de desemnare a membrilor CSUD trebuie
să respecte prevederile prezentului cod, este propusă de către
conducătorii instituțiilor componente ale IOSUD și este aprobată
de către organele colective de conducere ale fiecărei instituții
componente a IOSUD.
(11) Mandatul membrilor CSUD este de 4 ani.
(12) Principalele atribuții ale CSUD sunt:
a) stabilirea strategiei IOSUD;
b) elaborarea regulamentului instituțional de organizare și
desfășurare a programelor de studii universitare de doctorat la
nivelul IOSUD;
c) aprobarea deciziilor privind înființarea și desființarea
școlilor doctorale din cadrul IOSUD;
d) selectarea conducătorilor de doctorat care fac parte dintr-o
școală doctorală nou-înființată;
e) coordonarea parteneriatului, în cazul în care IOSUD este
constituită dintr-un parteneriat, potrivit contractului de parteneriat;
f) alte atribuții specifice, stabilite prin regulamentul
instituțional de organizare și desfășurare a programelor de studii
universitare de doctorat, potrivit legii.
(13) CSUD se întrunește ori de câte ori este nevoie, la
cererea directorului CSUD sau a cel puțin unei treimi din
numărul membrilor săi.
(14) La înființarea IOSUD, prin excepție de la prevederile
alin. (4) și (5), CSUD poate funcționa în regim interimar, fără
membri aleși de către conducătorii de doctorat, până la o lună
de la înființarea primei școli doctorale, respectiv fără membri
aleși de către studenții-doctoranzi, până la o lună de la
înmatricularea primei generații de studenți-doctoranzi.
Art. 10. — Regulamentul instituțional de organizare și
desfășurare a programelor de studii universitare de doctorat,
elaborat de către CSUD, este aprobat de către organele
colective de conducere ale fiecărei instituții componente a
IOSUD.
Art. 11. — (1) CSUD este condus de un director.
(2) Funcția de director al CSUD este asimilată funcției de
prorector.
(3) Directorul CSUD este numit în urma unui concurs public
organizat de către instituția care reprezintă legal IOSUD.
(4) Metodologia de desfășurare a concursului public trebuie
să respecte prevederile prezentului cod, este propusă de către
conducătorii instituțiilor componente ale IOSUD și este aprobată
de către organele colective de conducere ale fiecărei instituții
componente a IOSUD.
(5) Anunțul privind organizarea concursului se publică cu cel
puțin două luni înainte de data-limită pentru înscrierea
candidaților.
(6) Anunțurile se publică cel puțin prin următoarele modalități:
a) la loc vizibil, pe pagina principală a site-ului web al tuturor
instituțiilor componente ale IOSUD;

b) pe site-ul web specializat, administrat de Ministerul
Educației, Cercetării, Tineretului și Sportului, prevăzut de
art. 295 alin. (3) din Legea nr. 1/2011;
c) în Monitorul Oficial al României, Partea a III-a.
(7) IOSUD și Ministerul Educației, Cercetării, Tineretului și
Sportului pot anunța concursurile prin orice mijloace
suplimentare, inclusiv prin publicarea în mass-media, în
publicații științifice naționale și internaționale, pe site-uri web
specializate în publicarea ofertelor de locuri de muncă și altele
asemenea.
(8) La concursul pentru ocuparea postului de director al
CSUD se pot prezenta numai persoane care au dreptul de a
conduce doctorate și care îndeplinesc standardele minimale și
obligatorii pentru acordarea atestatului de abilitare în vigoare la
data publicării în Monitorul Oficial al României, Partea a III-a, a
anunțului privind scoaterea la concurs a postului, aprobate prin
ordin al ministrului educației, cercetării, tineretului și sportului,
potrivit art. 219 alin. (1) lit. a) din Legea nr. 1/2011.
(9) Comisia de concurs este formată din 5 membri, dintre
care cel puțin 3 trebuie să fie din afara instituțiilor componente
ale IOSUD, din țară sau din străinătate.
(10) Cel puțin un membru al comisiei de concurs are un
contract de muncă, la data publicării în Monitorul Oficial al
României, Partea a III-a, a anunțului privind scoaterea la
concurs a postului, cu o instituție de învățământ superior și de
cercetare din străinătate, care este inclusă pe lista aprobată prin
ordinul ministrului educației, cercetării, tineretului și sportului
elaborat conform art. 216 alin. (2) lit. f) din Legea nr. 1/2011.
(11) Membrii comisiei de concurs trebuie să aibă dreptul de
a conduce doctorate, în țară sau în străinătate, și să
îndeplinească standardele minimale și obligatorii pentru
acordarea atestatului de abilitare în vigoare la data publicării în
Monitorul Oficial al României, Partea a III-a, a anunțului privind
scoaterea la concurs a postului, aprobate prin ordin al ministrului
educației, cercetării, tineretului și sportului, potrivit art. 219
alin. (1) lit. a) din Legea nr. 1/2011.
(12) În baza deciziei comisiei de concurs, conducătorul
instituției care reprezintă legal IOSUD încheie cu persoana
desemnată un contract de management pe o perioadă de 4 ani.
SECȚIUNEA a 2-a
Școala doctorală

Art. 12. — (1) Programele de studii universitare de doctorat
se organizează și se desfășoară în cadrul IOSUD numai prin
școlile doctorale.
(2) O școală doctorală se poate constitui numai dacă
cuprinde cel puțin 3 conducători de doctorat.
(3) În cadrul IOSUD pot funcționa una sau mai multe școli
doctorale.
(4) Cadrul general de organizare și de funcționare a școlilor
doctorale este stabilit prin dispozițiile prezentului cod, prin
regulamentul instituțional de organizare și desfășurare a
programelor de studii universitare de doctorat și poate fi
completat cu prevederile regulamentului școlii doctorale, propriu
fiecărei școli doctorale, cu respectarea legii.
(5) Înființarea școlilor doctorale este propusă de conducătorii
instituțiilor componente ale IOSUD, este avizată de către
organele colective de conducere ale fiecărei instituții
componente a IOSUD și este aprobată de către CSUD.
(6) În structura unei instituții de învățământ superior, o școală
doctorală are un rang egal cu cel al unui departament și poate
organiza centre sau laboratoare de cercetare care funcționează
ca unități de venituri și cheltuieli în cadrul instituției de
învățământ superior, potrivit prevederilor art. 131, art. 133
alin. (4) și art. 134 din Legea nr. 1/2011.
(7) Relațiile de afiliere dintre o școală doctorală și alte
structuri ale instituțiilor componente ale IOSUD sunt stabilite prin

MONITORUL OFICIAL AL ROMÂNIEI, PARTEA I, Nr. 551/3.VIII.2011
regulamentul instituțional de organizare și desfășurare a
programelor de studii universitare de doctorat.
Art. 13. — (1) Școala doctorală se organizează și
funcționează în cadrul unei IOSUD cu conducători de doctorat
care au dobândit acest drept, potrivit legii.
(2) Conducătorii de doctorat membri ai unei școli doctorale își
desfășoară activitatea în cadrul instituțiilor componente ale
IOSUD.
(3) Școala doctorală poate impune standarde minimale de
performanță științifică pe care conducătorii de doctorat trebuie
să le îndeplinească pentru a deveni membri ai școlii doctorale
respective.
(4) Pe lângă conducătorii de doctorat, unei școli doctorale i
se pot afilia și alți cercetători sau cadre didactice, implicați în
activități de cercetare și/sau predare în cadrul școlii doctorale,
din cadrul instituțiilor componente ale IOSUD sau din cadrul altor
instituții ori unități de cercetare-dezvoltare, din țară sau din
străinătate.
Art. 14. — (1) Școala doctorală este condusă de un director
al școlii doctorale și de consiliul școlii doctorale. Directorul școlii
doctorale este asimilat directorului de departament. Consiliul
școlii doctorale este asimilat consiliului departamentului.
(2) Din consiliul școlii doctorale fac parte conducători de
doctorat din cadrul școlii doctorale în proporție de maximum
50%, studenți-doctoranzi în proporție de 20%, rotunjit în plus
dacă este cazul, restul fiind completat cu membri din afara școlii
doctorale aleși dintre personalități științifice a căror activitate
științifică are o recunoaștere internațională semnificativă și/sau
personalități din sectoarele industriale și socioeconomice
relevante.
(3) Membrii consiliului școlii doctorale format în baza
prezentului cod care sunt cadre didactice universitare sau
cercetători trebuie să aibă dreptul de a conduce doctorate, în
țară sau în străinătate, și să îndeplinească standardele minimale
și obligatorii pentru acordarea atestatului de abilitare în vigoare
la data desemnării lor ca membri ai consiliului școlii doctorale,
aprobate prin ordin al ministrului educației, cercetării, tineretului
și sportului, potrivit art. 219 alin. (1) lit. a) din Legea nr. 1/2011.
(4) Ponderea conducătorilor de doctorat din școala doctorală
în cadrul consiliului școlii doctorale este stabilită de către CSUD.
(5) Membrii consiliului școlii doctorale se aleg prin votul
universal, direct, secret și egal al conducătorilor de doctorat din
școala doctorală respectivă.
(6) Mandatul consiliului școlii doctorale este de 5 ani.
(7) Studenții-doctoranzi membri ai consiliului școlii doctorale
care își finalizează studiile doctorale în timpul mandatului
consiliului își pierd calitatea de membru al consiliului la data
susținerii publice a tezei de doctorat.
(8) Pentru ocuparea unor locuri vacante în cadrul consiliului
școlii doctorale se organizează alegeri parțiale, potrivit
prevederilor alin. (5), iar mandatul noului membru încetează la
expirarea mandatului consiliului școlii doctorale.
(9) Consiliul școlii doctorale este condus de către directorul
școlii doctorale, care este numit de către CSUD dintre
conducătorii de doctorat din cadrul școlii doctorale și este
membru de drept în consiliul școlii doctorale.
(10) Consiliul școlii doctorale se întâlnește de cel puțin 3 ori
pe an, la cererea directorului școlii doctorale sau a cel puțin unei
treimi din numărul membrilor săi.
Art. 15. — Principalele atribuții ale consiliului școlii doctorale
sunt:
a) elaborarea regulamentului școlii doctorale;
b) luarea deciziilor privind acordarea sau revocarea calității
de membru al școlii doctorale unor conducători de doctorat,
precum și stabilirea de standarde minimale de performanță
științifică în vederea aplicării obiective a acestor proceduri;

5

c) înmatricularea și exmatricularea studenților-doctoranzi, la
propunerea conducătorilor de doctorat membri ai școlii
doctorale;
d) luarea deciziilor privind avizarea statului de funcții al
personalului didactic și de cercetare afiliat școlii doctorale, după
caz;
e) asistarea evaluatorului extern în procesul de evaluare în
vederea acreditării/reacreditării sau a autorizării provizorii a
școlii doctorale;
f) alte atribuții specifice.
Art. 16. — (1) Studenții-doctoranzi sunt înmatriculați în cadrul
unei școli doctorale de către una dintre instituțiile de învățământ
superior componente ale IOSUD.
(2) În cadrul unei școli doctorale se pot înmatricula noi
studenți numai dacă aceasta este acreditată sau autorizată
provizoriu.
(3) Autorizarea provizorie a școlii doctorale nu se poate
întinde pe o perioadă mai mare de 3 ani.
Art. 17. — (1) Regulamentul școlii doctorale stabilește modul
în care sunt organizate și se desfășoară programele de studii
universitare de doctorat în cadrul școlii doctorale.
(2) Regulamentul școlii doctorale este elaborat de către
consiliul școlii doctorale, prin consultarea tuturor conducătorilor
de doctorat membri ai școlii respective, cu respectarea
Regulamentului instituțional de organizare și desfășurare a
programelor de studii universitare de doctorat de la nivelul
IOSUD.
(3) Regulamentul școlii doctorale se avizează prin votul
universal, direct, secret și egal al majorității absolute a
conducătorilor de doctorat membri ai școlii respective.
(4) Regulamentul școlii doctorale se aprobă de CSUD.
(5) Regulamentul școlii doctorale stabilește criterii, proceduri
și standarde obligatorii vizând cel puțin următoarele aspecte:
a) acceptarea de noi membri conducători de doctorat,
precum și reglementări referitoare la modalitatea prin care unui
conducător de doctorat îi poate fi retrasă calitatea de membru al
școlii doctorale;
b) mecanismele prin care se iau deciziile în ceea ce privește
oportunitatea, structura și conținutul programului de pregătire
bazat pe studii universitare avansate;
c) procedurile de schimbare a conducătorului de doctorat al
unui anumit student-doctorand și procedurile de mediere a
conflictelor;
d) condițiile în care programul de doctorat poate fi întrerupt;
e) modalitățile de prevenire a fraudei în cercetarea științifică,
inclusiv a plagiatului;
f) asigurarea accesului la resursele de cercetare;
g) obligațiile de frecvență ale studenților-doctoranzi, conform
unei metodologii elaborate de Ministerul Educației, Cercetării,
Tineretului și Sportului.
(6) Regulamentul se poate aplica și în cazul programelor de
studii universitare de doctorat desfășurate în cotutelă, dacă prin
acordul de parteneriat s-a decis astfel.
Art. 18. — Școlile doctorale au obligația să ofere informații
corecte și complete privind programele de studii universitare de
doctorat candidaților la aceste programe, comunității
universitare și altor persoane fizice sau juridice interesate.
Art. 19. — (1) IOSUD garantează transparența organizării și
desfășurării programelor de studii universitare de doctorat la
nivelul tuturor școlilor doctorale proprii.
(2) Școlile doctorale, cu sprijinul logistic al IOSUD, vor
asigura publicarea pe internet a tuturor informațiilor necesare
privind programele de studii universitare de doctorat, vizându-se
cu precădere următoarele categorii:
a) regulamentul școlii doctorale;
b) informații privind posturile vacante pentru studențidoctoranzi;

6

MONITORUL OFICIAL AL ROMÂNIEI, PARTEA I, Nr. 551/3.VIII.2011

c) informații privind posturile vacante pentru conducători de
doctorat;
d) informații privind modul de organizare și desfășurare a
programelor doctorale;
e) informații privind conținutul programelor de studii
universitare de doctorat;
f) informații privind modul de finanțare a studiilor, precum și
a costurilor suportate de studentul-doctorand;
g) modelul contractului-cadru de studii doctorale;
h) informații privind conducătorii de doctorat și studențiidoctoranzi pe care îi coordonează, care includ cel puțin lista
publicațiilor și brevetelor acestora;
i) informații privind rezultatele și performanțele profesionale
ale conducătorilor de doctorat;
j) informații privind tezele de doctorat, respectiv standarde
de elaborare, proceduri și criterii de evaluare a acestora;
k) rezumatele tezelor de doctorat ce urmează să fie susținute
public, precum și data, ora și locația aferente susținerilor publice,
cu cel puțin 14 zile înaintea susținerii acestora;
l) adresele la care pot fi accesate tezele de doctorat
finalizate, publicate pe un site administrat de Ministerul
Educației, Cercetării, Tineretului și Sportului.
Art. 20. — (1) Școala doctorală împreună cu conducătorul
de doctorat au obligația de a informa studentul-doctorand cu
privire la etica științifică, profesională și universitară și de a
verifica respectarea acesteia, inclusiv:
a) respectarea prevederilor deontologice pe parcursul
realizării cercetării de doctorat;
b) respectarea prevederilor deontologice în redactarea tezei
de doctorat.
(2) Școala doctorală și IOSUD iau măsuri pentru prevenirea
și sancționarea abaterilor de la normele eticii științifice,
profesionale și universitare, conform codului de etică și
deontologie profesională al instituției.
(3) În cazul unor eventuale fraude academice, al unor
încălcări ale eticii universitare sau al unor abateri de la buna
conduită în cercetarea științifică, inclusiv al plagiatului, studentuldoctorand și/sau conducătorul de doctorat răspund/răspunde în
condițiile legii.
Art. 21. — (1) IOSUD, prin școlile doctorale, poate acorda
sprijin financiar studenților-doctoranzi pentru efectuarea de
stagii de cercetare în țară sau în străinătate, cu acordul
conducătorului de doctorat.
(2) Mobilitatea studenților-doctoranzi poate fi facilitată de
către școlile doctorale și prin:
a) încheierea de acorduri sau parteneriate instituționale,
aprobate de către consiliul școlii doctorale;
b) cercetări doctorale în cotutelă;
c) schimburi de studenți-doctoranzi și cadre didactice și de
cercetare realizate cu universități recunoscute pe plan
internațional;
d) participarea la consorții internaționale, având drept scop
includerea temelor de cercetare doctorală în cadrul unor
proiecte științifice internaționale.
SECȚIUNEA a 3-a
Contractul de studii universitare de doctorat

Art. 22. — (1) Drepturile și obligațiile ce revin studențilordoctoranzi, conducătorilor de doctorat, precum și IOSUD, prin
intermediul școlilor doctorale, se stabilesc prin contractul de
studii universitare de doctorat.
(2) Modelul contractului-cadru de studii universitare de
doctorat se elaborează de către școala doctorală, este avizat de
consiliul școlii doctorale și este aprobat de către CSUD.
(3) Contractul de studii universitare de doctorat se încheie
cu fiecare student-doctorand în parte, în urma negocierii, și este

semnat de studentul-doctorand, conducătorul de doctorat și
reprezentantul instituției care reprezintă legal IOSUD.
(4) Desfășurarea de activități didactice de către studentuldoctorand nu trebuie să afecteze în mod negativ timpul
disponibil pentru derularea programului său doctoral având în
vedere că doctoratul reprezintă în primul rând o experiență
profesională de cercetare.
Art. 23. — Contractul de studii universitare de doctorat
cuprinde cel puțin următoarele informații:
a) datele de identificare ale studentului-doctorand și ale
conducătorului de doctorat;
b) date despre IOSUD și școala doctorală;
c) tema de cercetare aleasă;
d) cuantumul lunar al bursei, după caz;
e) cuantumul taxei de studiu, după caz;
f) limba în care se redactează și se susține teza de doctorat —
limba română, limba unei minorități naționale sau o limbă de
circulație internațională;
g) termenul de finalizare a tezei de doctorat;
h) condițiile de prelungire a termenului de finalizare a tezei de
doctorat;
i) cuantumul activităților didactice pe care studentuldoctorand se angajează să le desfășoare și perioada în care se
desfășoară acestea, conform art. 164 alin. (3) din Legea
nr. 1/2011.
Art. 24. — (1) Conflictele dintre studentul-doctorand și școala
doctorală se mediază de către CSUD.
(2) Conflictele dintre studentul-doctorand și conducătorul de
doctorat se mediază de către consiliul școlii doctorale, iar în
cazul nesoluționării conflictului la acest nivel, acesta este mediat
de către CSUD.
SECȚIUNEA a 4-a
Conducătorul de doctorat și comisia de îndrumare

Art. 25. — Pot fi conducători de doctorat persoanele care au
obținut dreptul de conducere de doctorat înaintea intrării în
vigoare a Legii nr. 1/2011, precum și persoanele care
dobândesc acest drept potrivit prevederilor art. 166 din Legea
nr. 1/2011.
Art. 26. — (1) Pentru a conduce doctorate, cadrele didactice
și de cercetare care au dobândit acest drept trebuie să aibă un
contract de muncă cu o IOSUD sau o instituție componentă a
unei IOSUD și să fie membre ale unei școli doctorale.
(2) Un conducător de doctorat poate îndruma studențidoctoranzi numai în domeniul pentru care a obținut acest drept.
(3) Un cadru didactic și de cercetare care are dreptul de a
conduce doctorate și care este titular la o instituție de
învățământ superior sau de cercetare care nu este IOSUD sau
componentă a unei IOSUD poate, în condițiile art. 166 alin. (3)
din Legea nr. 1/2011, să facă parte dintr-o școală doctorală la o
IOSUD.
Art. 27. — (1) Un conducător de doctorat poate îndruma
simultan studenți-doctoranzi numai într-o singură IOSUD,
excepție făcând doctoratele conduse în cotutelă.
(2) Studiile universitare de doctorat se pot organiza și în
cotutelă, caz în care studentul-doctorand își desfășoară
activitatea sub îndrumarea concomitentă a unui conducător de
doctorat din România și a unui conducător de doctorat dintr-o
altă țară sau sub îndrumarea concomitentă a 2 conducători de
doctorat din instituții diferite din România, pe baza unui acord
scris între instituțiile organizatoare implicate. Doctoratul în
cotutelă poate fi organizat și în cazul în care conducătorii de
doctorat sunt din aceeași IOSUD, dar au specializări/domenii
diferite de studiu sau unul dintre conducătorii de doctorat a
împlinit vârsta de 65 de ani, potrivit prevederilor art. 289 alin. (4)
din Legea nr. 1/2011.

MONITORUL OFICIAL AL ROMÂNIEI, PARTEA I, Nr. 551/3.VIII.2011
(3) Un conducător de doctorat poate îndruma simultan
maximum 8 studenți-doctoranzi, aflați în diverse stadii ale
studiilor de doctorat.
(4) În cazul doctoratului în cotutelă se definește un
conducător de doctorat principal. Studentul-doctorand este
contabilizat integral la conducătorul de doctorat principal,
inclusiv în normarea activității de predare și cercetare a
acestuia.
Art. 28. — Pentru activitatea pe care o desfășoară în această
calitate, conducătorii de doctorat sunt remunerați în conformitate
cu legislația în vigoare.
Art. 29. — (1) La cererea motivată a studentului-doctorand,
consiliul școlii doctorale poate decide schimbarea
conducătorului de doctorat dacă s-a constatat neîndeplinirea
obligațiilor legale sau contractuale asumate de către acesta ori
pentru alte motive care vizează raportul de îndrumare dintre
conducătorul de doctorat și studentul-doctorand.
(2) Consiliul școlii doctorale desemnează un alt conducător
de doctorat în cazul prevăzut la alin. (1), precum și în cazul în
care se constată indisponibilitatea conducătorului de doctorat.
(3) La desemnarea unui nou conducător de doctorat,
consiliul școlii doctorale va avea în vedere prioritar necesitatea
ca studentul-doctorand să poată finaliza programul de doctorat.
Art. 30. — (1) Pentru desfășurarea doctoratului, studentuldoctorand este sprijinit de o comisie de îndrumare, formată din
alți 3 membri care pot face parte din echipa de cercetare a
conducătorului de doctorat, din alte persoane afiliate școlii
doctorale sau din cadre didactice și de cercetare neafiliate
acesteia.
(2) Componența comisiei de îndrumare este stabilită de
conducătorul de doctorat în urma consultării cu studentuldoctorand.
Art. 31. — Activitatea conducătorilor de doctorat, a membrilor
comisiei de îndrumare și a membrilor comisiilor de doctorat se
normează potrivit regulamentului instituțional de organizare și
funcționare a studiilor universitare de doctorat, care va stabili și
modalitățile de remunerare a acestora, în conformitate cu
prevederile legii.
CAPITOLUL II
Procedura de organizare și desfășurare a studiilor
universitare de doctorat
SECȚIUNEA 1
Selecția, admiterea și angajarea în programele de studii
universitare de doctorat

Art. 32. — (1) Procedura de admitere la studii universitare
de doctorat este procesul de selecție a candidaților pentru
fiecare poziție vacantă de student-doctorand pe care
conducătorii de doctorat din cadrul școlii doctorale decid să o
propună spre ocupare la un moment dat.
(2) Selecția candidatului la doctorat pentru o poziție vacantă
este realizată de către conducătorul de doctorat care
supervizează respectiva poziție.
(3) În urma propunerii conducătorului de doctorat, un
student-doctorand poate fi înmatriculat numai în urma obținerii
avizului favorabil al consiliului școlii doctorale.
Art. 33. — Conținutul și forma concursului de admitere sunt
stabilite de către conducătorul de doctorat prin consultare cu
consiliul școlii doctorale.
Art. 34. — Au dreptul să participe la procedura de admitere
la studii universitare de doctorat numai absolvenții cu diplomă de
master sau echivalentă acesteia, din țară și din străinătate,
conform art. 153 alin. (2) din Legea nr. 1/2011.

7

Art. 35. — Medicii rezidenți au dreptul de a se înscrie în
perioada rezidențiatului într-un program de doctorat și de a avea
astfel simultan statutul de asistent de cercetare sau asistent
universitar pe perioadă determinată, fiind retribuiți pentru ambele
activități, conform legii.
Art. 36. — Școlile doctorale asigură transparența procedurilor
de selecție și admitere la doctorat, a criteriilor de evaluare și a
standardelor solicitate candidaților, acolo unde este cazul,
precum și garantarea accesului la aceste informații, inclusiv prin
publicarea pe internet.
Art. 37. — (1) După finalizarea procedurii de admitere și
semnarea contractului de studii universitare de doctorat,
persoana admisă are calitatea de student-doctorand pe
perioada desfășurării programului de doctorat.
(2) Studenții-doctoranzi sunt încadrați de către oricare dintre
instituțiile componente ale IOSUD ca asistenți de cercetare sau
asistenți universitari, pe perioadă determinată.
(3) Statele de funcții se întocmesc la nivelul școlii doctorale
și cuprind cadrele didactice, cercetătorii și doctoranzii care
activează în cadrul școlii doctorale. Școala doctorală poate
angaja personal didactic auxiliar, personal de cercetare și
personal nedidactic.
(4) Statele de funcții ale școlii doctorale pot conține și posturi
vacante astfel încât studenții doctoranzi care predau mai multe
ore decât cele înscrise în contractul de studii de doctorat să fie
plătiți în regim de plata cu ora.
SECȚIUNEA a 2-a
Structura și durata studiilor universitare de doctorat

Art. 38. — Programul de doctorat se desfășoară numai în
cadrul unei școli doctorale sub coordonarea unui conducător de
doctorat și cuprinde:
a) un program de pregătire bazat pe studii universitare
avansate, în cadrul școlii doctorale;
b) un program individual de cercetare științifică sau creație
artistică.
Art. 39. — (1) În domeniile de studii reglementate la nivel
european, durata studiilor universitare de doctorat respectă
legislația corespunzătoare.
(2) Durata programului de doctorat este, de regulă, de 3 ani.
Prin excepție, în cadrul învățământului superior medical uman,
medical veterinar și farmaceutic, conform art. 174 alin. (3) din
Legea nr. 1/2011, durata programului de doctorat este, de
regulă, de 4 ani.
(3) Din motive temeinice, în condițiile stabilite prin
regulamentul școlii doctorale, durata programului de doctorat
poate fi prelungită cu 1—2 ani, cu aprobarea senatului
universitar, la propunerea conducătorului de doctorat și în limita
fondurilor disponibile.
(4) Studiile universitare de doctorat se pot întrerupe din
motive temeinice, în condițiile stabilite prin regulamentul școlii
doctorale. Durata acestor studii se prelungește cu perioadele
cumulate ale întreruperilor aprobate.
(5) Prelungirea prevăzută la alin. (3), respectiv întreruperea
și prelungirea prevăzute la alin. (4) se stabilesc prin acte
adiționale la contractul de studii universitare de doctorat.
Art. 40. — (1) Dacă studentul-doctorand nu reușește să
finalizeze teza în termenul stabilit potrivit contractului de studii
universitare de doctorat și eventualelor acte adiționale la acesta,
studentul-doctorand mai are la dispoziție o perioadă de grație
de maximum 2 ani pentru a finaliza și susține public teza,
depășirea acestui termen conducând în mod automat la
exmatricularea sa.

8

MONITORUL OFICIAL AL ROMÂNIEI, PARTEA I, Nr. 551/3.VIII.2011

(2) În perioada de grație prevăzută la alin. (1) studentuldoctorand nu poate beneficia de bursă de doctorat acordată din
granturile doctorale prevăzute la art. 52.
Art. 41. — După susținerea tezei de doctorat, IOSUD
eliberează o adeverință care atestă perioada în care studentuldoctorand a urmat studiile universitare de doctorat, indiferent
dacă acestea au fost promovate sau nu.
SECȚIUNEA a 3-a
Filiere și forme de doctorat

Art. 42. — (1) Programele de studii universitare de doctorat
sunt de două tipuri:
a) doctorat științific, care are ca finalitate producerea de
cunoaștere științifică originală, relevantă internațional, pe baza
unor metode științifice; doctoratul științific este o condiție pentru
cariera profesională în învățământul superior și cercetare;
b) doctorat profesional, în domeniile artelor și sportului, care
are ca finalitate producerea de cunoaștere originală pe baza
aplicării metodei științifice și a reflecției sistematice, asupra unor
creații artistice sau asupra unor performanțe sportive de înalt
nivel național și internațional și care poate constitui o bază
pentru cariera profesională în învățământul superior și în
cercetare în domeniile artelor și sportului.
(2) Fiecare IOSUD, prin intermediul școlilor sale doctorale și
în funcție de domeniul de specializare, poate organiza atât
doctorat științific, cât și doctorat profesional.
(3) În domeniile artelor și sportului pot fi desfășurate studii
universitare de doctorat științific dacă tematica de cercetare se
circumscrie prevederilor alin. (1) lit. a) inclusiv în școli doctorale
din universitățile cu profil de creație artistică.
Art. 43. — (1) Forma de desfășurare a studiilor universitare
de doctorat este cu frecvență, potrivit art. 140 alin. (4) din Legea
nr. 1/2011.
(2) Studentul-doctorand trebuie să aloce un timp semnificativ
programului doctoral, care necesită prezența efectivă a acestuia
în cadrul uneia sau mai multor instituții componente ale IOSUD
sau în cadrul unor unități de cercetare-dezvoltare care au
încheiat acorduri sau parteneriate instituționale cu IOSUD,
potrivit art. 21 alin. (2), în afara perioadelor aferente mobilităților.
(3) Prezența efectivă necesară a studentului-doctorand
poate să difere de la o școală doctorală la alta și de la un
student-doctorand la altul, fiind decisă de către conducătorul de
doctorat în funcție de specificul programului doctoral și cu
respectarea prevederilor regulamentului școlii doctorale.
(4) Regulamentul școlii doctorale prevede obligațiile
referitoare la frecvență, potrivit unei metodologii elaborate de
Ministerul Educației, Cercetării, Tineretului și Sportului.
(5) Obligațiile referitoare la frecvență constituie un criteriu de
evaluare a calității școlii doctorale, inclusiv în vederea finanțării.
CAPITOLUL III
Evaluarea școlilor doctorale și a conducătorilor de
doctorat
Art. 44. — (1) Înființarea unei noi școli doctorale se
realizează prin parcurgerea procesului de autorizare provizorie
și acreditare conform unei metodologii aprobate prin ordin al
ministrului educației, cercetării, tineretului și sportului, la
propunerea Agenției Române de Asigurare a Calității în
Învățământul Superior, denumită în continuare ARACIS,
Consiliului Național al Cercetării Științifice, denumit în continuare
CNCS, și Consiliului Național de Atestare a Titlurilor, Diplomelor
și Certificatelor Universitare, denumit în continuare CNATDCU.
Școlile doctorale în funcțiune acreditate la data intrării în vigoare
a prezentului cod urmează procesul de evaluare periodică
prevăzut la art. 158 alin. (4) din Legea nr. 1/2011 începând cu
anul universitar 2011—2012.

(2) Fiecare școală doctorală este supusă evaluării externe
periodice, la intervale de 5 ani, conform art. 158 alin. (4) și (5) din
Legea nr. 1/2011.
(3) Evaluarea externă a școlilor doctorale se realizează pe
baza performanței școlii doctorale și a capacității instituționale a
IOSUD din care face parte școala doctorală.
(4) Evaluarea externă a școlilor doctorale se face de către
ARACIS sau de către o altă agenție de asigurare a calității, din
țară sau străinătate, pe baza rapoartelor CNCS referitoare la
calitatea cercetării și a rapoartelor CNATDCU referitoare la
calitatea resurselor umane.
(5) Sistemul de criterii și metodologia de evaluare se
stabilesc prin ordin al ministrului educației, cercetării, tineretului
și sportului, pe baza propunerilor comune ale ARACIS, CNCS și
CNATDCU. Criteriile de evaluare a școlii doctorale vor conține
în principal elemente referitoare la calitatea rezultatelor științifice
ale grupurilor conduse de conducătorii de doctorat, membri ai
școlii doctorale, cu preponderență pe impactul și relevanța
activității științifice a acestor grupuri la nivel internațional.
(6) Școala doctorală care după o perioadă de 5 ani de la
ultima acreditare nu a trecut prin procesul de evaluare externă
prevăzut la alin. (2) și nu a fost reacreditată își pierde
acreditarea.
Art. 45. — (1) O școală doctorală care și-a pierdut
acreditarea nu mai poate înmatricula noi studenți-doctoranzi.
(2) Studenții-doctoranzi aflați în derularea programului de
doctorat în cadrul unei școli doctorale care și-a pierdut
acreditarea își continuă studiile conform contractului și
programului de studii până la finalizarea acestora.
Art. 46. — (1) Susținerea publică a tezelor de doctorat ale
studenților-doctoranzi care provin de la o școală doctorală care
și-a pierdut acreditarea se organizează de către o altă școală
doctorală acreditată, din același domeniu sau dintr-un domeniu
similar.
(2) Comisia de doctorat este aprobată de consiliul școlii
doctorale acreditate, iar președintele comisiei de doctorat
reprezintă IOSUD din care face parte școala doctorală
acreditată.
(3) Diploma și titlul de doctor se acordă de către IOSUD din
care face parte școala doctorală acreditată care a organizat
susținerea publică a tezei.
Art. 47. — (1) Școala doctorală poate fi lichidată prin decizie
a CSUD, iar IOSUD este obligată să informeze Ministerul
Educației, Cercetării, Tineretului și Sportului despre procesul și
rezultatul lichidării.
(2) Lichidarea școlii doctorale este posibilă numai după ce
toți studenții-doctoranzi din cadrul școlii respective și-au finalizat
programul doctoral sau au fost exmatriculați din motive care nu
au legătură cu lichidarea.
Art. 48. — (1) Conducătorii de doctorat sunt evaluați o dată
la 5 ani.
(2) Procedurile de evaluare sunt stabilite prin ordin al
ministrului educației, cercetării, tineretului și sportului, la
propunerea CNATDCU, și vizează în principal aspecte legate
de calitatea rezultatelor științifice ale grupului condus de
conducătorul de doctorat, cu preponderență impactul și
relevanța activității științifice a acestui grup la nivel internațional,
respectiv național în cazul domeniilor cu specific românesc.
Rezultatele evaluării sunt publice.
Art. 49. — Școala doctorală poate efectua evaluări interne
periodice. În urma evaluărilor externe prevăzute la art. 44
alin. (2)—(4) sau interne, școala doctorală poate decide
prelungirea sau încetarea contractului de muncă al unui
conducător de doctorat, potrivit regulamentului școlii doctorale.
Art. 50. — (1) În cazul nerespectării standardelor de calitate
sau de etică profesională în organizarea și desfășurarea studiilor

MONITORUL OFICIAL AL ROMÂNIEI, PARTEA I, Nr. 551/3.VIII.2011
universitare de doctorat, Ministerul Educației, Cercetării,
Tineretului și Sportului poate lua măsurile prevăzute la art. 170
din Legea nr. 1/2011.
(2) CNATDCU poate fi sesizat cu privire la nerespectarea
standardelor de calitate sau de etică profesională, inclusiv cu
privire la existența plagiatului, în cadrul unei teze de doctorat,
indiferent de data susținerii acesteia.
(3) Consiliul Național de Etică a Cercetării Științifice,
Dezvoltării Tehnologice și Inovării poate fi sesizat cu privire la
încălcarea regulilor de bună conduită în cercetare-dezvoltare de
către personalul de cercetare-dezvoltare din cadrul IOSUD,
potrivit prevederilor art. 323 din Legea nr. 1/2011.
CAPITOLUL IV
Finanțarea studiilor universitare de doctorat
Art. 51. — (1) Finanțarea studiilor universitare de doctorat se
face potrivit prevederilor art. 160 din Legea nr. 1/2011.
(2) Ministerul Educației, Cercetării, Tineretului și Sportului
stabilește, la intervale de 3 ani, lista domeniilor de studii
doctorale pentru care se asigură finanțarea din fonduri publice.
Școlile doctorale pot finanța programe de studii universitare de
doctorat și din proiecte de cercetare-dezvoltare finanțate din alte
surse, publice sau private.
Art. 52. — (1) În vederea participării la competiția națională
de granturi doctorale între conducătorii de doctorat membri ai
unor școli doctorale, aceștia vor trimite propuneri de proiecte
care vor conține cel puțin următoarele tipuri de informații:
a) curriculum vitae și lista lucrărilor științifice ale
conducătorului de doctorat;
b) informații referitoare la numărul, stadiul și subiectele de
cercetare ale doctoranzilor aflați în coordonarea conducătorului
de doctorat la data depunerii proiectului;
c) numărul de granturi doctorale solicitate;
d) tema doctoratului pentru fiecare grant doctoral individual
solicitat sau pentru un set de granturi doctorale solicitate, sub
forma descrierii proiectului științific în care va fi implicat
studentul-doctorand sau studenții-doctoranzi; proiectul științific
poate fi parte a unui proiect de cercetare pe care conducătorul
de doctorat îl are în derulare.
(2) În vederea participării la competiția națională de granturi
doctorale între școlile doctorale, acestea vor trimite propuneri
de proiecte care vor conține obligatoriu și informațiile specificate
la alin. (1) pentru fiecare conducător de doctorat al școlii
doctorale pentru care se va acorda finanțare în eventualitatea
câștigării grantului.
(3) În condițiile prelungirii programului de doctorat potrivit
prevederilor art. 39 alin. (3), conducătorul de doctorat sau școala
doctorală poate propune prelungirea grantului doctoral.
Metodologia de desfășurare a competițiilor de proiecte pentru
granturi doctorale prevede instrumente de prelungire a grantului
doctoral, prin competiție națională.
(4) În procesul de evaluare a aplicațiilor pentru granturi
doctorale, CNCS utilizează criterii conforme cu bunele practici
internaționale și recurge la experți independenți, recunoscuți pe
plan mondial în domeniul specific al propunerii de proiect. Pot fi
utilizați și experți din străinătate, provenind din celelalte state
membre ale Uniunii Europene sau din statele membre ale
Organizației pentru Cooperare și Dezvoltare Economică.
Proporția de experți din străinătate este stabilită de CNCS.
(5) CNCS nu poate admite solicitările de granturi doctorale
care provin din instituții care nu respectă prevederile prezentului
cod sau prevederile legale în vigoare la data depunerii solicitării
de granturi. În procesul de evaluare a aplicațiilor pentru granturi
doctorale se va lua în considerare și încadrarea graduală, până
la începutul anului universitar 2013—2014, pentru fiecare
conducător de doctorat aplicant, în limitele art. 167 din Legea
nr. 1/2011.

9

(6) În cazul în care granturile doctorale se finanțează în
cadrul unui program al Planului național de cercetare-dezvoltare
și inovare și bugetul fiecărui proiect este mai mic decât
echivalentul în lei a 50.000 euro, prin derogare de la prevederile
art. 47 alin. (3) din Normele metodologice privind contractarea,
finanțarea, monitorizarea și evaluarea programelor, proiectelor
de cercetare-dezvoltare și inovare și a acțiunilor cuprinse în
Planul național de cercetare-dezvoltare și inovare, aprobate prin
Hotărârea Guvernului nr. 1.265/2004, cu modificările și
completările ulterioare, ponderea experților din străinătate
utilizați pentru evaluarea unui proiect este stabilită de către
CNCS.
Art. 53. — Plata și drepturile studentului-doctorand se
realizează conform art. 164 din Legea nr. 1/2011, fără a exclude
alte forme de remunerare prevăzute de dispozițiile legale în
vigoare.
Art. 54. — Persoanele care dispun de resursele financiare
corespunzătoare, fie din surse proprii, fie din burse acordate de
persoane fizice sau juridice, pot fi admise, la solicitarea lor, ca
studenți-doctoranzi în regim cu taxă, în condițiile prezentului
cod.
Art. 55. — În cazul în care IOSUD este constituită dintr-un
parteneriat, repartizarea între parteneri a granturilor doctorale
alocate unor școli doctorale organizate prin contribuția mai
multor parteneri sau a altor finanțări comune destinate
programelor de studii universitare de doctorat se face potrivit
contractului de parteneriat.
Art. 56. — (1) IOSUD sau conducătorul de doctorat nu poate
utiliza fondurile granturilor doctorale decât pentru activitățile
aferente derulării programului de studii doctorale pentru pozițiile
de studenți-doctoranzi pentru care au fost alocate fondurile.
(2) Conducătorul de doctorat are obligația de a prezenta
studentului-doctorand, o dată la 6 luni, modul în care au fost
utilizate fondurile din grantul doctoral.
(3) Este interzisă utilizarea fondurilor sau a unor părți ale
acestora, alocate prin granturi doctorale, unei poziții de studentdoctorand, pentru susținerea activităților unui student-doctorand
de pe o altă poziție.

TITLUL III
Conținutul și finalizarea programelor de studii
universitare de doctorat
CAPITOLUL I
Competențele asigurate de programele de studii
universitare de doctorat
Art. 57. — Programele de studii universitare de doctorat
asigură formarea de competențe profesionale (de conținut,
cognitive și de cercetare) în domenii de specialitate, precum și
a unor competențe transversale.
Art. 58. — (1) În sensul prezentului cod sunt calificate drept
competențe profesionale următoarele competențe specifice
domeniului:
a) cunoștințe avansate în domeniu;
b) capacitatea de identificare, formulare și soluționare a
problemelor de cercetare;
c) stăpânirea metodelor și tehnicilor de cercetare avansată;
d) cunoștințe privind managementul proiectelor de cercetare;
e) stăpânirea procedeelor și soluțiilor noi în cercetare;
f) abilități de documentare, elaborare și valorificare a
lucrărilor științifice;
g) abilități lingvistice la nivel academic în limbi de circulație
internațională necesare documentării și elaborării de lucrări
științifice;

10

MONITORUL OFICIAL AL ROMÂNIEI, PARTEA I, Nr. 551/3.VIII.2011

h) înțelegerea și capacitatea de aplicare a principiilor și
valorilor eticii cercetării științifice în domeniul respectiv.
(2) În sensul prezentului cod, sunt considerate drept
competențe transversale următoarele:
a) competențe de comunicare, scrisă și orală, în domeniul
științei și culturii;
b) competențe lingvistice avansate în limbi de circulație
internațională;
c) utilizarea tehnologiei informației și comunicării;
d) abilități de interrelaționare și de lucru în echipă;
e) cunoștințe de management al resurselor umane, materiale
și financiare;
f) calități de conducere;
g) cunoștințe privind managementul carierei, precum și
însușirea de tehnici privind căutarea unui loc de muncă și de
creare de locuri de muncă pentru alții;
h) cunoștințe privind managementul riscului, crizei și al
eșecului;
i) cunoștințe privind utilizarea legislației în domeniul
drepturilor de proprietate intelectuală;
j) capacități de antreprenoriat economic, tehnologic și social.
CAPITOLUL II
Programul de pregătire bazat pe studii universitare
avansate și programul de cercetare științifică
Art. 59. — (1) Școlile doctorale pot pune la dispoziția
studenților-doctoranzi un program de pregătire bazat pe studii
universitare avansate alcătuit din activități desfășurate în
formațiuni instituționalizate de studiu, prin cursuri, seminare,
laboratoare și altele asemenea.
(2) Oportunitatea organizării unui program de pregătire
universitară avansată, precum și structura și conținutul acestuia
sunt la latitudinea școlii doctorale, potrivit regulamentului școlii
doctorale.
(3) Școala doctorală este obligată să asigure accesul liber și
neîngrădit la programul de pregătire avansată tuturor
studenților-doctoranzi din cadrul școlii doctorale respective sau
din cadrul altor școli doctorale.
Art. 60. — (1) Parcurgerea programului de pregătire bazat
pe studii universitare avansate poate duce la acordarea unui
număr de credite transferabile stabilit la nivelul școlii doctorale.
(2) În cazul programelor de studii universitare de doctorat din
domeniile sănătate și medicină veterinară, studiile avansate din
cadrul școlii doctorale totalizează 60 de credite.
(3) Programul de pregătire bazat pe studii universitare
avansate nu trebuie să afecteze în mod negativ timpul disponibil
al studentului-doctorand pentru programul individual de
cercetare științifică sau creație artistică și trebuie să fie relevant
pentru subiectul de cercetare al lucrării de doctorat.
(4) Creditele obținute într-un program de master de cercetare
sau parcurgerea unor stagii anterioare de doctorat și/ori a unor
stagii de cercetare științifică, desfășurate în țară sau în
străinătate, în universități ori în unități de cercetare-dezvoltare
de prestigiu, pot fi recunoscute ca echivalente cu cele dintr-un
program de pregătire bazat pe studii universitare avansate.
Echivalarea este propusă de către conducătorul de doctorat și
se aprobă de către consiliul școlii doctorale.
(5) Participarea unui anumit student-doctorand la programul
de pregătire bazat pe studii universitare avansate și alegerea
elementelor de studiu din cadrul acestui program care trebuie
urmate de către studentul-doctorand sunt stabilite exclusiv și
independent de către conducătorul de doctorat al acestuia.
Îngrădirea acestei opțiuni a conducătorului de doctorat este
interzisă.
(6) Studentul-doctorand poate opta în mod independent
pentru parcurgerea cursurilor din cadrul studiilor universitare
avansate puse la dispoziție de școala doctorală proprie sau de
către alte școli doctorale. Îngrădirea acestei opțiuni proprii este
interzisă.

(7) Durata cumulată a programului de pregătire bazat pe
studii universitare avansate nu poate depăși 3 luni, cu excepția
programelor de studii universitare de doctorat din domeniile
sănătate și medicină veterinară.
Art. 61. — (1) Programul de pregătire bazat pe studii
universitare avansate este un instrument pentru îmbogățirea
cunoștințelor studentului-doctorand și care îi servește acestuia
pentru derularea în bune condiții a programului de cercetare
științifică și pentru dobândirea de competențe avansate
specifice ciclului de studii universitare de doctorat.
(2) Eventualele evaluări aferente cursurilor, seminarelor sau
laboratoarelor din cadrul programului de pregătire bazat pe
studii universitare avansate au un rol exclusiv informativ, nu sunt
obligatorii pentru studenții-doctoranzi și nu pot condiționa
finanțarea studenților-doctoranzi ori parcursul acestora în cadrul
programului de studii. Evaluarea în vederea acordării titlului de
doctor se face pe baza tezei de doctorat și a susținerii publice a
acesteia.
(3) IOSUD, prin școlile doctorale, facilitează și garantează
flexibilitatea curriculară a programelor de studii universitare de
doctorat.
Art. 62. — (1) În vederea asigurării bazei necesare de
cunoștințe pentru desfășurarea studiilor universitare de doctorat,
școlile doctorale pot organiza în cadrul lor programe de studii
universitare de master de cercetare, exclusiv la forma de
învățământ cu frecvență și orientate preponderent spre formarea
competențelor de cercetare științifică.
(2) Învățarea realizată în cadrul masterului de cercetare
poate fi echivalată cu programul de pregătire bazat pe studii
universitare avansate.
(3) Programul de pregătire bazat pe studii universitare
avansate poate fi realizat și prin participarea studențilordoctoranzi la cursurile masterului de cercetare organizat de
școala doctorală dacă nu au mai parcurs aceste cursuri, fără ca
studenții-doctoranzi să fie obligați să susțină examenele de
promovare din cadrul acestui ciclu.
Art. 63. — (1) Programul de cercetare științifică presupune
participarea studentului-doctorand în unul sau mai multe
proiecte științifice stabilite de către conducătorul de doctorat.
(2) Responsabilitatea asupra structurii, conținutului,
desfășurării și organizării programului de cercetare științifică al
studentului-doctorand revine conducătorului de doctorat.
(3) Conducătorul de doctorat este direct responsabil pentru
parcursul științific al studentului-doctorand, fiind obligat să ia
toate măsurile necesare pentru a-i asigura acestuia condițiile,
cunoștințele și informațiile care să maximizeze șansele finalizării
programului de doctorat.
(4) Asigurarea resurselor necesare desfășurării proiectelor
de cercetare în care este implicat studentul-doctorand reprezintă
și o obligație specifică a IOSUD, a școlii doctorale și a
conducătorului de doctorat.
Art. 64. — Pentru asigurarea unui parcurs științific coerent,
studentul-doctorand susține, la solicitarea sa și cel puțin o dată
la 12 luni, o prezentare a progresului programului său de
cercetare științifică în fața comisiei de îndrumare și a
conducătorului de doctorat, care au rolul de a ghida, a corecta
și a susține parcursul științific al studentului-doctorand.
CAPITOLUL III
Teza de doctorat și finalizarea studiilor universitare de
doctorat
Art. 65. — (1) Teza de doctorat se elaborează conform
cerințelor stabilite prin regulamentul școlii doctorale.
(2) Școala doctorală poate stabili formatul-tip al tezei de
doctorat, care poate include elemente de structură și de
formatare grafică, studentul-doctorand având obligația
respectării respectivului format-tip.
(3) Conținutul tezei de doctorat este stabilit de studentuldoctorand prin consultare cu conducătorul de doctorat și va

MONITORUL OFICIAL AL ROMÂNIEI, PARTEA I, Nr. 551/3.VIII.2011
respecta structura-cadru și limitările impuse de regulamentul
școlii doctorale.
(4) Titlul tezei de doctorat poate fi modificat la libera alegere
a studentului-doctorand până în momentul finalizării acesteia în
vederea susținerii publice.
(5) Teza de doctorat este o lucrare originală, fiind obligatorie
menționarea sursei pentru orice material preluat.
(6) Studentul-doctorand este autorul tezei de doctorat și își
asumă corectitudinea datelor și informațiilor prezentate în teză,
precum și a opiniilor și demonstrațiilor exprimate în teză.
(7) Conducătorul de doctorat răspunde împreună cu autorul
tezei de respectarea standardelor de calitate sau de etică
profesională, inclusiv de asigurarea originalității conținutului,
potrivit prevederilor art. 170 din Legea nr. 1/2011.
Art. 66. — (1) Tezele de doctorat împreună cu anexele
acestora sunt documente publice și se redactează și în format
digital. În domeniul artelor, tezele de doctorat pot fi însoțite de
înregistrarea pe suport digital a creației artistice originale. Teza
de doctorat și anexele sale se publică pe un site administrat de
Ministerul Educației, Cercetării, Tineretului și Sportului, cu
respectarea legislației în vigoare în domeniul drepturilor de
autor.
(2) Protecția drepturilor de proprietate intelectuală asupra
tezei de doctorat se asigură în conformitate cu prevederile legii.
(3) Valorificarea dreptului de autor și/sau a drepturilor de
proprietate industrială asupra produsului sau creației originale
realizate în cadrul programului de studii universitare de doctorat
se realizează în conformitate cu prevederile legislației în
domeniu.
Art. 67. — (1) Studiile universitare de doctorat se finalizează
prin susținerea în ședință publică a tezei de doctorat în fața
comisiei de susținere publică a tezei de doctorat, denumită în
continuare comisie de doctorat.
(2) Susținerea publică poate avea loc numai după ce
conducătorul de doctorat și comisia de îndrumare și-au dat
acordul.
(3) În urma identificării unor încălcări ale bunei conduite în
cercetare-dezvoltare, inclusiv plagierea rezultatelor sau
publicațiilor altor autori, confecționarea de rezultate ori înlocuirea
rezultatelor cu date fictive, în cadrul evaluării tezei de către
conducătorul de doctorat sau comisia de îndrumare, acordul de
susținere publică nu se obține.
(4) Comisia de doctorat este propusă de conducătorul de
doctorat și aprobată de consiliul școlii doctorale. Comisia de
doctorat este alcătuită din cel puțin 5 membri: președintele, ca
reprezentant al IOSUD, conducătorul de doctorat și cel puțin
3 referenți oficiali, din țară sau din străinătate, specialiști în
domeniul în care a fost elaborată teza de doctorat și din care
cel puțin 2 își desfășoară activitatea în afara IOSUD respective.
Membrii comisiei de doctorat au titlul de doctor și au cel puțin
funcția didactică de conferențiar universitar sau de cercetător
științific gradul II ori au calitatea de conducător de doctorat, în
țară sau în străinătate.
(5) Atât IOSUD, cât și școala doctorală pot impune standarde
minimale de performanță științifică pe care membrii comisiei de
doctorat trebuie să le satisfacă pentru a putea face parte din
comisia respectivă.
(6) Susținerea tezei de doctorat poate avea loc numai după
evaluarea sa de către toți membrii comisiei de doctorat și în
prezența a cel puțin 4 dintre aceștia, cu participarea obligatorie
a președintelui comisiei și a conducătorului de doctorat.
(7) Susținerea publică include obligatoriu o sesiune de
întrebări din partea membrilor comisiei de doctorat și a
publicului, conform art. 168 alin. (3) din Legea nr. 1/2011.
(8) Este interzisă oferirea de către studentul-doctorand a
unor cadouri sau altor asemenea foloase necuvenite membrilor
comisiei de doctorat ori solicitarea ca studentul-doctorand să
contribuie la decontarea unor cheltuieli aferente deplasării unor
membri ai comisiei de doctorat sau organizării susținerii publice
a tezei de doctorat.

11

Art. 68. — (1) Pe baza susținerii publice a tezei de doctorat
și a rapoartelor referenților oficiali, comisia de doctorat
evaluează și deliberează asupra calificativului pe care urmează
să îl atribuie tezei de doctorat. Calificativele care pot fi atribuite
sunt: ăExcelent”, ăFoarte bine”, ăBine”, ăSatisfăcător” și
ăNesatisfăcător”.
(2) În cazul în care un membru al comisiei de doctorat
identifică în cadrul evaluării tezei, atât anterior susținerii publice,
cât și în cadrul acesteia, abateri grave de la buna conduită în
cercetarea științifică și activitatea universitară, inclusiv plagierea
rezultatelor sau publicațiilor altor autori, confecționarea de
rezultate ori înlocuirea rezultatelor cu date fictive, membrul
comisiei de doctorat este obligat să ia următoarele măsuri:
a) să sesizeze comisia de etică a instituției de învățământ
superior în care este înmatriculat studentul-doctorand și comisia
de etică a instituției în care este angajat conducătorul de
doctorat pentru analiza și soluționarea cazului, inclusiv prin
exmatricularea studentului-doctorand, potrivit art. 306—310 și
318—322 din Legea nr. 1/2011 și prevederilor Legii nr. 206/2004
privind buna conduită în cercetarea științifică, dezvoltarea
tehnologică și inovare, cu modificările și completările ulterioare;
b) să notifice abaterile tuturor membrilor comisiei de doctorat
și să propună acordarea calificativului ăNesatisfăcător”.
(3) Dacă studentul-doctorand a îndeplinit toate cerințele
prevăzute în programul de cercetare științifică și aprecierile
asupra tezei de doctorat permit atribuirea calificativului
ăExcelent”, ăFoarte bine”, ăBine” sau ăSatisfăcător”, comisia de
doctorat propune acordarea titlului de doctor. Propunerea se
înaintează CNATDCU, spre validare. CNATDCU, în urma
evaluării dosarului, propune ministrului educației, cercetării,
tineretului și sportului acordarea sau neacordarea titlului de
doctor.
(4) În cazul atribuirii calificativului ăNesatisfăcător”, comisia
de doctorat precizează elementele de conținut care urmează să
fie refăcute sau completate în teza de doctorat și solicită o nouă
susținere publică a tezei. A doua susținere publică a tezei are loc
în fața aceleiași comisii de doctorat ca și în cazul primei
susțineri. În cazul în care și la a doua susținere publică se obține
calificativul ăNesatisfăcător”, titlul de doctor nu se acordă, iar
studentul-doctorand este exmatriculat.
(5) În cazul în care CNATDCU invalidează argumentat teza
de doctorat, IOSUD primește din partea Ministerului Educației,
Cercetării, Tineretului și Sportului o motivație scrisă de
invalidare, redactată în baza observațiilor CNATDCU. Lucrarea
de doctorat poate fi retransmisă CNATDCU în termen de un an
de la data primei invalidări. Dacă lucrarea de doctorat se
invalidează și a doua oară, titlul de doctor nu va fi acordat, iar
studentul-doctorand va fi exmatriculat.
Art. 69. — (1) Titlul de doctor se atribuie prin ordin al
ministrului educației, cercetării, tineretului și sportului, după
validarea tezei de doctorat de către CNATDCU.
(2) În cazul constatării nerespectării standardelor de calitate
sau de etică profesională, inclusiv în cazul constatării plagiatului,
pe baza unor rapoarte întocmite de către CNATDCU, de CNCS
sau de Consiliul Național de Etică a Cercetării Științifice,
Dezvoltării Tehnologice și Inovării, ministrul educației, cercetării,
tineretului și sportului poate revoca, prin ordin, acordarea titlului
de doctor.
Art. 70. — (1) Diploma conferită după promovarea unui
program de studii universitare de doctorat se numește diplomă
de doctor. În diploma care certifică obținerea și deținerea titlului
de doctor se menționează, în mod expres, domeniul disciplinar
sau interdisciplinar al doctoratului pentru doctoratul științific; în
cea care certifică obținerea și deținerea titlului de doctor într-un
domeniu profesional se menționează, în mod expres, domeniul
profesional al doctoratului.
(2) În urma finalizării studiilor universitare de doctorat științific
se conferă de către IOSUD diploma și titlul de doctor în științe,
corespunzându-i acronimul Dr.

12

MONITORUL OFICIAL AL ROMÂNIEI, PARTEA I, Nr. 551/3.VIII.2011

(3) În urma finalizării studiilor universitare de doctorat
profesional se conferă de către IOSUD diploma și titlul de doctor
într-un domeniu profesional, corespunzându-i acronimul Dr. P.
(4) Pe diploma de doctor se va înscrie calificativul obținut de
studentul-doctorand, respectiv ăExcelent”, ăFoarte bine”, ăBine”
sau ăSatisfăcător”. De asemenea, pe diploma de doctor se va
înscrie și o mențiune în limba latină, după cum urmează:
a) pentru calificativul ăExcelent” se înscrie mențiunea
ăSumma cum laude”;
b) pentru calificativul ăFoarte bine” se înscrie mențiunea
ăMagna cum laude”;
c) pentru calificativul ăBine” se înscrie mențiunea ăCum
laude”.

TITLUL IV
Drepturi și obligații ale studentului-doctorand
și ale conducătorului de doctorat
Art. 71. — (1) Pe parcursul derulării programului de studii
universitare de doctorat, studentul-doctorand are dreptul:
a) să beneficieze de sprijinul, îndrumarea și coordonarea
conducătorului de doctorat, precum și a comisiei de îndrumare;
b) să participe la seminarele sau reuniunile de lucru ale
personalului de cercetare-dezvoltare din cadrul IOSUD atunci
când sunt în discuție teme relevante pentru studiile universitare
de doctorat;
c) să fie reprezentat în forurile decizionale ale școlii
doctorale, potrivit prevederilor prezentului cod;
d) să beneficieze de logistica, centrele de documentare,
bibliotecile și echipamentele școlii doctorale și ale IOSUD pentru
elaborarea proiectelor de cercetare și a tezei de doctorat;
e) să se înscrie la cursurile și seminarele organizate de alte
școli doctorale;
f) să lucreze împreună cu echipe de cercetători din cadrul
IOSUD sau din cadrul unor unități de cercetare-dezvoltare care
au încheiat acorduri sau parteneriate instituționale cu IOSUD;
g) să beneficieze de mobilități naționale sau internaționale;
h) să beneficieze de sprijin instituțional pentru a participa la
conferințe sau congrese științifice, ateliere de lucru, școli de vară
ori iarnă și seminare naționale și internaționale în domeniul de
specializare în care și-a ales teza de doctorat;
i) să participe la sesiunile de comunicări științifice organizate
de școala doctorală sau/și de IOSUD;
j) să fie informat cu privire la curriculumul studiilor
universitare de doctorat din cadrul școlii doctorale.
(2) Studentul-doctorand are următoarele obligații:
a) să respecte orarul stabilit împreună cu conducătorul de
doctorat și să își îndeplinească obligațiile de susținere a
lucrărilor și de prezentare a rezultatelor cercetării;
b) să prezinte rapoarte de activitate conducătorului de
doctorat și comisiei de îndrumare ori de câte ori i se solicită;
c) să fie în legătură permanentă cu conducătorul de doctorat;
d) să respecte disciplina instituțională.
Art. 72. — (1) Drepturile și obligațiile conducătorului de
doctorat decurg din Legea nr. 1/2011, din regulamentul
instituțional de organizare și desfășurare a studiilor universitare
de doctorat propriu fiecărei IOSUD, din regulamentul școlii
doctorale, precum și din contractul său de muncă.
(2) Drepturile conducătorului de doctorat includ, printre altele:
a) dreptul de a participa la competiții pentru granturi
doctorale;
b) dreptul de a îndruma și evalua activitatea studentuluidoctorand în cadrul programului de studii universitare de
doctorat, conform autonomiei profesionale și universitare,
urmărind exigențele programului de studii universitare de
doctorat și respectând interesele profesionale ale studentuluidoctorand;
c) dreptul de a propune comisia de doctorat;
d) dreptul la o evaluare internă și externă imparțială,
conformă cu metodologia specifică a procesului de evaluare;

e) dreptul de a cunoaște metodologia în raport cu care este
evaluat, atât în evaluarea internă, cât și în evaluarea externă;
f) dreptul de a cunoaște rezultatele evaluării interne și
externe a propriei activități;
g) dreptul de a refuza îndrumarea unui student-doctorand în
condițiile în care este pus fără voia sa într-un conflict de
interese;
h) dreptul de a solicita consiliului școlii doctorale întreruperea
relației de îndrumare cu un student-doctorand;
i) dreptul de a selecta candidatul la doctorat pentru o poziție
vacantă aflată sub îndrumarea sa și de a propune înmatricularea
studentului-doctorand;
j) dreptul de a solicita școlii doctorale organizarea unui
concurs de admitere pentru fiecare poziție de student-doctorand
vacantă aflată sub îndrumarea sa;
k) dreptul de a decide elementele de studiu din cadrul
programului de pregătire bazat pe studii universitare avansate la
care studentul-doctorand trebuie să participe, cu respectarea
prevederilor prezentului cod.
(3) Conducătorul de doctorat are următoarele obligații:
a) să asigure îndrumarea științifică, profesională și
deontologică a fiecărui student-doctorand;
b) să propună temele de cercetare;
c) să asigure condițiile și să stimuleze progresul studențilordoctoranzi în cercetarea pe care o realizează;
d) să efectueze monitorizarea și evaluarea obiectivă și
riguroasă a fiecărui student-doctorand;
e) să sprijine mobilitatea studenților-doctoranzi;
f) să evite apariția conflictelor de interese în îndrumarea
studenților-doctoranzi.

TITLUL V
Dispoziții tranzitorii și finale
Art. 73. — Instituțiile care au dreptul de a organiza studii
universitare de doctorat la data intrării în vigoare a prezentului
cod:
a) demarează procedurile de înființare și/sau acreditare a
școlilor doctorale proprii în termen de maximum 15 zile de la
intrarea în vigoare a prezentului cod;
b) se reorganizează conform prevederilor prezentului cod și
finalizează această reorganizare în termen de maximum 12 luni
de la intrarea în vigoare a prezentului cod.
Art. 74. — (1) Instituțiile care nu au devenit IOSUD în urma
acreditării școlilor doctorale, respectiv școlile doctorale care nu
au dobândit acreditarea conform prevederilor prezentului cod în
termen de 12 luni de la intrarea în vigoare a acestuia își pierd
dreptul de a organiza studii universitare de doctorat și nu pot
înmatricula noi studenți-doctoranzi.
(2) Studenții-doctoranzi aflați în derularea programului de
doctorat în cadrul unei instituții care și-a pierdut dreptul de a
organiza studii universitare de doctorat își continuă studiile
conform contractului și programului de studii până la finalizarea
acestora și li se aplică prevederile art. 46. Instituția este obligată
să asigure condițiile pentru finalizarea studiilor.
Art. 75. — Persoanelor care au dobândit dreptul de a
conduce doctorate fără indicarea domeniului în care au obținut
acest drept li se va stabili domeniul în care au dreptul de a
conduce doctorate prin ordin al ministrului educației, cercetării,
tineretului și sportului, la propunerea CNATDCU.
Art. 76. — (1) În cazurile în care un conducător de doctorat
îndrumă simultan mai mult de 8 studenți-doctoranzi care au
început programul de studii universitare de doctorat înaintea
intrării în vigoare a Legii nr. 1/2011, acești studenți-doctoranzi
își pot continua studiile cu același conducător de doctorat până
la finalizarea acestora.
(2) Studenții-doctoranzi care au început programul de studii
universitare de doctorat înaintea intrării în vigoare a Legii
nr. 1/2011 la o altă formă de învățământ decât cea cu frecvență

MONITORUL OFICIAL AL ROMÂNIEI, PARTEA I, Nr. 551/3.VIII.2011
își pot continua studiile în cadrul acestei forme de învățământ
până la finalizarea acestora.
(3) În cazul studenților-doctoranzi ale căror teze de doctorat
au fost supuse analizei preliminare în cadrul catedrei de
specialitate sau al colectivului de cercetare până la data de
1 octombrie 2011, se aplică în continuare dispozițiile art. 28 și
următoarele din Hotărârea Guvernului nr. 567/2005 privind
organizarea și desfășurarea studiilor universitare de doctorat,
cu modificările ulterioare.
(4) În cazul studenților-doctoranzi ale căror teze de doctorat
nu au fost supuse analizei preliminare în cadrul catedrei de
specialitate sau al colectivului de cercetare până la data de
1 octombrie 2011, se aplică dispozițiile prezentului cod, inclusiv
prevederile referitoare la desemnarea comisiei de îndrumare,
ținându-se seama de stadiul procedural în care se află, respectiv
program de pregătire universitară avansată sau program de
cercetare științifică. Dacă până la finalizarea tezei de doctorat nu
a fost desemnată comisia de îndrumare, susținerea publică
poate avea loc doar pe baza acordului conducătorului de
doctorat.
Art. 77. — Atingerea numărului maxim de 8 doctoranzi,
conform art. 167 din Legea nr. 1/2011, pentru un conducător de
doctorat care la data intrării în vigoare a prezentei hotărâri are

13

în coordonare mai mult de 8 studenți doctoranzi, se realizează
gradual, prin finalizarea programului de studii universitare de
doctorat a studenților-doctoranzi aflați sub coordonarea
conducătorilor de doctorat conform legislației în vigoare. IOSUD
are obligația de a raporta cu precizie planificarea derulării și
susținerii doctoratelor, în vederea respectării prevederilor
art. 167 din Legea nr. 1/2011. Studenții-doctoranzi aflați în
perioadă de întrerupere sau suspendare a studiilor nu se
contabilizează pentru perioadele de întrerupere respective.
Conducerile universităților și ale școlilor doctorale sunt obligate
să ia măsurile necesare pentru respectarea acestor prevederi
legale. Numărul de doctoranzi raportat la numărul de
conducători de doctorat reprezintă criteriu de evaluare a calității
IOSUD și a școlii doctorale.
Art. 78. — (1) Școlile doctorale din IOSUD care nu mai obțin
acreditarea finalizează programul de studii universitare de
doctorat a studenților-doctoranzi conform legislației în vigoare.
Instituția este obligată să asigure condițiile pentru finalizarea
studiilor. După pierderea acreditării, școlile doctorale nu mai pot
înmatricula noi studenți.
(2) Cadrul didactic cu drept de a conduce doctorate poate să
participe la consorții sau la parteneriate în cadrul unei alte
IOSUD.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind numirea coordonatorului național al asistenței financiare externe nerambursabile
Având în vedere prevederile art. 3 din Hotărârea Guvernului nr. 1.011/1999 pentru aprobarea Memorandumului de
înțelegere dintre Guvernul României și Comisia Europeană privind înființarea Oficiului de Plăți și Contractare PHARE (O.P.C.P.),
semnat la București la 16 iulie 1998, și a Memorandumului de înțelegere dintre Guvernul României și Comisia Europeană privind
înființarea Fondului Național, semnat la Bruxelles la 20 octombrie 1998, și ale art. 2 alin. (1) lit. d) și alin. (2) lit. b) din Ordonanța
de urgență a Guvernului nr. 26/2011 privind stabilirea unor măsuri organizatorice la nivelul aparatului de lucru al Guvernului și al
unor ministere, precum și pentru stabilirea unor măsuri financiar-bugetare,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor, cu
modificările și completările ulterioare,
primul-ministru emite prezenta decizie.
Art. 1. — Începând cu data intrării în vigoare a prezentei
decizii, domnul Teodor Cătălin Vătafu, șef al Autorității pentru
Coordonarea Instrumentelor Structurale, se numește în funcția
de coordonator național al asistenței financiare externe
nerambursabile.

Art. 2. — La data prevăzută la art. 1 își încetează
aplicabilitatea Decizia primului-ministru nr. 170/2009 privind
numirea coordonatorului național al asistenței financiare externe
nerambursabile, publicată în Monitorul Oficial al României,
Partea I, nr. 64 din 3 februarie 2009.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 2 august 2011.
Nr. 76.

14

MONITORUL OFICIAL AL ROMÂNIEI, PARTEA I, Nr. 551/3.VIII.2011

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

ORDIN
privind raportarea expunerilor față de persoanele aflate în relații speciale cu instituția de credit
Având în vedere prevederile art. 165, 169 și ale art. 392 alin. (2) din Ordonanța de urgență a Guvernului nr. 99/2006
privind instituțiile de credit și adecvarea capitalului, aprobată cu modificări și completări prin Legea nr. 227/2007, cu modificările și
completările ulterioare, precum și prevederile art. 125 din Regulamentul Băncii Naționale a României nr. 18/2009 privind cadrul
de administrare a activității instituțiilor de credit, procesul intern de evaluare a adecvării capitalului la riscuri și condițiile de
externalizare a activităților acestora, cu modificările și completările ulterioare,
în temeiul dispozițiilor art. 25 alin. (2) lit. a) și ale art. 48 din Legea nr. 312/2004 privind Statutul Băncii Naționale a României
și ale art. 420 alin. (1) din Ordonanța de urgență a Guvernului nr. 99/2006, aprobată cu modificări și completări prin Legea
nr. 227/2007, cu modificările și completările ulterioare,
Banca Națională a României emite prezentul ordin.
Art. 1. — Prezentul ordin stabilește forma și conținutul
formularelor de raportare aferente expunerilor față de
persoanele aflate în relații speciale cu instituția de credit la nivel
individual și, după caz, consolidat, care vor fi transmise de către
instituțiile de credit prevăzute la art. 1 din Regulamentul Băncii
Naționale a României nr. 18/2009 privind cadrul de administrare
a activității instituțiilor de credit, procesul intern de evaluare a
adecvării capitalului la riscuri și condițiile de externalizare a
activităților acestora, cu modificările și completările ulterioare,
prevăzute în anexă.
Art. 2. — Instituțiile de credit prevăzute la art. 1 transmit
Băncii Naționale a României formularele de raportare care fac
obiectul prezentului ordin, în format electronic, prin intermediul
Sistemului informatic de raportare către Banca Națională a
României — SIRBNR, potrivit Normei Băncii Naționale a
României nr. 15/2006 privind transmiterea indicatorilor primari
prin intermediul Sistemului informatic de raportare către Banca
Națională a României, cu modificările și completările ulterioare,
precum și în format letric la Banca Națională a României —
Direcția supraveghere, după cum urmează:
a) pentru raportările transmise la nivel individual, în termen
de cel mult 30 de zile calendaristice de la sfârșitul trimestrului
pentru care acestea se întocmesc;

b) pentru raportările transmise la nivel consolidat, întocmite
pentru sfârșitul primului semestru al exercițiului financiar, până
la data de 30 septembrie a respectivului exercițiu financiar;
c) pentru raportările transmise la nivel consolidat, pentru
sfârșitul exercițiului financiar, până la data de 15 iunie a
exercițiului financiar următor.
Art. 3. — Casele centrale ale cooperativelor de credit sunt
responsabile de întocmirea și transmiterea formularelor de
raportare care fac obiectul prezentului ordin și la nivelul rețelei
cooperatiste de credit din care fac parte.
Art. 4. — Până la data expirării termenului prevăzut la art. 17
alin. (3) din Norma Băncii Naționale a României nr. 15/2006, cu
modificările și completările ulterioare, instituțiile de credit
transmit Băncii Naționale a României formularele de raportare
care fac obiectul prezentului ordin în format electronic prin
rețeaua de comunicații interbancare (RCI), prin fișiere EXCEL.
Art. 5. — Anexa face parte integrantă din prezentul ordin.
Art. 6. — La data intrării în vigoare a prezentului ordin se
abrogă Ordinul Băncii Naționale a României nr. 7/2010 privind
raportarea expunerilor față de persoanele aflate în relații
speciale cu instituția de credit, publicat în Monitorul Oficial al
României, Partea I, nr. 483 din 14 iulie 2010.

Președintele Consiliului de administrație al Băncii Naționale a României,
Mugur Constantin Isărescu

București, 22 iulie 2011.
Nr. 6.

15

MONITORUL OFICIAL AL ROMÂNIEI, PARTEA I, Nr. 551/3.VIII.2011

ANEXĂ

Denumirea instituției de credit:
Data pentru care se face raportarea:
Data întocmirii raportării: ./ ./ .
1. Fonduri proprii (FP) =
2. 25% x FP =
3. 150 mil. €* =
4. limită** =

./

./

.

Tabelul nr. 1

SITUAȚIA

privind expunerile față de persoanele aflate în relații speciale cu instituția de credit
— lei —

Nr.
crt.

(1)

Codul

Tipul
entității

(2)

(3)

Denumirea

(4)

Tipul
relației
speciale

(5)

Expunere
brută

(6)

Ajustări de
valoare/
provizioane
aferente
(7)

Expunere supusă
limitării

Sume exceptate
fără
protecție
(8)

cu protecție
finanțată

nefinanțată

(9)

(10)

valoare
absolută

%
din FP

(11)

(12)

TOTAL aferent entităților identificate cu cod ă1”
TOTAL:
Col.(2): codurile vor fi stabilite de către instituția de credit astfel încât acestea să permită identificarea unică a fiecărui debitor; dacă entitățile fac obiectul
raportării și în alte grupuri care fac obiectul altor raportări, acestea primesc același cod de identificare.
Col.(3): se va completa cu: ă1” — pentru entități care nu sunt instituții; ă2” — pentru entități care sunt instituții.
Col.(5): încadrarea se va face potrivit art. 119 alin. (2) din Regulamentul Băncii Naționale a României nr. 18/2009 privind cadrul de administrare a
activității instituțiilor de credit, procesul intern de evaluare a adecvării capitalului la riscuri și condițiile de externalizare a activităților acestora, cu modificările și
completările ulterioare.
Col.(6): expunerea existentă înaintea deducerii ajustărilor de valoare/provizioanelor aferente și înaintea aplicării art. 11 alin. (2) din Regulamentul Băncii
Naționale a României și al Comisiei Naționale a Valorilor Mobiliare nr. 14/24/2010 privind expunerile mari ale instituțiilor de credit și ale firmelor de investiții, aprobat
prin Ordinul Băncii Naționale a României și al Comisiei Naționale a Valorilor Mobiliare nr. 13/89/2010.
Col.(8),(9) și (10): expunerea exceptată conform art. 11 alin. (2) din Regulamentul Băncii Naționale a României și al Comisiei Naționale a Valorilor
Mobiliare nr. 14/24/2010, aprobat prin Ordinul Băncii Naționale a României și al Comisiei Naționale a Valorilor Mobiliare nr. 13/89/2010.
Col.(11): Col.(6) – col.(7) – col.(8) – col.(9) – col.(10).
Col.(12): Col.(11)/FP x 100.

Tabelul nr. 2

SITUAȚIA

privind expunerile față de persoanele aflate în relații speciale cu instituția de credit care necesită aprobarea prealabilă
a structurii de conducere a instituției de credit
— lei —
Nr.
crt.

Codul

Denumirea

Expuneri înregistrate
potrivit art. 123 alin. (1)

(1)

(2)

(3)

(4)

TOTAL:
Col.(2): codurile vor fi stabilite de către instituția de credit astfel încât acestea să permită identificarea unică a fiecărui debitor; dacă entitățile fac obiectul
altor raportări, acestea primesc același cod de identificare.
Col.(4): expunerile menționate la art. 123 alin. (1) din Regulamentul Băncii Naționale a României nr. 18/2009, cu modificările și completările ulterioare.

16

MONITORUL OFICIAL AL ROMÂNIEI, PARTEA I, Nr. 551/3.VIII.2011
Tabelul nr. 3

SITUAȚIA

privind expunerile deduse din fondurile proprii de nivel I
— lei —
Nr.
crt.

Codul

Numele și prenumele

Expunerea dedusă
din fondurile proprii de nivel I

(1)

(2)

(3)

(4)

TOTAL:
Col.(2): codurile vor fi stabilite de către instituția de credit astfel încât acestea să permită identificarea unică a fiecărui debitor; dacă persoanele fac
obiectul altor raportări, acestea primesc același cod de identificare.
Col.(4): expunerile deduse din fondurile proprii potrivit art. 127 din Regulamentul Băncii Naționale a României nr. 18/2009, cu modificările și completările
ulterioare.

Întocmit

Semnătura autorizată

Semnătura autorizată

(numele, prenumele și telefonul)

(numele, prenumele și telefonul)

(numele, prenumele și telefonul)

* Echivalentul se calculează la cursul de schimb în vigoare comunicat de Banca Națională a României în ultima zi bancară lucrătoare a perioadei pentru
care se întocmește raportarea.
** Stabilită potrivit art.122 alin.(3) din Regulamentul Băncii Naționale a României nr.18/2009, cu modificările și completările ulterioare.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 551/3.VIII.2011 conține 16 pagini.

Prețul: 3,20 lei

&JUYDGY|525122]
ISSN 1453—4495

