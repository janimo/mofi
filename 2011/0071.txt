Anul 179 (XXIII) — Nr. 71

PARTEA I

LEGI, DECRETE, HOTĂRÂRI ȘI ALTE ACTE

Joi, 27 ianuarie 2011

SUMAR

Pagina
DECIZII ALE CURȚII CONSTITUȚIONALE
Decizia nr. 1.377 din 26 octombrie 2010 referitoare la excepția
de neconstituționalitate a prevederilor Ordonanței de
urgență a Guvernului nr. 24/2008 privind accesul la
propriul dosar și deconspirarea Securității ................
Decizia nr. 1.424 din 2 noiembrie 2010 referitoare la excepția
de neconstituționalitate a prevederilor art. 222 și
art. 282 din Legea nr. 53/2003 — Codul muncii, ale
art. 73 din Legea nr. 168/1999 privind soluționarea
conflictelor de muncă și ale art. 28 alin. (2) din Legea
sindicatelor nr. 54/2003 ..............................................
Decizia nr. 1.454 din 4 noiembrie 2010 referitoare la excepția
de neconstituționalitate a dispozițiilor Ordonanței de
urgență a Guvernului nr. 134/2005 pentru modificarea
și completarea Ordonanței de urgență a Guvernului
nr. 43/2002 privind Direcția Națională Anticorupție, a
dispozițiilor art. 56 din Legea nr. 161/2003 privind
unele măsuri pentru asigurarea transparenței în
exercitarea demnităților publice, a funcțiilor publice și
în mediul de afaceri, prevenirea și sancționarea
corupției, a prevederilor art. 100 și art. 224 ultimul

Pagina
alineat din Codul de procedură penală, precum și a
celor cuprinse în secțiunea V1 cap. II a titlului III
din Codul de procedură penală ..................................

2–4

4–6

6–10

Decizia nr. 1.475 din 11 noiembrie 2010 privind excepția de
neconstituționalitate a prevederilor art. 26 alin. (3) din
Legea nr. 10/2001 privind regimul juridic al unor
imobile preluate în mod abuziv în perioada 6 martie
1945—22 decembrie 1989 ........................................

10–11

Decizia nr. 1.476 din 11 noiembrie 2010 referitoare la excepția
de neconstituționalitate a prevederilor art. 7 alin. (1),
art. 9, art. 13 și art. 14 din Ordonanța de urgență a
Guvernului nr. 119/2007 privind măsurile pentru
combaterea întârzierii executării obligațiilor de plată
rezultate din contracte comerciale, precum și a
dispozițiilor ordonanței în ansamblul său ..................

12–14

Decizia nr. 1.479 din 11 noiembrie 2010 referitoare la excepția
de neconstituționalitate a prevederilor art. 1, art. 2 și
art. 7 din Ordonanța de urgență a Guvernului
nr. 119/2007 privind măsurile pentru combaterea
întârzierii executării obligațiilor de plată rezultate din
contracte comerciale ..................................................

14–16

2

MONITORUL OFICIAL AL ROMÂNIEI, PARTEA I, Nr. 71/27.I.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.377
din 26 octombrie 2010

referitoare la excepția de neconstituționalitate a prevederilor Ordonanței de urgență a Guvernului
nr. 24/2008 privind accesul la propriul dosar și deconspirarea Securității
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 24/2008
privind accesul la propriul dosar și deconspirarea Securității,
excepție ridicată de Răzvan Ion Leon Șeptilici Andrieș în Dosarul
nr. 7.429/2/2009 al Curții de Apel București — Secția a VIII-a
contencios administrativ și fiscal, care formează obiectul
Dosarului nr. 987D/2010 al Curții Constituționale.
La apelul nominal răspunde, pentru partea Consiliul Național
pentru Studierea Arhivelor Securității, domnul Mihai Ionescu, în
calitate de consilier juridic. Se constată lipsa autorului excepției,
față de care procedura de citare a fost legal îndeplinită.
Curtea dispune a se face apelul și în dosarele nr. 992D/2010
și nr. 994D/2010, având ca obiect aceeași excepție de
neconstituționalitate, ridicată de Gheorghe Huluță și Dumitru
Ionescu în dosarele nr. 6.376/2/2009 și, respectiv,
nr. 8.161/2/2009 ale Curții de Apel București — Secția a VIII-a
contencios administrativ și fiscal.
La apelul nominal răspunde domnul Gheorghe Huluță,
constatându-se lipsa celuilalt autor al excepției, față de care
procedura de citare a fost legal îndeplinită. De asemenea, și în
aceste dosare răspunde, pentru partea Consiliul Național pentru
Studierea Arhivelor Securității, domnul Mihai Ionescu, în calitate
de consilier juridic.
Curtea, din oficiu, văzând identitatea de obiect a cauzelor
menționate, pune în discuție problema conexării lor.
Părțile prezente și reprezentantul Ministerului Public sunt de
acord cu propunerea de conexare a acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea dosarelor nr. 992D/2010 și
nr. 994D/2010 la Dosarul nr. 987D/2010, care a fost primul
înregistrat.
Cauza fiind în stare de judecată, președintele Curții acordă
cuvântul părților.
Autorul excepției de neconstituționalitate ce formează
obiectul Dosarului nr. 992D/2010 solicită admiterea acesteia,
pentru motivele prezentate în notele scrise aflate la dosarul
cauzei.
Reprezentantul Consiliului Național pentru Studierea
Arhivelor Securității solicită respingerea excepției de
neconstituționalitate ca neîntemeiată. Arată că, în opinia sa,

actul normativ criticat nu afectează regimul instituțiilor
fundamentale ale statului și nici drepturi sau libertăți prevăzute
de Legea fundamentală.
Reprezentantul Ministerului Public pune concluzii de
respingere a excepției ca neîntemeiată, apreciind că nu se
justifică reconsiderarea jurisprudenței în materie a Curții
Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 24 februarie 2010, 25 martie 2010 și
10 martie 2010, pronunțate în dosarele nr. 7.429/2/2009,
nr. 6.376/2/2009 și nr. 8.161/2/2009, Curtea de Apel
București — Secția a VIII-a contencios administrativ și
fiscal a sesizat Curtea Constituțională cu excepția de
neconstituționalitate a prevederilor Ordonanței de urgență
a Guvernului nr. 24/2008 privind accesul la propriul dosar și
deconspirarea Securității. Excepția a fost ridicată de Răzvan
Ion Leon Șeptilici Andrieș, Gheorghe Huluță și, respectiv,
Dumitru Ionescu în cauze având ca obiect acțiuni în constatare.
În motivările excepției de neconstituționalitate se susține
că ordonanța criticată este neconstituțională întrucât afectează
drepturi și libertăți fundamentale prevăzute în Constituție. În
acest sens, se arată că în cursul procedurii desfășurate
persoanele verificate nu pot fi asistate de un avocat,
încălcându-li-se astfel dreptul la apărare. De asemenea, se
precizează că, prin confuzia introdusă între funcția de anchetă
și cea de judecată exercitate de Consiliul Național pentru
Studierea Arhivelor Securității, ordonanța de urgență contravine
principiilor de drept în conformitate cu care justiția trebuie să fie
imparțială, iar procesul trebuie să fie echitabil. Or, imparțialitatea
Colegiului Consiliului Național pentru Studierea Arhivelor
Securității poate fi pusă la îndoială, iar dezbaterile nu se bucură
de publicitate și contradictorialitate. Totodată, se arată că la data
emiterii ordonanței de urgență nu exista o situație extraordinară
a cărei reglementare să nu poată fi amânată, iar Guvernul nu a
motivat urgența cu care aceasta a fost emisă ădecât printr-o
exprimare alambicată, lipsită de o coerență cu valoare juridică”.
Se mai susține că Ordonanța de urgență a Guvernului
nr. 24/2008 a fost emisă cu încălcarea art. 108 alin. (3) din
Constituție. În acest sens, se precizează că ăîncălcarea constă
în aceea că la baza Ordonanței de urgență a Guvernului
nr. 24/2008 nu stă o lege de abilitare, ci Constituția României, în
concret art. 115 alin. (4)”, or, ăConstituția nu este o lege specială
de abilitare și nu poate fi asimilată acesteia”. Se mai susține că
sunt nesocotite și prevederile art. 124 alin. (1) și (3) din
Constituție, întrucât hotărârile judecătorești se pronunță
ăîn numele legii și nicidecum în numele ordonanței”. În opinia
unuia dintre autorii excepției, art. 8 alin. (1) lit. a) și art. 11
alin. (1) din ordonanța de urgență contravin art. 58 alin. (1) din
Legea fundamentală, întrucât, prin posibilitatea dată Consiliului
Național pentru Studierea Arhivelor Securității de a introduce

MONITORUL OFICIAL AL ROMÂNIEI, PARTEA I, Nr. 71/27.I.2011
acțiuni în constatarea calității de lucrător sau de colaborator al
Securității, acesta se subrogă instituției Avocatului Poporului,
creată special pentru apărarea drepturilor și libertăților
persoanelor fizice. Prin stabilirea competenței exclusive a
Secției de contencios administrativ a Curții de Apel București în
ce privește soluționarea acestei acțiuni se creează o inegalitate
de tratament juridic, ca urmare a imposibilității persoanei
verificate de a-și exercita dreptul la apărare la o instanță de
judecată apropiată de domiciliul său.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată, neputându-se reține
criticile formulate de autorii acesteia.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând actele de sesizare, rapoartele întocmite de
judecătorul-raportor, susținerile părților prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile Ordonanței de urgență a Guvernului nr. 24/2008
privind accesul la propriul dosar și deconspirarea Securității,
publicată în Monitorul Oficial al României, Partea I, nr. 182 din
10 martie 2008, aprobată cu modificări și completări, prin Legea
nr. 293/2008, publicată în Monitorul Oficial al României, Partea I,
nr. 800 din 28 noiembrie 2008.
În opinia autorilor excepției de neconstituționalitate, actul
normativ criticat contravine următoarelor dispoziții din Legea
fundamentală: art. 16 care consacră principiul egalității
cetățenilor în fața legii și a autorităților publice, art. 21 alin. (1) și
(2) care prevede dreptul de acces liber la justiție, art. 58 alin. (1)
privind numirea și rolul Avocatului Poporului, art. 108 alin. (3)
care stabilește că ordonanțele se emit în temeiul unei legi
speciale de abilitare, art. 115 alin. (4) și (6) care reglementează
condițiile în care Guvernul poate adopta ordonanțe de urgență,
art. 124 alin. (1) și (3) potrivit căruia justiția se înfăptuiește în
numele legii, iar judecătorii sunt independenți și se supun numai
legii și art. 126 referitor la instanțele judecătorești.
Examinând excepția de neconstituționalitate, Curtea observă
că Ordonanța de urgență a Guvernului nr. 24/2008 a mai format
obiectul controlului de constituționalitate, prin raportare la
aceleași prevederi din Legea fundamentală și din perspectiva
unor critici similare. Astfel, prin Decizia nr. 1.502 din
10 noiembrie 2009, publicată în Monitorul Oficial al României,
Partea I, nr. 795 din 20 noiembrie 2009, Curtea a reținut că
ordonanța de urgență criticată nu reglementează în domeniul
drepturilor și libertăților fundamentale ale omului, iar prin Decizia
nr. 530 din 9 aprilie 2009, publicată în Monitorul Oficial al
României, Partea I, nr. 430 din 24 iunie 2009, instanța de
contencios constituțional a constatat că, în condițiile în care
acțiunea în constatarea calității de lucrător sau colaborator al

3

Securității este introdusă la o instanță de judecată, a cărei
hotărâre poate fi atacată cu recurs, potrivit art. 11 din Ordonanța
de urgență a Guvernului nr. 24/2008, nu se poate reține
încălcarea dreptului la un proces echitabil, deoarece procedura
de judecată respectă principiile fundamentale privind oralitatea,
contradictorialitatea, publicitatea și dreptul la apărare, părțile
beneficiind de posibilitatea de a uza de garanțiile prevăzute de
legea procesual civilă pentru a-și susține poziția asupra
problemelor de fapt și de drept. Cu privire la critica referitoare la
pretinsa nesocotire a principiului egalității în fața legii ca urmare
a stabilirii competenței exclusive a Secției de contencios
administrativ a Curții de Apel București în ceea ce privește
soluționarea acestei acțiuni în constatarea calității de lucrător
sau colaborator al Securității, Curtea Constituțională a reținut,
prin Decizia nr. 1.194 din 24 septembrie 2009, publicată în
Monitorul Oficial al României, Partea I, nr. 749 din 4 noiembrie
2009, că este neîntemeiată, întrucât norma criticată se aplică
tuturor persoanelor care intră sub incidența acesteia, fără să
instituie privilegii sau discriminări pe criterii arbitrare.
De asemenea, prin Decizia nr. 220 din 9 martie 2010,
publicată în Monitorul Oficial al României, Partea I, nr. 219 din
8 aprilie 2010, Curtea a constatat că nu poate reține nici critica
referitoare la nesocotirea dispozițiilor art. 115 alin. (4) din
Constituție, întrucât la momentul emiterii ordonanței de urgență
criticate au fost îndeplinite condițiile impuse de textul
constituțional invocat: existența unei situații extraordinare a cărei
reglementare să nu poată fi amânată și motivarea urgenței în
cuprinsul ordonanței. În ceea ce privește invocarea dispozițiilor
art. 108 alin. (3) din Legea fundamentală, Curtea a observat că
este lipsită de incidență în cauză, în formularea acestei critici
făcându-se confuzie între regimul adoptării ordonanțelor simple,
care se emit în temeiul unei legi speciale de abilitare, și regimul
adoptării celor de urgență, care pot fi adoptate de Guvern în
virtutea dispozițiilor art. 115 alin. (4) din Constituție, cu
respectarea condițiilor amintite mai sus. Totodată, Curtea a
constatat că nu este întemeiată susținerea potrivit căreia
Ordonanța de urgență a Guvernului nr. 24/2008 ar fi contrară
dispozițiilor art. 124 alin. (1) din Constituție, care prevăd că
justiția se înfăptuiește în numele legii, ănicidecum în numele
ordonanței”. Aceasta, deoarece noțiunea de ălege” este utilizată
de textul constituțional în sens larg, legislatorul constituant
neavând în vedere exclusiv semnificația restrânsă, de act
adoptat de Parlament, ca unică autoritate legiuitoare a țării, ci
referindu-se la ansamblul actelor normative ce formează dreptul
intern.
În fine, Curtea constată că este neîntemeiată critica
referitoare la nesocotirea dispozițiilor constituționale care
statuează cu privire la rolul Avocatului Poporului de apărător al
drepturilor și libertăților persoanelor fizice. Posibilitatea pe care
o are Consiliul Național pentru Studierea Arhivelor Securității de
a promova acțiuni în constatarea calității de lucrător sau de
colaborator al Securității nu reprezintă, astfel cum susțin 2 dintre
autorii excepției, o substituire a acestuia în atribuțiile Avocatului
Poporului. Această instituție dispune de mecanisme specifice,
determinate în mod cuprinzător și detaliat în legea sa de
organizare și funcționare, de natură să asigure în mod eficient
realizarea rolului său constituțional. De altfel, potrivit prevederilor
art. 2 alin. (2) din Legea nr. 35/1997 privind organizarea și
funcționarea instituției Avocatul Poporului, ăîn exercitarea
atribuțiilor sale, Avocatul Poporului nu se substituie autorităților
publice”.
Întrucât nu au fost evidențiate elemente noi, se impune
menținerea jurisprudenței în materie a Curții Constituționale,
care își păstrează valabilitatea și în prezentele cauze conexate.

4

MONITORUL OFICIAL AL ROMÂNIEI, PARTEA I, Nr. 71/27.I.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor Ordonanței de urgență a Guvernului nr. 24/2008
privind accesul la propriul dosar și deconspirarea Securității, excepție ridicată de Răzvan Ion Leon Șeptilici Andrieș, Gheorghe
Huluță și Dumitru Ionescu în dosarele nr. 7.429/2/2009, nr. 6.376/2/2009 și, respectiv, nr. 8.161/2/2009 ale Curții de Apel
București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 26 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.424
din 2 noiembrie 2010

referitoare la excepția de neconstituționalitate a prevederilor art. 222 și art. 282
din Legea nr. 53/2003 — Codul muncii, ale art. 73 din Legea nr. 168/1999 privind soluționarea
conflictelor de muncă și ale art. 28 alin. (2) din Legea sindicatelor nr. 54/2003
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 222 și art. 282 din Legea nr. 53/2003 — Codul
muncii, ale art. 73 din Legea nr. 168/1999 privind soluționarea
conflictelor de muncă și ale art. 28 alin. (2) din Legea
sindicatelor nr. 54/2003, excepție ridicată de Societatea
Comercială ăPetrom” — S.A. din București în Dosarul
nr. 16.034/3/2009 al Tribunalului București — Secția a VIII-a
conflicte de muncă și asigurări sociale, care formează obiectul
Dosarului nr. 1.081D/2010 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în Dosarul
nr. 1.082D/2010,
având
ca
obiect
excepția
de
neconstituționalitate a acelorași prevederi legale, ridicată de
același autor în Dosarul nr. 17.473/3/2008 al Tribunalului
București — Secția a VIII-a conflicte de muncă și asigurări
sociale.

La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, văzând identitatea de obiect al cauzelor
menționate, pune în discuție problema conexării lor.
Reprezentantul Ministerului Public este de acord cu
propunerea de conexare a acestor cauze.
Curtea, în temeiul art. 53 alin. (5) din Legea nr. 47/1992,
dispune conexarea Dosarului nr. 1.082D/2010 la Dosarul
nr. 1.081D/2010, care a fost primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției ca inadmisibilă, apreciind că
nu se justifică reconsiderarea jurisprudenței în materie a Curții
Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 12 martie 2010 și 19 februarie 2010,
pronunțate în dosarele nr. 16.034/3/2009 și nr. 17.473/3/2008,
Tribunalul București — Secția a VIII-a conflicte de muncă și
asigurări sociale a sesizat Curtea Constituțională cu
excepția de neconstituționalitate a dispozițiilor art. 222 și
art. 282 din Legea nr. 53/2003 — Codul muncii, ale art. 73
din Legea nr. 168/1999 privind soluționarea conflictelor de
muncă și ale art. 28 alin. (2) din Legea sindicatelor
nr. 54/2003. Excepția a fost ridicată de Societatea Comercială
ăPetrom” — S.A. din București în cauze având ca obiect drepturi
bănești.
În motivarea excepției de neconstituționalitate se susține
în esență, că prevederile de lege criticate încalcă dreptul la un
proces echitabil și aduc atingere dreptului la apărare, întrucât

MONITORUL OFICIAL AL ROMÂNIEI, PARTEA I, Nr. 71/27.I.2011
ănu impun imperativ ca sindicatele să fie parte în proces”. Se
arată că ăsoluția legislativă actuală nu recunoaște posibilitatea
pentru unitate să cheme în judecată, pe cale separată sau pe
cale incidentală, sindicatele în calitatea lor de parteneri de dialog
social”. Impunerea unei diferențieri de regim juridic între
conflictele de interese și conflictele de drepturi, prin aceea că în
conflictele de interese participarea sindicatelor este ăobligatorie
și exclusivă”, iar în cele de drepturi este ăaleatorie și accesorie”,
ădă ocazia legiuitorului să legifereze incoerent, de la un text legal
la altul soluția fiind diametral opusă”, iar ăinadaptarea la
realitatea socială este dublată de incoerența legislativă a
consacrării unor soluții diferite pentru subipoteza conflictelor de
drepturi”.
Tribunalul București — Secția a VIII-a conflicte de muncă
și asigurări sociale apreciază că excepția de
neconstituționalitate este neîntemeiată, modalitatea în care au
fost reglementate dispozițiile care stabilesc procedura de
judecată fiind o opțiune a legiuitorului, iar aplicarea acestora
făcându-se în mod echitabil atât angajatorilor, cât și angajaților,
fără a fi favorizată o categorie sau alta.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând actele de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 222 și art. 282 din Legea nr. 53/2003 — Codul
muncii, publicată în Monitorul Oficial al României, Partea I, nr. 72
din 5 februarie 2003, cu modificările și completările ulterioare,
ale art. 73 din Legea nr. 168/1999 privind soluționarea
conflictelor de muncă, publicată în Monitorul Oficial al României,
Partea I, nr. 582 din 29 noiembrie 1999, cu modificările și
completările ulterioare, și ale art. 28 alin. (2) din Legea
sindicatelor nr. 54/2003, publicată în Monitorul Oficial al
României, Partea I, nr. 73 din 5 februarie 2003. Prevederile de
lege criticate au următorul conținut:
— Art. 222 din Legea nr. 53/2003 — Codul muncii:
ăLa cererea membrilor lor, sindicatele pot să îi reprezinte pe
aceștia în cadrul conflictelor de drepturi.”;
— Art. 282 din Legea nr. 53/2003 — Codul muncii: ăPot fi
părți în conflictele de muncă:
a) salariații, precum și orice altă persoană titulară a unui
drept sau a unei obligații în temeiul prezentului cod, al altor legi
sau al contractelor colective de muncă;
b) angajatorii — persoane fizice și/sau persoane juridice —,
agenții de muncă temporară, utilizatorii, precum și orice altă
persoană care beneficiază de o muncă desfășurată în condițiile
prezentului cod;
c) sindicatele și patronatele;
d) alte persoane juridice sau fizice care au această vocație
în temeiul legilor speciale sau al Codului de procedură civilă.”;

5

— Art. 73 din Legea nr. 168/1999: ăCererile pot fi formulate
de cei ale căror drepturi au fost încălcate, după cum urmează:
a) măsurile unilaterale de executare, modificare, suspendare
sau încetare a contractului de muncă, inclusiv deciziile de
imputare sau angajamentele de plată a unor sume de bani, pot
fi contestate în termen de 30 de zile de la data la care cel
interesat a luat cunoștință de măsura dispusă;
b) constatarea nulității unui contract individual sau colectiv
de muncă poate fi cerută de părți pe întreaga perioadă în care
contractul respectiv este în ființă;
c) constatarea încetării unui contract colectiv de muncă poate
fi cerută până la încheierea unui nou contract colectiv de muncă;
d) plata despăgubirilor pentru pagubele cauzate și restituirea
unor sume care au format obiectul unor plăți nedatorate pot fi
cerute de salariați în termen de 3 ani de la data producerii
pagubei.”;
— Art. 28 alin. (2) din Legea sindicatelor nr. 54/2003: ă(2) În
exercitarea atribuțiilor prevăzute la alin. (1) organizațiile
sindicale au dreptul de a întreprinde orice acțiune prevăzută de
lege, inclusiv de a formula acțiune în justiție în numele membrilor
lor, fără a avea nevoie de un mandat expres din partea celor în
cauză. Acțiunea nu va putea fi introdusă sau continuată de
organizația sindicală dacă cel în cauză se opune sau renunță la
judecată.”
Autorul excepției consideră că textele de lege criticate sunt
contrare prevederilor constituționale ale art. 1 alin. (3) care
statuează și garantează valorile supreme ale statului român,
art. 9 privind sindicatele, patronatele și asociațiile profesionale,
art. 16 alin. (1) și (2) care consacră principiul egalității în drepturi,
art. 20 alin. (1) referitoare la tratatele internaționale privind
drepturile omului, art. 24 alin. (1) care garantează dreptul la
apărare, art. 40 alin. (1) referitor la dreptul de asociere, art. 41
alin. (5) privind munca și protecția socială a muncii și art. 53
referitor la restrângerea exercițiului unor drepturi sau al unor
libertăți.
Examinând excepția de neconstituționalitate, Curtea observă
că dispozițiile de lege criticate au mai constituit obiect al
controlului de constituționalitate, prin raportare la aceleași texte
din Legea fundamentală și prin prisma unor critici identice. Prin
Decizia nr. 473 din 20 aprilie 2010, publicată în Monitorul Oficial
al României, Partea I, nr. 431 din 28 iunie 2010, Curtea a
constatat că autorul excepției de neconstituționalitate urmărește,
de fapt, modificarea și completarea textelor de lege criticate, fapt
ce excedează competenței Curții Constituționale, așa cum
rezultă din prevederilor art. 2 alin. (3) din Legea nr. 47/1992.
Totodată, prin Decizia nr. 705 din 25 mai 2010, publicată în
Monitorul Oficial al României, Partea I, nr. 430 din 28 iunie 2010,
instanța de contencios constituțional a reținut că aspectele
invocate în motivarea excepției reprezintă, în realitate, probleme
de interpretare și aplicare a legii, ce sunt de competența
instanțelor de judecată, iar nu a instanței de contencios
constituțional. În plus, eventualele necorelări de ordin legislativ
dintre dispozițiile Legii nr. 168/1999 și cele ale Legii nr. 53/2003
nu pot forma obiect al controlului de constituționalitate și nici nu
pot fi invocate drept argument în sprijinul susținerii
neconstituționalității unor reglementări. Examinarea acestora nu
intră în sfera de competență a Curții Constituționale, ci în
competența exclusivă a Parlamentului de a interveni pe calea
unor modificări, completări sau abrogări pentru a asigura
ordinea juridică necesară.
Întrucât nu au intervenit elemente noi, de natură să
determine reconsiderarea acestei jurisprudențe, soluția și
considerentele deciziilor menționate își mențin valabilitatea și în
cauza de față.

6

MONITORUL OFICIAL AL ROMÂNIEI, PARTEA I, Nr. 71/27.I.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 222 și art. 282 din Legea nr. 53/2003 —
Codul muncii, ale art. 73 din Legea nr. 168/1999 privind soluționarea conflictelor de muncă și ale art. 28 alin. (2) din Legea
sindicatelor nr. 54/2003, excepție ridicată de Societatea Comercială ăPetrom” — S.A. din București în dosarele nr. 16.034/3/2009
și 17.473/3/2008 ale Tribunalului București — Secția a VIII-a conflicte de muncă și asigurări sociale.
Definitivă și general obligatorie.
Pronunțată în ședința publică din data de 2 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.454
din 4 noiembrie 2010

referitoare la excepția de neconstituționalitate a dispozițiilor Ordonanței de urgență a Guvernului
nr. 134/2005 pentru modificarea și completarea Ordonanței de urgență a Guvernului nr. 43/2002
privind Direcția Națională Anticorupție, a dispozițiilor art. 56 din Legea nr. 161/2003
privind unele măsuri pentru asigurarea transparenței în exercitarea demnităților publice,
a funcțiilor publice și în mediul de afaceri, prevenirea și sancționarea corupției,
a prevederilor art. 100 și art. 224 ultimul alineat din Codul de procedură penală,
precum și a celor cuprinse în secțiunea V1 cap. II a titlului III din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
a dispozițiilor art. 56 din Legea nr. 161/2003 privind unele măsuri
pentru asigurarea transparenței în exercitarea demnităților
publice, a funcțiilor publice și în mediul de afaceri, prevenirea și
sancționarea corupției, a prevederilor art. 100 și art. 224 ultimul
alineat din Codul de procedură penală, precum și a celor
cuprinse în secțiunea V1 cap. II a titlului III din Codul de
procedură penală, excepție ridicată de Adriana Veturia
Moldovan în Dosarul nr. 666/33/2010 al Curții de Apel Cluj —
Secția penală și de minori.

La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
nefondată.
C U R T E A,

având în vedere actele și lucrările dosarului, constată
următoarele:
Prin Încheierea din 2 iulie 2010, pronunțată în Dosarul
nr. 666/33/2010, Curtea de Apel Cluj — Secția penală și de
minori a sesizat Curtea Constituțională cu excepția de
neconstituționalitate a prevederilor Ordonanței de urgență
a Guvernului nr. 134/2005 pentru modificarea și
completarea Ordonanței de urgență a Guvernului
nr. 43/2002 privind Direcția Națională Anticorupție, a
dispozițiilor art. 56 din Legea nr. 161/2003 privind unele
măsuri pentru asigurarea transparenței în exercitarea
demnităților publice, a funcțiilor publice și în mediul de
afaceri, prevenirea și sancționarea corupției, a prevederilor
art. 100 și art. 224 ultimul alineat din Codul de procedură
penală, precum și a celor cuprinse în secțiunea V1 cap. II a
titlului III din Codul de procedură penală, excepție ridicată de
Adriana Veturia Moldovan.
În motivarea excepției de neconstituționalitate autorul
acesteia susține că dispozițiile Ordonanței de urgență a

MONITORUL OFICIAL AL ROMÂNIEI, PARTEA I, Nr. 71/27.I.2011
Guvernului nr. 134/2005 contravin prevederilor constituționale
ale art. 115 alin. (4) și (6) referitoare la delegarea legislativă,
art. 131 alin. (3) referitoare la Rolul Ministerului Public și art. 132
alin. (1) referitoare la principiile ce guvernează activitatea
procurorilor, iar prevederile Legii nr. 54/2006 de aprobare a
ordonanței de urgență criticate contravin dispozițiilor
constituționale ale art. 76 alin. (1) referitoare la adoptarea legilor
organice și art. 115 alin. (5) referitoare la delegarea legislativă
prin adoptarea de ordonanțe de urgență, deoarece instituie un
organism paralel instituției constituționale a Ministerului Public.
Cât privește dispozițiile art. 224 ultimul alineat și art. 911—
6 din Codul de procedură penală, autorul excepției susține că
91
acestea contravin dispozițiilor constituționale ale art. 21
referitoare la Accesul liber la justiție, art. 24 referitoare la Dreptul
la apărare, art. 26 referitoare la Viața intimă, familială și privată
și ale art. 28 referitoare la Secretul corespondenței, precum și
ale prevederilor art. 6 referitoare la Dreptul la un proces echitabil
și art. 8 referitoare la Dreptul la respectarea vieții private și de
familie din Convenția pentru apărarea drepturilor omului și a
libertăților fundamentale, în măsura în care sunt interpretate ca
fiind incidente și înainte de începerea urmăririi penale împotriva
unei persoane.
Prevederile art. 100 din Codul de procedură penală și art. 56
din Legea nr. 161/2003 contravin dispozițiilor constituționale ale
art. 27 referitoare la Inviolabilitatea domiciliului, art. 28
referitoare la Secretul corespondenței, precum și art. 8 din
Convenția pentru apărarea drepturilor omului și a libertăților
fundamentale referitoare la Dreptul la respectarea vieții private
și de familie, deoarece nu conțin suficiente garanții împotriva
unei aplicări arbitrare. În acest sens se susține că legea română
nu conține niciun fel de prevederi cu privire la infracțiunile pentru
care se poate dispune realizarea unei percheziții informatice și
nu există niciun fel de prevederi care să impună instanței să
descrie în autorizația acordată obiectul care este căutat prin
percheziție, elementele care pot fi ridicate sau copiate pe suport
informatic etc.
Curtea de Apel Cluj — Secția penală și de minori
opinează că excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile legale criticate
sunt constituționale, sens în care face trimitere la jurisprudența
Curții în materie.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
publicată în Monitorul Oficial al României, Partea I, nr. 899 din
7 octombrie 2005, aprobată cu modificări prin Legea

7

nr. 54/2006, publicată în Monitorul Oficial al României, Partea I,
nr. 226 din 13 martie 2006.
De asemenea, obiect al excepției îl constituie dispozițiile
art. 100 cu denumirea marginală Percheziția și art. 224 ultimul
alineat cu denumirea marginală Acte premergătoare, ambele
din Codul de procedură penală, și dispozițiile cuprinse în
secțiunea V1 cap. II a titlului III din Codul de procedură penală
cu denumirea marginală Interpretările și înregistrările audio sau
video, respectiv art. 911—art. 916 din Codul de procedură
penală — Condițiile și cazurile de interceptare și înregistrare a
convorbirilor sau comunicărilor efectuate prin telefon sau prin
orice mijloc electronic de comunicare, Organele care efectuează
interceptarea și înregistrarea, Certificarea înregistrărilor, Alte
înregistrări, Înregistrările de imagini și Verificarea mijloacelor de
probă.
În sfârșit, obiect al excepției îl mai constituie și dispozițiile
art. 56 din Legea nr. 161/2003 privind unele măsuri pentru
asigurarea transparenței în exercitarea demnităților publice, a
funcțiilor publice și în mediul de afaceri, prevenirea și
sancționarea corupției, publicată în Monitorul Oficial al
României, Partea I, nr. 279 din 21 aprilie 2003, cu modificările și
completările ulterioare, referitoare la cercetarea unui sistem
informatic sau a unui suport de stocare a datelor informatice,
precum și la ridicarea obiectelor care conțin aceste date.
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 21, 24, 26, 27 și 28, art. 76 alin. (1),
art. 115 alin. (4), (5) și (6), art. 131 alin. (3) și art. 132 alin. (1),
precum și ale art. 6 și 8 din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său, din perspectiva unor critici similare. Astfel, cu
prilejul pronunțării Deciziei nr. 316 din 23 martie 2010, publicată
în Monitorul Oficial al României, Partea I, nr. 328 din 18 mai
2010, și a Deciziei nr. 1.706 din 17 decembrie 2009, publicată în
Monitorul Oficial al României, Partea I, nr. 42 din 19 ianuarie
2010, Curtea Constituțională a respins ca nefondată excepția
de neconstituționalitate a dispozițiilor Ordonanței de urgență a
Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind Direcția
Națională Anticorupție, statuând că este neîntemeiată critica
privind încălcarea prevederilor constituționale ale art. 132,
deoarece Direcția Națională Anticorupție a fost concepută ca
structură cu personalitate juridică în cadrul Ministerului Public,
prin reorganizarea Parchetului Național Anticorupție. Astfel,
potrivit art. 131 alin. (2) din Legea fundamentală, ăMinisterul
Public își exercită atribuțiile prin procurori constituiți în parchete,
în condițiile legii”, condiții care au stat și la fundamentarea
organizării și funcționării Direcției Naționale Anticorupție. Faptul
că în art. 1 alin. (31) din Ordonanța de urgență a Guvernului
nr. 43/2002 s-a prevăzut că procurorul general al Parchetului de
pe lângă Înalta Curte de Casație și Justiție conduce Direcția
Națională Anticorupție prin intermediul procurorului-șef al acestei
direcții nu justifică susținerea că textul de lege este
neconstituțional. Dimpotrivă, având în vedere și prevederile
art. 132 alin. (1) din Constituție, potrivit cărora procurorii își
desfășoară activitatea pe baza principiilor legalității, imparțialității
și controlului ierarhic, se poate constata că dispozițiile legale
criticate nu constituie altceva decât o reflectare a principiilor
constituționale menționate și o subliniere a naturii juridice a
Direcției Naționale Anticorupție, aceea de magistratură specială
instituită pentru combaterea infracțiunilor de corupție.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.

8

MONITORUL OFICIAL AL ROMÂNIEI, PARTEA I, Nr. 71/27.I.2011

Referitor la critica fundamentată pe încălcarea dispozițiilor
constituționale ale art. 115 alin. (4) și (6) din Constituție, Curtea
a constatat, prin Decizia nr. 297 din 23 martie 2010, publicată în
Monitorul Oficial al României, Partea I, nr. 328 din 18 mai 2010,
că actuala Direcție Națională Anticorupție a fost înființată prin
Ordonanța de urgență a Guvernului nr. 43/2002 privind
Parchetul Național Anticorupție, publicată în Monitorul Oficial al
României, Partea I, nr. 244 din 11 aprilie 2002, care a fost
aprobată cu modificări și completări prin Legea nr. 503/2002,
publicată în Monitorul Oficial al României, Partea I, nr. 523 din
18 iulie 2002. La acea dată era în vigoare Constituția din anul
1991, care nu condiționa emiterea unei ordonanțe de urgență
de îndeplinirea exigențelor prevăzute în prezent de alin. (4) și (6)
din art. 115, iar Guvernul a adoptat în temeiul art. 114 alin. (4)
din Legea fundamentală, nerevizuită, actul de înființare a
instituției în cauză.
Totodată, prin Decizia nr. 235 din 5 mai 2005, publicată în
Monitorul Oficial al României, Partea I, nr. 462 din 31 mai 2005,
s-a statuat că modificările și completările aduse prin ordonanțele
de urgență și legile de aprobare a acestora referitoare la actuala
Direcție Națională Anticorupție au păstrat statutul special al
acesteia față de celelalte parchete din structura Ministerului
Public, ăfiind organizat ca parchet specializat în combaterea
infracțiunilor de corupție, structură autonomă cu personalitate
juridică în cadrul Ministerului Public. Activitatea acestui parchet
se desfășoară sub autoritatea ministrului justiției, iar conducerea
sa este exercitată de către un procuror general coordonat de
procurorul general al Parchetului de pe lângă fosta Curte
Supremă de Justiție”.
Or, ținând seama de ăDecizia nr. 235/2005, prin care s-au
declarat neconstituționale prevederile prin care Parchetul
Național Anticorupție era competent cu investigarea infracțiunilor
comise de către deputați și senatori, segmentându-se astfel
major investigarea corupției la nivel înalt și influențându-se
negativ eficiența activității de luptă împotriva acestui fenomen,
cu implicații majore asupra procesului de integrare a României
în Uniunea Europeană, datorită neadaptării la cerințele
europene referitoare la justiție și combaterea corupției și având
în vedere cerința restrângerii competenței organismului
specializat în combaterea corupției la cazurile de mare corupție
definite prin calitatea făptuitorului și prin valoarea prejudiciilor,
precum și a eficientizării acestuia”, Guvernul a emis Ordonanța
de urgență a Guvernului nr. 134/2005 contestată în prezenta
cauză. Prin urmare, având în vedere rațiunea edictării actului
normativ așa cum a fost arătată în preambulul său, Curtea
constată că nu sunt încălcate dispozițiile constituționale ale
art. 115 alin. (4) din Constituție, legiuitorul delegat fiind pe deplin
legitimat în acest sens.
Referitor la afectarea dispozițiilor constituționale ale art. 115
alin. (6), Curtea constată că, potrivit acestora, ăOrdonanțele de
urgență nu pot fi adoptate în domeniul legilor constituționale, nu
pot afecta regimul instituțiilor fundamentale ale statului,
drepturile, libertățile și îndatoririle prevăzute de Constituție,
drepturile electorale și nu pot viza măsuri de trecere silită a unor
bunuri în proprietate publică”. Cu prilejul pronunțării Deciziei
nr. 1.189 din 6 noiembrie 2008, publicată în Monitorul Oficial al
României, Partea I, nr. 787 din 25 noiembrie 2008, Curtea
Constituțională a statuat că ădin interpretarea textului
constituțional se poate deduce că interdicția adoptării de
ordonanțe de urgență este totală și necondiționată atunci când
menționează că nu pot fi adoptate în domeniul legilor
constituționale și că nu pot viza măsuri de trecere silită a unor
bunuri în proprietate publică. În celelalte domenii prevăzute de
text, ordonanțele de urgență nu pot fi adoptate dacă
«afectează», dacă au consecințe negative, dar, în schimb, pot fi
adoptate dacă, prin reglementările pe care le conțin, au

consecințe pozitive în domeniile în care intervin”. Prin urmare, a
afecta presupune ăa suprima”, ăa aduce atingere”, ăa prejudicia”,
ăa vătăma”, ăa leza”, ăa antrena consecințe negative”.
Astfel, referitor la interdicția Guvernului de a adopta o
ordonanță de urgență în domeniul instituțiilor fundamentale ale
statului, în speță Ministerul Public, Curtea constată că, în
prezenta cauză, fondul reglementării constituit de dispozițiile
Ordonanței de urgență a Guvernului nr. 134/2005 nu afectează,
în sensul arătat mai sus, instituția Ministerului Public,
transformarea Parchetului Național Anticorupție în Direcția
Națională Anticorupție fiind un imperativ desprins, pe de o parte,
din rațiuni de conformitate cu Legea fundamentală și impuse la
rândul lor de Decizia Curții Constituționale nr. 235/2005,
definitivă și general obligatorie, și, pe de altă parte, din
necesitatea îmbunătățirii activității acestei structuri specializate.
Întrucât prin natura și finalitatea reglementării criticate nu
s-au evidențiat aspecte negative menite a perturba organizarea
și funcționarea Ministerului Public, Curtea urmează a respinge
o astfel de critică.
În sfârșit, în ce privește critica potrivit căreia Legea
nr. 54/2006 a fost adoptată prin înfrângerea dispozițiilor art. 76
alin. (1), prin aceea că în momentul votării nu a fost întrunită
majoritatea cerută de textul constituțional, Curtea constată că,
potrivit art. 146 din Legea fundamentală, aceasta, în calitate de
garant al supremației Constituției, își exercită competența în
limitele stabilite. Așa fiind, posibilele neajunsuri referitoare la
desfășurarea ședințelor celor două Camere ale Parlamentului
nu pot fi supuse cenzurii instanței de contencios constituțional.
De altfel, și prin Decizia nr. 786 din 13 mai 2009, publicată în
Monitorul Oficial al României, Partea I, nr. 400 din 12 iunie 2009,
Curtea Constituțională a statuat că nu este de competența sa
ăanalizarea eventualelor încălcări ale Regulamentului ședințelor
comune. Curtea Constituțională nu își poate extinde controlul și
asupra actelor de aplicare a regulamentelor, întrucât ar încălca
însuși principiul autonomiei regulamentare a celor două
Camere, instituit prin art. 64 alin. (1) teza întâi din Legea
fundamentală. Analiza Curții este una în drept, fără a viza
aspecte de fapt ale procedurii parlamentare”.
Curtea constată că dispozițiile din Codul de procedură
penală referitoare la interceptarea și înregistrarea convorbirilor
sau comunicărilor efectuate prin telefon sau prin orice mijloc
electronic de comunicare au mai fost supuse controlului său,
prin raportare la critici similare. Astfel, prin Decizia nr. 1.556 din
17 noiembrie 2009, publicată în Monitorul Oficial al României,
Partea I, nr. 887 din 18 decembrie 2009, Curtea Constituțională
a respins ca nefondată excepția de neconstituționalitate a
dispozițiilor art. 911, art. 912 alin. 2 și art. 915 din Codul de
procedură penală. Cu acel prilej a statuat că interceptările și
înregistrările audio sau video prevăd suficiente garanții, prin
reglementarea în detaliu a justificării emiterii autorizației, a
condițiilor și a modalităților de efectuare a înregistrărilor, a
instituirii unor limite cu privire la durata măsurii, a consemnării și
certificării autenticității convorbirilor înregistrate, a redării
integrale a acestora, a definirii persoanelor care sunt supuse
interceptării, iar eventuala nerespectare a acestor reglementări
nu constituie o problemă de constituționalitate, ci una de
aplicare, ceea ce însă excedează competenței Curții
Constituționale, întrucât, potrivit alin. (3) al art. 2 din Legea
nr. 47/1992, ăCurtea Constituțională se pronunță numai asupra
constituționalității actelor cu privire la care a fost sesizată [...]”.
De asemenea, Curtea a mai statuat că ănu poate fi primită
nici susținerea potrivit căreia dispozițiile legale criticate contravin
prevederilor constituționale ale art. 28 și 53, deoarece înseși
textele invocate oferă legiuitorului libertatea unei astfel de
reglementări, secretul corespondenței nefiind un drept absolut,
ci susceptibil de anumite restrângeri, justificate la rândul lor de

MONITORUL OFICIAL AL ROMÂNIEI, PARTEA I, Nr. 71/27.I.2011
necesitatea instrucției penale. Astfel, societățile democratice
sunt amenințate de un fenomen infracțional din ce în ce mai
complex, motiv pentru care statele trebuie să fie capabile de a
combate în mod eficace asemenea amenințări și de a
supraveghea elementele subversive ce acționează pe teritoriul
lor. Așa fiind, asemenea dispoziții legislative devin necesare
într-o societate democratică, în vederea asigurării securității
naționale, apărării ordinii publice ori prevenirii săvârșirii de
infracțiuni”.
Totodată, Curtea a arătat că anumite aspecte invocate într-o
cauză ori alta referitoare la modul de aplicare a dispozițiilor
legale criticate nu constituie o problemă de constituționalitate,
sens în care a reținut că ănu se poate admite însă ideea
înfrângerii prezumției de constituționalitate ca urmare a aplicării
unor dispoziții legale în contradicție cu legea ori cu principiile
fundamentale”.
În plus, însăși Curtea Europeană a Drepturilor Omului a
validat prevederile legale contestate prin Hotărârea din 26 aprilie
2007 în Cauza Dumitru Popescu împotriva României. Astfel,
după ce a reținut existența unei încălcări a art. 8 din Convenția
pentru apărarea drepturilor omului și a libertăților fundamentale,
motivat de împrejurarea că la data comiterii faptelor legislația în
materie era alta, a afirmat că în noul cadru legislativ (prin
modificările aduse de Legea nr. 281/2003 și Legea nr. 356/2006)
există numeroase garanții în materie de interceptare și de
transcriere a comunicațiilor, de arhivare a datelor pertinente și
de distrugere a celor nepertinente. Așa fiind, dispozițiile legale
criticate oferă protecție împotriva amestecului arbitrar în
exercitarea dreptului la viață privată al persoanei, legea folosind
termeni cu un înțeles univoc.
Distinct de acestea, Curtea mai arată că aspectele legate de
modul de interpretare și aplicare a prevederilor art. 911—916 din
Codul de procedură penală excedează competenței sale,
instanțele de judecată de drept comun fiind singurele în drept
să hotărască asupra incidenței textelor contestate într-un anumit
moment procesual.
Cât privește dispozițiile art. 224 ultimul alineat din Codul de
procedură penală, Curtea constată că prin Decizia nr. 524 din
27 iunie 2006, publicată în Monitorul Oficial al României,
Partea I, nr. 764 din 7 septembrie 2006, a respins ca nefondată
excepția de neconstituționalitate a acelorași prevederi, reținând
în esență că ăjudecata se desfășoară de către o instanță
independentă și imparțială, în condiții de publicitate, oralitate și
contradictorialitate, iar judecătorul își fundamentează soluția pe
întregul probatoriu administrat, verificând, evaluând și
coroborând probele, astfel că informațiile culese imediat după
săvârșirea faptei reclamate, în măsura obținerii lor legale, nu pot
crea în mod concret riscul unui abuz de procedură”.
Curtea a reținut că efectuarea în practică, în cadrul actelor
premergătoare, a unor acte specifice urmăririi penale, în scopul
eludării garanțiilor procesuale asigurate persoanelor implicate
într-o urmărire penală, în speță a dreptului la apărare, așa cum
se susține în motivarea excepției de neconstituționalitate din
cauză, chiar dacă ar fi reală, reprezintă o problemă de aplicare
și respectare a legii, care nu intră sub incidența contenciosului
constituțional.
De asemenea, prin Decizia nr. 385 din 13 aprilie 2010,
publicată în Monitorul Oficial al României, Partea I, nr. 317 din
14 mai 2010, Curtea a mai arătat că ăactele premergătoare au
o natură proprie, care nu poate fi identificată sau subsumată
naturii precise și bine determinate a altor instituții. Așa cum
rezultă din chiar denumirea lor, acestea premerg fazei de
urmărire penală, având un caracter de anterioritate desprins din
scopul instituirii lor, și anume acela de a completa informațiile
organelor de urmărire penală, de a verifica informațiile deținute
și de a fundamenta convingerea organului de cercetare penală
ori a procurorului cu privire la oportunitatea începerii ori

9

neînceperii urmăririi penale. Așa fiind, aceste acte, prin
conținutul lor, au un caracter sui generis, limitat însă de
atingerea scopului. Abia dincolo de această graniță se poate
vorbi de o împingere într-un cadru extraprocesual a actelor care
trebuie îndeplinite sub hegemonia garanțiilor impuse de faza
urmăririi penale”.
De altfel, prin Decizia nr. 141 din 5 octombrie 1999, publicată
în Monitorul Oficial al României, Partea I, nr. 585 din
30 noiembrie 1999, Curtea a reținut că ăgarantarea dreptului la
apărare nu se poate asigura în afara procesului penal, înainte de
începerea urmăririi penale, când făptuitorul nu are calitatea
procesuală de învinuit sau inculpat. [... ] Efectuarea de către
organele de urmărire penală a unor acte premergătoare,
anterior începerii urmăririi penale, în vederea strângerii datelor
necesare declanșării procesului penal, nu reprezintă momentul
începerii procesului penal și se efectuează tocmai pentru a se
constata dacă sunt sau nu temeiuri pentru începerea procesului
penal”. S-a mai reținut, de asemenea, că, deși, ăÎn conformitate
cu prevederile art. 224 din Codul de procedură penală, procesulverbal prin care se constată efectuarea unor acte premergătoare
poate constitui mijloc de probă, dreptul la apărare al învinuitului
nu poate fi considerat ca fiind încălcat, pentru că acesta are
posibilitatea de a-l combate cu alt mijloc de probă”, atunci când
instanța ar înțelege să-i dea eficiență.
În sfârșit, distinct de considerentele deciziilor de mai sus,
care își păstrează valabilitatea și în cauza de față, Curtea
constată că dispozițiile art. 100 referitoare la percheziția
domiciliară, precum și cele art. 56 din Legea nr. 161/2003
referitoare la cercetarea unui sistem informatic sau a unui suport
de stocare a datelor informatice, precum și la ridicarea obiectelor
care conțin aceste date nu contravin prevederilor referitoare la
Inviolabilitatea domiciliului, la Secretul corespondenței și la
Dreptul la respectarea vieții private și de familie, deoarece
percheziția constituie un procedeu de descoperire a mijloacelor
materiale de probă, iar încuviințarea ei nu reprezintă un proces,
ci o măsură procesuală luată pentru strângerea probelor
necesare aflării adevărului.
De asemenea, chiar textele constituționale invocate oferă
legiuitorului libertatea unei astfel de reglementări, secretul
corespondenței, precum și inviolabilitatea domiciliului nefiind
drepturi absolute, ci susceptibile de anumite restrângeri,
justificate la rândul lor de necesitatea instrucției penale. Astfel,
societățile democratice sunt amenințate de un fenomen
infracțional din ce în ce mai complex, motiv pentru care statele
trebuie să fie capabile de a combate în mod eficace asemenea
amenințări și de a supraveghea elementele subversive ce
acționează pe teritoriul lor. Așa fiind, asemenea dispoziții
legislative devin necesare într-o societate democratică, în
vederea asigurării securității naționale, apărării ordinii publice
ori prevenirii săvârșirii de infracțiuni.
Totodată, Curtea constată că, potrivit dispozițiilor procedural
penale contestate, percheziția poate fi autorizată numai de
judecător, prin încheiere care trebuie să cuprindă anumite
elemente, și se realizează pe baza unei proceduri prestabilite, în
prezența unor martori asistenți și a persoanei de la care se ridică
obiecte sau înscrisuri sau la care se efectuează percheziția, iar
în lipsa acestuia, în prezența unui reprezentant, membru al
familiei sau vecin. Iată deci că textele criticate conțin numeroase
garanții de natură a oferi protecție împotriva amestecului arbitrar
în exercitarea dreptului la viață privată. Or, de vreme ce acele
prevederi se aplică în mod corespunzător și celor referitoare la
cercetarea unui sistem informatic sau a unui suport de stocare
a datelor informatice, precum și la ridicarea obiectelor care
conțin aceste date, Curtea constată că excepția este
neîntemeiată și în ce privește dispozițiile art. 56 din Legea
nr. 161/2003.

10

MONITORUL OFICIAL AL ROMÂNIEI, PARTEA I, Nr. 71/27.I.2011

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi în ce privește dispozițiile Ordonanței de urgență a
Guvernului nr. 134/2005,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor Ordonanței de urgență a Guvernului nr. 134/2005
pentru modificarea și completarea Ordonanței de urgență a Guvernului nr. 43/2002 privind Direcția Națională Anticorupție, a
dispozițiilor art. 56 din Legea nr. 161/2003 privind unele măsuri pentru asigurarea transparenței în exercitarea demnităților publice,
a funcțiilor publice și în mediul de afaceri, prevenirea și sancționarea corupției, a prevederilor art. 100 și art. 224 ultimul alineat din
Codul de procedură penală, precum și a celor cuprinse în secțiunea V1 Capitolul II a Titlului III din Codul de procedură penală,
excepție ridicată de Adriana Veturia Moldovan în Dosarul nr. 666/33/2010 al Curții de Apel Cluj — Secția penală și de minori.
Definitivă și general obligatorie.
Pronunțată în ședința publică din data de 4 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.475
din 11 noiembrie 2010

privind excepția de neconstituționalitate a prevederilor art. 26 alin. (3)
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945—22 decembrie 1989
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 26 alin. (3) din Legea nr. 10/2001 privind
regimul juridic al unor imobile preluate în mod abuziv în perioada
6 martie 1945—22 decembrie 1989, excepție ridicată de
Societatea Comercială Geometric Service în Dosarul
nr. 27.662/3/2007 al Înaltei Curți de Casație și Justiție — Secția
civilă și de proprietate intelectuală.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 12 februarie 2010, pronunțată în Dosarul
nr. 27.662/3/2007, Înalta Curte de Casație și Justiție — Secția
civilă și de proprietate intelectuală a sesizat Curtea
Constituțională cu excepția de neconstituționalitate a

prevederilor art. 26 alin. (3) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945—22 decembrie 1989, republicată,
excepție ridicată de Societatea Comercială Geometric
Service într-un dosar având ca obiect o acțiune în anulare
a unei dispoziții a Primarului Municipiului București.
În motivarea excepției de neconstituționalitate autorul
consideră că dispozițiile legale criticate contravin art. 16 și
art. 21 din Constituție, precum și art. 6 din Convenția pentru
apărarea drepturilor omului și a libertăților fundamentale,
deoarece, pe de o parte se încalcă principiul egalității în drepturi
prin introducerea unui regim juridic distinct între persoanele care
au dreptul de a ataca dispoziția sau decizia emisă în baza Legii
nr. 10/2001 și terți, ceea ce trebuie avut în vedere fiind natura
actului juridic și nu calitatea persoanei, iar pe de altă parte se
încalcă principiul liberului acces la justiție, deoarece terțele
persoane nu au posibilitatea de a ataca dispoziția sau decizia de
restituire decât pe calea dreptului comun și nu în cadrul legii
speciale.
Înalta Curte de Casație și Justiție — Secția civilă și de
proprietate intelectuală nu și-a exprimat opinia.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 71/27.I.2011
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 26 alin. (3) din Legea nr. 10/2001 privind regimul
juridic al unor imobile preluate în mod abuziv în perioada
6 martie 1945—22 decembrie 1989, republicată în Monitorul
Oficial al României, Partea I, nr. 798 din 2 septembrie 2005, cu
modificările și completările ulterioare, prevederi care au
următorul conținut: ăDecizia sau, după caz, dispoziția motivată
de respingere a notificării sau a cererii de restituire în natură
poate fi atacată de persoana care se pretinde îndreptățită la
secția civilă a tribunalului în a cărui circumscripție se află sediul
unității deținătoare sau, după caz, al entității învestite cu
soluționarea notificării, în termen de 30 de zile de la
comunicare.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 privind egalitatea în drepturi și în art. 21
privind accesul liber la justiție.
Examinând excepția, Curtea constată că s-a mai pronunțat
asupra dispozițiilor art. 26 alin. (3) din Legea nr. 10/2001 privind
regimul juridic al unor imobile preluate în mod abuziv în perioada
6 martie 1945—22 decembrie 1989, prin raportare la critici
asemănătoare, constatând că sunt constituționale. Astfel,
Curtea, prin Decizia nr. 1.248 din 6 octombrie 2009, publicată în
Monitorul Oficial al României, Partea I, nr. 755 din 5 noiembrie
2009 și prin Decizia nr. 1.422 din 5 noiembrie 2009, publicată în
Monitorul Oficial al României, Partea I, nr. 883 din 17 decembrie
2009, a constatat că art. 26 alin. (3) din Legea nr. 10/2001
stabilește dreptul persoanei care se pretinde îndreptățită la
restituirea imobilului de a ataca, la secția civilă a tribunalului
competent, decizia sau, după caz, dispoziția motivată de
respingere a notificării sau a cererii de restituire în natură.
În speța de față, argumentele care stau la baza motivării
excepției vizează nemulțumirea autorului cu privire la limitarea,
prin dispoziția criticată, a categoriei persoanelor care au
calitatea de a promova acțiunea în instanță. Or, în condițiile în
care decizia sau, după caz, dispoziția motivată de respingere a
notificării ori a cererii de restituire privește interesele legitime ale
persoanelor care se pretind îndreptățite, în vederea recuperării

11

bunurilor care le-au aparținut și care au fost preluate abuziv de
stat, numai acestea justifică un interes și, implicit, calitatea
procesuală activă în declanșarea controlului judiciar de legalitate
al respectivelor hotărâri.
Așa fiind, dispozițiile art. 26 alin. (3) din Legea nr. 10/2001 nu
fac altceva decât să reglementeze cadrul desfășurării fazei
judiciare a procedurii privind restituirea imobilelor care fac
obiectul legii reparatorii. Curtea reține că lărgirea acestui cadru
procesual, sub aspectul persoanelor care pot avea calitate
procesuală activă, echivalează cu o completare a legii pe calea
controlului de constituționalitate, operațiune care excedează
competenței Curții Constituționale, care, potrivit art. 2 alin. (3)
din Legea nr. 47/1992, se pronunță numai asupra problemelor
de drept, fără a putea modifica sau completa prevederea legală
supusă controlului.
În ceea ce privește art. 21 din Constituție, Curtea reține că,
în cauza de față, sunt pe deplin aplicabile cele statuate prin
Decizia Plenului nr. 1 din 8 februarie 1994 privind liberul acces
la justiție al persoanelor în apărarea drepturilor, libertăților și
intereselor lor legitime. Astfel, liberul acces la justiție presupune
accesul la mijloacele procedurale prin care justiția se
înfăptuiește și este competența exclusivă a legiuitorului de a
institui regulile de desfășurare a procesului în fața instanțelor
judecătorești, soluție ce rezultă în mod categoric din dispozițiile
constituționale ale art. 126 alin. (2) din Constituție, potrivit cărora
ăCompetența instanțelor judecătorești și procedura de judecată
sunt prevăzute numai prin lege”, și ale art. 129, în conformitate
cu care, ăÎmpotriva hotărârilor judecătorești, părțile interesate și
Ministerul Public pot exercita căile de atac, în condițiile legii”.
Pe cale de consecință, legiuitorul poate institui, în considerarea
unor situații deosebite, reguli speciale de procedură, ca și
modalitățile de exercitare a drepturilor procedurale, principiul
liberului acces la justiție presupunând posibilitatea neîngrădită a
celor interesați de a utiliza aceste proceduri, în formele și în
modalitățile instituite de lege. Dispozițiile art. 21 alin. (2) din
Legea fundamentală, potrivit cărora ăNicio lege nu poate îngrădi
exercitarea acestui drept”, au semnificația că legiuitorul nu poate
exclude de la exercițiul drepturilor procesuale pe care le-a
instituit niciun cetățean ori categorie sau grup social. Tot astfel,
Curtea Europeană a Drepturilor Omului a reținut prin Hotărârea
din 21 februarie 1975, pronunțată în Cauza Golder contra
Regatului Unit al Marii Britanii, că dreptul la instanță nu este un
drept absolut; statele sunt libere să stabilească condiționări ale
acestuia, fără însă să aducă atingere substanței dreptului.
Întrucât nu au intervenit elemente noi, de natură a determina
o reconsiderare a jurisprudenței acesteia, considerentele
reținute de Curte în deciziile menționate sunt valabile și în cauza
de față.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 26 alin. (3) din Legea nr. 10/2001 privind
regimul juridic al unor imobile preluate în mod abuziv în perioada 6 martie 1945—22 decembrie 1989, republicată, cu modificările
și completările ulterioare, excepție ridicată de Societatea Comercială Geometric Service în Dosarul nr. 27.662/3/2007 al Înaltei Curți
de Casație și Justiție — Secția civilă, și de proprietate intelectuală.
Definitivă și general obligatorie.
Pronunțată în ședința publică din data de 11 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

12

MONITORUL OFICIAL AL ROMÂNIEI, PARTEA I, Nr. 71/27.I.2011
CURTEA CONSTITUȚIONALĂ

D E C I Z I A Nr. 1.476
din 11 noiembrie 2010

referitoare la excepția de neconstituționalitate a prevederilor art. 7 alin. (1), art. 9, art. 13 și art. 14
din Ordonanța de urgență a Guvernului nr. 119/2007 privind măsurile pentru combaterea
întârzierii executării obligațiilor de plată rezultate din contracte comerciale,
precum și a dispozițiilor ordonanței în ansamblul său
Augustin Zegrean
Acsinte Gaspar
Mircea Ștefan Minea
Iulia Antoanella Motoc
Petre Lăzăroiu
Puskás Valentin Zoltán
Ion Predescu
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 119/2007
privind măsurile pentru combaterea întârzierii executării
obligațiilor de plată rezultate din contracte comerciale, excepție
ridicată de Societatea Comercială ăEurolemn Trans” — S.R.L.
din Băile Herculane în Dosarul nr. 46.705/3/2009 al Tribunalului
București — Secția a VI-a comercială.
La apelul nominal răspunde partea Societatea Comercială
ăFov Com” — S.R.L. din București prin administrator, lipsind
celelalte părți, față de care procedura de citare a fost legal
îndeplinită. Reprezentantul părții prezente susține că litigiul s-a
rezolvat, astfel încât nu ține să își mai precizeze poziția față de
excepția de neconstituționalitate.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 10 martie 2010, pronunțată în Dosarul
nr. 46.705/3/2009, Tribunalul București — Secția a VI-a
comercială a sesizat Curtea Constituțională cu excepția de
neconstituționalitate a prevederilor Ordonanței de urgență
a Guvernului nr. 119/2007 privind măsurile pentru
combaterea întârzierii executării obligațiilor de plată
rezultate din contracte comerciale, excepție ridicată de
Societatea Comercială ăEurolemn Trans” — S.R.L. într-un dosar
având ca obiect soluționarea unei acțiuni în anulare.
În motivarea excepției de neconstituționalitate autorul
excepției își structurează critica pe două coordonate:
— neconstituționalitatea extrinsecă a dispozițiilor Ordonanței
de urgență a Guvernului nr. 119/2007 prin raportare la
prevederile constituționale cuprinse în art. 115 alin. (4) și (6).
Astfel, se susține că la data adoptării Ordonanței de urgență a
Guvernului nr. 119/2007 nu existau premisele și condițiile care
să permită, din punct de vedere constituțional, adoptarea de
către Guvern a unei ordonanțe de urgență, în condițiile în care
exista deja Ordonanța Guvernului nr. 5/2001 privind procedura
somației de plată, act normativ care reglementa o procedură
similară de combatere a întârzierii executării obligațiilor de plată
rezultate din contractele comerciale. Motivarea urgenței o
reprezintă transpunerea Directivei 2000/35/CE a Parlamentului
European și a Consiliului privind combaterea întârzierii efectuării
plăților în cazul tranzacțiilor comerciale, care, în opinia autorului
excepției, nu reprezintă o situație cu caracter extraordinar a

cărei reglementare nu putea fi amânată. Prin urmare, Ordonanța
de urgență a Guvernului nr. 119/2007 nu îndeplinește condițiile
cumulative de adoptare prevăzute de art. 115 alin. (4) din
Constituție. Pe de altă parte, dispozițiile criticate încalcă norma
constituțională prevăzută de art. 115 alin. (6), obiectul ordonanței
de urgență constând în instituirea unei proceduri rapide și
superficiale prin care se poate ajunge la satisfacerea unor
pretenții bănești, derivate din contractele comerciale.
— neconstituționalitatea intrinsecă a prevederilor art. 7
alin. (1), art. 9, art. 13 și art. 14 din Ordonanța de urgență a
Guvernului nr. 119/2007 prin raportare la prevederile
constituționale cuprinse în art. 1 alin. (3), art. 20 alin. (2), art. 21,
24, 44, 53, 124, 126 și 129, precum și la prevederile art. 6
paragraful 1 din Convenția pentru apărarea drepturilor omului și
a libertăților fundamentale privind dreptul la un proces echitabil,
precum și la art. 14 paragraful 1 din Pactul internațional cu
privire la drepturile civile și politice, referitor la egalitatea în fața
instanțelor de judecată.
Astfel, în opinia autorului excepției, art. 7 alin. (1) din
Ordonanța de urgență a Guvernului nr. 119/2007, precum și
întreaga ordonanță încalcă prevederile constituționale cuprinse
în art. 124 alin. (2), întrucât transformă judecătorul cererii de
emitere a ordonanței de plată într-o autoritate care încearcă să
impună unei părți să plătească o anumită sumă, înainte de a se
efectua orice verificare pertinentă.
Art. 9 contravine art. 1 alin. (3), art. 20 alin. (2), art. 21, art. 44
alin. (2) și art. 53 din Constituție, precum și art. 6 pct. 1 din
Convenția pentru apărarea drepturilor omului și a libertăților
fundamentale, întrucât decăderea debitorului din dreptul de a
contesta creanța prin întâmpinare îl privează pe acesta de
dreptul la un proces echitabil. Teza întâi a alin. (3) al art. 9
încalcă dispozițiile art. 129 din Constituție, întrucât îngrădește
dreptul părții nemulțumite de hotărârea de respingere a cererii
de emitere a unei ordonanțe de plată de a se adresa instanței
superioare pentru verificarea legalității și temeiniciei primei
hotărâri.
Dispozițiile art. 13 violează dispozițiile constituționale
cuprinse în art. 24 alin. (1) și art. 126 alin. (2), precum și
dispozițiile art. 6 paragraful 1 din Convenția pentru apărarea
drepturilor omului și a libertăților fundamentale și ale art. 14
paragraful 1 teza întâi din Pactul internațional cu privire la
drepturile civile și politice, întrucât restrânge dreptul părților la
un proces echitabil și la o judecată imparțială, precum și dreptul
acestora de a beneficia de un control judiciar real, obiectiv și
efectiv.
Prevederile art. 14 limitează accesul liber la justiție prevăzut
de art. 21 din Constituție, întrucât hotărârea de respingere a
cererii în anulare nu poate fi atacată cu recurs, iar alin. (2) al
art. 14 vine în contradicție cu dispozițiile constituționale ale
art. 21 alin. (3), art. 24 alin. (1), art. 126 alin. (2) și art. 129 și cu
prevederile din actele internaționale menționate, întrucât oferă
posibilitatea, fără desfășurarea unui proces pe fondul cauzei, de
a se emite un titlu executoriu împotriva unui pretins debitor, deși
acesta a depus toate demersurile necesare în vederea protejării
intereselor sale legitime.
Tribunalul București — Secția a VI-a comercială
consideră că dispozițiile legale criticate sunt constituționale.

MONITORUL OFICIAL AL ROMÂNIEI, PARTEA I, Nr. 71/27.I.2011
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, așa cum rezultă
din încheierea de sesizare a Curții Constituționale, îl constituie
prevederile Ordonanței de urgență a Guvernului nr. 119/2007
privind măsurile pentru combaterea întârzierii executării
obligațiilor de plată rezultate din contracte comerciale, publicată
în Monitorul Oficial al României, Partea I, nr. 738 din
31 octombrie 2007.
Analizând
argumentele
autorului
excepției
de
neconstituționalitate, Curtea constată că, în realitate, obiectul
criticii îl constituie, în special, dispozițiile art. 7 alin. (1), art. 9,
art. 13 și art. 14 din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale,
precum și dispozițiile ordonanței de urgență, în ansamblul său.
Prevederile art. 7 alin. (1), art. 9, art. 13 și art. 14 din ordonanța
de urgență au următorul conținut:
— Art. 7 alin. (1): ăPentru soluționarea cererii, judecătorul
dispune citarea părților, potrivit dispozițiilor Codului de procedură
civilă referitoare la pricinile urgente, pentru explicații și lămuriri,
precum și pentru a stărui în efectuarea plății sumei datorate de
debitor ori pentru a se ajunge la o înțelegere a părților asupra
modalităților de plată. Citația va fi înmânată părții cu 3 zile
înaintea termenului de judecată.”;
— Art. 9: ă(1) Sub sancțiunea decăderii, debitorul poate
contesta creanța prin întâmpinare.
(2) În cazul în care debitorul contestă creanța, instanța
verifică dacă această contestație este întemeiată.
(3) În cazul în care contestația este întemeiată, instanța va
respinge cererea creditorului printr-o încheiere irevocabilă. În
această situație, creditorul poate introduce cerere de chemare
în judecată potrivit dreptului comun.”;
— Art. 13: ă(1) Împotriva ordonanței de plată debitorul poate
formula cerere în anulare, în termen de 10 zile de la data
comunicării acesteia.
(2) Cererea în anulare se soluționează de către instanța
competentă pentru judecarea fondului cauzei în primă instanță.
(3) Cererea în anulare nu suspendă executarea.
Suspendarea va putea fi însă încuviințată, la cererea debitorului,
numai cu dare de cauțiune, al cărei cuantum va fi fixat de
instanță.
(4) Dacă instanța învestită admite cererea în anulare,
aceasta va anula ordonanța de plată, pronunțând o hotărâre
irevocabilă. Prevederile art. 9 alin. (3) se aplică în mod
corespunzător.
(5) Hotărârea prin care a fost respinsă cererea în anulare
este irevocabilă.”;
— Art. 14: ă(1) Ordonanța de plată, devenită irevocabilă ca
urmare a neintroducerii sau respingerii cererii în anulare,
constituie titlu executoriu.
(2) Împotriva executării silite a ordonanței de plată debitorul
poate face contestație la executare, potrivit dreptului comun. În

13

cadrul contestației nu se pot invoca decât aspecte legate de
procedura de executare.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 1 alin. (3) care garantează drepturile și libertățile
cetățenilor, art. 20 alin. (2) referitoare la prioritatea
reglementărilor internaționale cuprinse în tratate privind drepturi
și libertăți fundamentale ale omului, ratificate de România,
art. 21 privind accesul liber la justiție, art. 24 privind dreptul la
apărare, art. 44 privind dreptul de proprietate privată, art. 53
privind restrângerea exercițiului unor drepturi sau al unor
libertăți, art. 115 alin. (4) și (6) referitoare la delegarea legislativă,
art. 124 privind înfăptuirea justiției, art. 126 privind instanțele
judecătorești și art. 129 privind folosirea căilor de atac, precum
și celor prevăzute în art. 6 paragraful 1 privind dreptul la un
proces echitabil din Convenția pentru apărarea drepturilor
omului și a libertăților fundamentale, precum și în art. 14
paragraful 1 referitoare la egalitatea în fața instanțelor de
judecată din Pactul internațional cu privire la drepturile civile și
politice.
Examinând excepția, Curtea constată că s-a mai pronunțat
asupra dispozițiilor Ordonanței de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale,
atât în ansamblul său, cât și asupra prevederilor art. 7 alin. (1),
art. 9, art. 13 și art. 14, prin raportare la critici asemănătoare,
constatând că sunt constituționale.
În ceea ce privește critica prin raportare la dispozițiile art. 115
alin. (4) din Constituție, prin Decizia nr. 1.070 din 8 septembrie
2009, publicată în Monitorul Oficial al României, Partea I, nr. 703
din 20 octombrie 2009, Curtea a statuat că îndeplinirea obligației
asumate de România față de statele membre ale Uniunii
Europene, constând în transpunerea, până la momentul
aderării, a tuturor directivelor comunitare în vigoare la data
semnării Tratatului de aderare, poate fi considerată o situație
extraordinară a cărei reglementare nu mai poate fi amânată,
ținând cont de faptul că, astfel cum se precizează în preambulul
ordonanței, aceasta transpune în legislația națională prevederile
Directivei 2000/35/CE a Parlamentului European și a Consiliului
din 29 iunie 2000 privind combaterea întârzierii plăților în
tranzacțiile comerciale. Nu poate fi reținută susținerea autorului
excepției potrivit căreia nu era necesară emiterea ordonanței de
urgență criticate, întrucât deja exista în domeniu o reglementare
suficientă, respectiv Ordonanța Guvernului nr. 5/2001 privind
procedura somației de plată. Sub acest aspect, Curtea a
observat că Ordonanța de urgență a Guvernului nr. 119/2007,
transpunând directiva europeană amintită și vizând numai
obligațiile rezultate din contracte comerciale, are ca scop
îmbunătățirea funcționării pieței interne a Uniunii Europene. De
aceea, astfel cum prevede chiar directiva transpusă, domeniul
de aplicare al Ordonanței de urgență a Guvernului nr. 119/2007
este limitat la plăți efectuate ca remunerație pentru tranzacții
comerciale și nu reglementează tranzacțiile cu consumatorii ori
dobânda pentru alte plăți, care pot fi supuse prevederilor
Ordonanței Guvernului nr. 5/2001.
În ceea ce privește dispozițiile art. 7 alin. (1), art. 9, art. 13 și
art. 14 din ordonanță, Curtea s-a pronunțat în repetate rânduri,
exemple fiind Decizia nr. 1.001 din 7 octombrie 2008, publicată
în Monitorul Oficial al României, Partea I, nr. 774 din
18 noiembrie 2008, sau Decizia nr. 1.116 din 16 octombrie 2008,
publicată în Monitorul Oficial al României, Partea I, nr. 776 din
19 noiembrie 2008. Cu acele prilejuri, Curtea a constatat că
Ordonanța de urgență a Guvernului nr. 119/2007 a fost adoptată
pentru a stabili măsuri pentru combaterea întârzierii executării
obligațiilor de plată asumate prin contracte comerciale și pentru
stabilirea unei proceduri simplificate de soluționare a acțiunilor
în justiție având ca obiect asemenea obligații. Or, potrivit art. 126
din Constituție, competența instanțelor de judecată și procedura
în fața acestora se stabilesc prin lege.

14

MONITORUL OFICIAL AL ROMÂNIEI, PARTEA I, Nr. 71/27.I.2011

Curtea observă că Ordonanța de urgență a Guvernului
nr. 119/2007 reglementează procedura recuperării pe cale
judecătorească exclusiv a acelor creanțe care izvorăsc din
contracte comerciale și care sunt, în același timp, certe, lichide
și exigibile. În acest scop, la cererea privind creanța de plată a
prețului, creditorul trebuie să anexeze, potrivit art. 6 alin. (2) din
ordonanță, înscrisurile ce atestă cuantumul sumei datorate,
precum și orice alte înscrisuri doveditoare ale acesteia. Potrivit
art. 9, debitorul poate contesta creanța prin întâmpinare,
instanța urmând să verifice dacă această contestație este
întemeiată, iar art. 10 alin. (1) prevede că, în cazul în care, ca
urmare a verificării cererii pe baza înscrisurilor depuse, a
declarațiilor părților, precum și a celorlalte probe administrate,
constată că cererea este întemeiată, instanța emite o ordonanță

de plată, în care se precizează suma și termenul de plată.
Conform art. 13 alin. (1), împotriva ordonanței de plată debitorul
poate formula cerere în anulare, în termen de 10 zile de la data
comunicării acesteia. Din toate aceste texte de lege rezultă în
mod evident că procedura ce face obiectul Ordonanței de
urgență a Guvernului nr. 119/2007 se desfășoară într-un cadru
procesual menit să asigure toate garanțiile ce caracterizează un
proces echitabil, iar debitorul are la îndemână suficiente
mijloace procedurale pentru a-și apăra interesele.
Întrucât nu au intervenit elemente noi, de natură a determina
o reconsiderare a jurisprudenței acesteia, considerentele
reținute de Curte în deciziile menționate sunt valabile și în cauza
de față.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 7 alin. (1), art. 9, art. 13 și art. 14 din
Ordonanța de urgență a Guvernului nr. 119/2007 privind măsurile pentru combaterea întârzierii executării obligațiilor de plată
rezultate din contracte comerciale, precum și a dispozițiilor ordonanței în ansamblul său, excepție ridicată de Societatea Comercială
ăEurolemn Trans” — S.R.L. din Băile Herculane în Dosarul nr. 46.705/3/2009 al Tribunalului București — Secția a VI-a comercială.
Definitivă și general obligatorie.
Pronunțată în ședința publică din data de 11 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 1.479
din 11 noiembrie 2010

referitoare la excepția de neconstituționalitate a prevederilor art. 1, art. 2 și art. 7
din Ordonanța de urgență a Guvernului nr. 119/2007 privind măsurile pentru combaterea
întârzierii executării obligațiilor de plată rezultate din contracte comerciale
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 1, art. 2 și art. 7 alin. (1) din Ordonanța de
urgență a Guvernului nr. 119/2007 privind măsurile pentru
combaterea întârzierii executării obligațiilor de plată rezultate
din contracte comerciale, excepție ridicată de Societatea
Comercială ăSuki Group” — S.R.L. din București în Dosarul
nr. 16.560/300/2009 al Judecătoriei Sectorului 2 București —
Secția civilă și care formează obiect al Dosarului nr. 755D/2010
al Curții Constituționale.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în dosarele
nr. 3.985D/2010 și nr. 4.008D/2010, având ca obiect excepția

de neconstituționalitate a dispozițiilor art. 7 din Ordonanța de
urgență a Guvernului nr. 119/2007 privind măsurile pentru
combaterea întârzierii executării obligațiilor de plată rezultate
din contracte comerciale, excepție ridicată de Banca
Transilvania — S.A. din Cluj-Napoca. La apelul nominal se
constată lipsa părților, față de care procedura de citare este legal
îndeplinită. Curtea, din oficiu, pune în discuție conexarea
dosarelor nr. 3.985D/2010 și nr. 4.008D/2010 la Dosarul
nr. 755D/2010, având în vedere că acestea au un obiect parțial
identic.
Reprezentantul Ministerului Public arată că este de acord cu
conexarea cauzelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 3.985D/2010 și
nr. 4.008D/2010 la Dosarul nr. 755D/2010, care este primul
înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarelor, reține următoarele:
Prin Încheierea din 11 ianuarie 2010, pronunțată în Dosarul
nr. 16.560/300/2009, Judecătoria Sectorului 2 București —
Secția civilă a sesizat Curtea Constituțională cu excepția de

MONITORUL OFICIAL AL ROMÂNIEI, PARTEA I, Nr. 71/27.I.2011
neconstituționalitate a prevederilor art. 1, art. 2 și art. 7
alin. (1) din Ordonanța de urgență a Guvernului nr. 119/2007
privind măsurile pentru combaterea întârzierii executării
obligațiilor de plată rezultate din contracte comerciale.
Prin încheierile din 27 septembrie 2010, pronunțate în
dosarele nr. 9.491/196/2010 și nr. 9.490/196/2010, Judecătoria
Brăila a sesizat Curtea Constituțională cu excepția de
neconstituționalitate a prevederilor art. 7 din Ordonanța de
urgență a Guvernului nr. 119/2007 privind măsurile pentru
combaterea întârzierii executării obligațiilor de plată
rezultate din contracte comerciale.
Excepția a fost ridicată de Societatea Comercială ăSuki
Group” — S.R.L., respectiv de Banca Transilvania — S.A. din
Cluj-Napoca, în dosare având ca obiect emiterea unei
ordonanțe de plată.
În motivarea excepției de neconstituționalitate autorii
excepției susțin, în principal, că prevederile art. 1, art. 2 și art. 7
din Ordonanța de urgență a Guvernului nr. 119/2007 sunt
neconstituționale, deoarece debitorului i se îngrădește dreptul
la apărare din cauza faptului că nu poate administra toate
probele legale pentru stabilirea situației de fapt reale,
examinarea instanței rezumându-se doar la actele depuse,
precum și prin faptul că partea, nefiind citată, nu își poate angaja
avocat, creându-se astfel un privilegiu de jurisdicție pentru
debitor. Prin limitările și obligațiile impuse de textul de lege
criticat, judecătorul nu se poate manifesta independent și
imparțial, fiind obligat să stăruie, încă de la primul termen, în
efectuarea plății pretinse de creditor, fără a da posibilitatea
debitorului de a se apăra și de a propune probe în combaterea
susținerilor acestuia, împrejurare ce contravine principiului
potrivit căruia justiția se înfăptuiește în numele legii, fiind unică,
imparțială și egală pentru toți.
În opinia autorilor, dispozițiile legale criticate încalcă
prevederile constituționale referitoare la accesul liber la justiție,
deoarece permit instanței de judecată să soluționeze o cauză
fără a-și exercita obligația de aflare a adevărului, doar pe baza
susținerilor subiective ale creditorului, fără ca debitorul să poată
administra probe în apărare, ducând la emiterea titlului
executoriu în urma unui proces sumar.
În ceea ce privește dispozițiile art. 7 alin. (1) din Ordonanța
de urgență a Guvernului nr. 119/2007, autorii excepției consideră
că aceste dispoziții încalcă prevederile constituționale referitoare
la accesul liber la justiție și dreptul la un proces echitabil,
deoarece nu oferă debitorului posibilitatea să se folosească de
toate mijloacele legale pentru a-și apăra interesele și pentru a
duce la soluționarea în mod echitabil a cauzei deduse judecății.
Pe de altă parte, autorii excepției susțin că ordonanța de
urgență este neconstituțională în ansamblul ei, deoarece
consacră norme discriminatorii pentru părțile aflate în proces.
Judecătoria Sectorului 2 București și Judecătoria Brăila
consideră că excepția de neconstituționalitate este nefondată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

15

Obiectul excepției de neconstituționalitate îl constituie
prevederile art. 1, art. 2 și art. 7 din Ordonanța de urgență a
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din contracte
comerciale, prevederi care au următorul conținut:
— Art. 1: ăÎn sensul prezentei ordonanțe de urgență, termenii
și expresiile de mai jos au următoarele semnificații:
1. contract comercial reprezintă contractul încheiat între
comercianți ori între aceștia și o autoritate contractantă, având
ca obiect furnizarea unor bunuri sau prestarea de servicii contra
unui preț constând într-o sumă de bani;
2. autoritate contractantă reprezintă:
a) oricare organism al statului — autoritate publică sau
instituție publică — care acționează la nivel central ori la nivel
regional sau local;
b) oricare organism de drept public, altul decât unul dintre
cele prevăzute la lit. a), cu personalitate juridică care a fost
înființat pentru a satisface nevoi de interes general, fără caracter
comercial sau industrial, și care se află în cel puțin una dintre
următoarele situații:
— este finanțat, în majoritate, de către o autoritate
contractantă, astfel cum este definită la lit. a), sau de către un alt
organism de drept public;
— se află în subordinea sau este supus controlului unei
autorități contractante, astfel cum este definită la lit. a), sau unui
alt organism de drept public;
— în componența consiliului de administrație/organului de
conducere sau de supervizare mai mult de jumătate din numărul
membrilor acestuia sunt numiți de către o autoritate
contractantă, astfel cum este definită la lit. a), sau de către un alt
organism de drept public;
c) orice asociere formată de una sau mai multe autorități
contractante dintre cele prevăzute la lit. a) sau b);
d) oricare întreprindere publică ce desfășoară una sau mai
multe dintre activitățile prevăzute la cap. VIII secțiunea 1 din
Ordonanța de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de concesiune de
servicii, aprobată cu modificări și completări prin Legea
nr. 337/2006, cu modificările și completările ulterioare, atunci
când aceasta atribuie contracte de achiziție publică sau încheie
acorduri-cadru destinate efectuării respectivelor activități;
e) oricare subiect de drept, altul decât cele prevăzute la
lit. a)—d), care desfășoară una sau mai multe dintre activitățile
prevăzute la cap. VIII secțiunea 1 din Ordonanța de urgență a
Guvernului nr. 34/2006, aprobată cu modificări și completări prin
Legea nr. 337/2006, cu modificările și completările ulterioare, în
baza unui drept special sau exclusiv, astfel cum este acesta
definit la art. 3 lit. k) din ordonanța menționată, acordat de o
autoritate competentă, atunci când acesta atribuie contracte de
achiziție publică sau încheie acorduri-cadru destinate efectuării
respectivelor activități;
3. întârzierea plății reprezintă depășirea termenului
contractual sau legal stabilit pentru executarea obligației de
plată a prețului;
4. titlu executoriu reprezintă hotărârea pronunțată de o
instanță judecătorească sau decizia de plată emisă de altă
autoritate competentă, prin care s-a dispus fie plata imediată,
fie plata în rate, care permite creditorului să recupereze
creanțele de la debitor prin mijloace de executare silită.”;
— Art. 2: ă(1) Prezenta ordonanță de urgență se aplică
creanțelor certe, lichide și exigibile ce reprezintă obligații de
plată a unor sume de bani care rezultă din contracte comerciale.
(2) Nu sunt incluse în sfera de aplicare a prezentei ordonanțe
de urgență:
a) creanțele înscrise la masa credală în cadrul unei proceduri
de insolvență;
b) contractele încheiate între comercianți și consumatori.”;

16

MONITORUL OFICIAL AL ROMÂNIEI, PARTEA I, Nr. 71/27.I.2011

— Art. 7: ă(1) Pentru soluționarea cererii, judecătorul dispune
citarea părților, potrivit dispozițiilor Codului de procedură civilă
referitoare la pricinile urgente, pentru explicații și lămuriri,
precum și pentru a stărui în efectuarea plății sumei datorate de
debitor ori pentru a se ajunge la o înțelegere a părților asupra
modalităților de plată. Citația va fi înmânată părții cu 3 zile
înaintea termenului de judecată.
(2) Când creditorul învederează că, deși a făcut tot ce i-a stat
în putință, nu a izbutit să afle domiciliul sau sediul pârâtului,
președintele instanței va dispune citarea acestuia prin
publicitate. Afișarea, precum și publicarea citației în Monitorul
Oficial al României, Partea a III-a, sau într-un ziar de largă
circulație se fac cu 5 zile înainte de data fixată pentru judecată.
(3) La citația pentru debitor se vor anexa, în copie, cererea
creditorului și actele depuse de acesta în dovedirea pretențiilor.
(4) În citație se va preciza că până cel mai târziu în ziua fixată
pentru înfățișare, debitorul este obligat să depună întâmpinare,
sub sancțiunea decăderii din dreptul de a mai propune probe și
de a invoca excepții, în afara celor de ordine publică. În cazul
nedepunerii întâmpinării, instanța poate considera aceasta ca o
recunoaștere a pretențiilor creditorului.”
În opinia autorilor excepției de neconstituționalitate,
prevederile legale criticate contravin dispozițiilor cuprinse în
art. 21 privind liberul acces la justiție, art. 24 privind dreptul la
apărare și art. 124 privind înfăptuirea justiției.
Examinând excepția, Curtea constată că s-a mai pronunțat
asupra dispozițiilor criticate, prin raportare la critici similare,
constatând că sunt constituționale. Astfel, prin Decizia nr. 964
din 6 iulie 2010, publicată în Monitorul Oficial al României,
Partea I, nr. 607 din 27 august 2010, și Decizia nr. 965 din 6 iulie
2010, publicată în Monitorul Oficial al României, Partea I, nr. 607
din 27 august 2010, Curtea a constatat că Ordonanța de urgență

a Guvernului nr. 119/2007 a fost adoptată pentru a stabili măsuri
pentru combaterea întârzierii executării obligațiilor de plată
asumate prin contracte comerciale și pentru stabilirea unei
proceduri simplificate de soluționare a acțiunilor în justiție având
ca obiect asemenea obligații. Potrivit art. 126 din Constituție,
competența instanțelor de judecată și procedura în fața acestora
se stabilesc prin lege, precum ordonanța de urgență criticată.
Prevederile de lege criticate sunt în sensul aplicării
principiului rolului activ al judecătorului, care, la soluționarea
pricinilor în primă instanță, are obligația de a încerca împăcarea
părților. Faptul că, potrivit art. 7 din Ordonanța de urgență a
Guvernului nr. 119/2007, judecătorul citează părțile pentru
explicații și lămuriri și stăruie în efectuarea plății sumei datorate
nu înseamnă că acesta se antepronunță, întrucât hotărârea se
va da numai după ce judecătorul va analiza toate probele aflate
la dosar, inclusiv cele propuse de debitor. Mai mult, art. 2 din
ordonanța de urgență prevede că procedura reglementată de
acest act normativ vizează exclusiv creanțele certe, lichide și
exigibile ce reprezintă obligații de plată a unor sume de bani
care rezultă din contracte comerciale, iar art. 10 dispune că
ordonanța de plată se va emite numai în urma verificării cererii
pe baza înscrisurilor depuse, a declarațiilor părților, precum și a
celorlalte probe administrate, instanța constatând că cererea
este întemeiată.
Pe de altă parte, dispozițiile Ordonanței de urgență a
Guvernului nr. 119/2007 dau posibilitatea contestării de către
debitor a ordonanței de plată și reglementează procedura pentru
exercitarea căii de atac.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în aceste decizii își
păstrează valabilitatea și în cauza de față.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 1, art. 2 și art. 7 din Ordonanța de urgență
a Guvernului nr. 119/2007 privind măsurile pentru combaterea întârzierii executării obligațiilor de plată rezultate din contracte
comerciale, excepție ridicată de Societatea Comercială ăSuki Group” — S.R.L. din București în Dosarul nr. 16.560/300/2009 al
Judecătoriei Sectorului 2 București — Secția civilă și de Banca Transilvania — S.A. din Cluj-Napoca în dosarele nr. 9.491/196/2010
și nr. 9.490/196/2010 ale Judecătoriei Brăila.
Definitivă și general obligatorie.
Pronunțată în ședința publică din data de 11 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

Cristina-Gabriela F. Popescu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 71/27.I.2011 conține 16 pagini.

Prețul: 3,20 lei

&JUYDGY|449558]
ISSN 1453—4495

