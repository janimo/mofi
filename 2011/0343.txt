Anul 179 (XXIII) — Nr. 343

PARTEA I

Miercuri, 18 mai 2011

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 177 din 8 februarie 2011 referitoare la excepția de
neconstituționalitate a dispozițiilor art. 298 alin. (2)
ultima liniuță din Legea nr. 53/2003 — Codul muncii ....

2–3

Decizia nr. 184 din 10 februarie 2011 referitoare la excepția de
neconstituționalitate a dispozițiilor art. 1851 alin. (3),
art. 193 alin. (2) lit. a), art. 20651 alin. (1), art. 212
alin. (1) și art. 213 din Legea nr. 571/2003 privind
Codul fiscal și art. 220 alin. (1) lit. a) din Ordonanța
Guvernului nr. 92/2003 privind Codul de procedură
fiscală ........................................................................

3–5

Decizia nr. 186 din 10 februarie 2011 referitoare la excepția de
neconstituționalitate a dispozițiilor art. 1924 alin. (2),
art. 20621 alin. (10) și art. 20643 alin. (3) și (4) din
Legea nr. 571/2003 privind Codul fiscal ....................

6–7

Decizia nr. 209 din 15 februarie 2011 referitoare la excepția de
neconstituționalitate a prevederilor art. 2 lit. b) și
art. 6—11 din Ordonanța de urgență a Guvernului
nr. 24/2008 privind accesul la propriul dosar și
deconspirarea Securității și ale art. 6 din Legea
nr. 303/2004 privind statutul judecătorilor și procurorilor......

8–10

Decizia nr. 251 din 17 februarie 2011 referitoare la excepția de
neconstituționalitate a dispozițiilor art. 5 alin. (1) lit. a)
teza întâi din Legea nr. 221/2009 privind condamnările
cu caracter politic și măsurile administrative asimilate
acestora, pronunțate în perioada 6 martie 1945—
22 decembrie 1989 ....................................................

10–13

Decizia nr. 266 din 22 februarie 2011 referitoare la excepția de
neconstituționalitate a dispozițiilor art. 360, art. 363
alin. 1 și 3 și art. 3853 din Codul de procedură penală ....

14–15

2

MONITORUL OFICIAL AL ROMÂNIEI, PARTEA I, Nr. 343/18.V.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 177
din 8 februarie 2011

referitoare la excepția de neconstituționalitate a dispozițiilor art. 298 alin. (2)
ultima liniuță din Legea nr. 53/2003 — Codul muncii
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 298 alin. (2) ultima liniuță din Legea
nr. 53/2003 — Codul muncii, excepție ridicată de Societatea
Comercială ăPetrom” — S.A. din București în Dosarul
nr. 921/40/2009 al Tribunalului Botoșani — Secția civilă, care
formează
obiectul
Dosarului
Curții
Constituționale
nr. 3.808D/2010.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în dosarele
nr. 3.809D/2010 și nr. 3.815D/2010, având ca obiect excepția
de neconstituționalitate a prevederilor art. 298 alin. (2) ultima
liniuță din Legea nr. 53/2003 — Codul muncii, excepție ridicată
de Societatea Comercială ăPetrom” — S.A. din București în
Dosarul nr. 1.836/40/2009 al Tribunalului Botoșani — Secția
civilă, respectiv în Dosarul nr. 1.402/90/2010 al Tribunalului
Vâlcea — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public arată că este de acord cu
conexarea cauzelor.
Curtea, având în vedere identitatea de obiect a cauzelor, în
temeiul art. 53 alin. (5) din Legea nr. 47/1992 privind organizarea
și funcționarea Curții Constituționale, dispune conexarea
dosarelor nr. 3.809D/2010 și nr. 3.815D/2010 la Dosarul
nr. 3.808D/2010, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
având în vedere jurisprudența constantă a Curții Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 16 iunie 2009, pronunțate în dosarele
nr. 921/40/2009 și nr. 1.836/40/2009, Tribunalul Botoșani —
Secția civilă a sesizat Curtea Constituțională cu excepția de
neconstituționalitate a dispozițiilor art. 298 alin. (2) ultima
liniuță din Legea nr. 53/2003 — Codul muncii.
Prin Încheierea din 10 septembrie, pronunțată în Dosarul
nr. 1.402/90/2010, Tribunalul Vâlcea — Secția civilă a sesizat

Curtea Constituțională cu excepția de neconstituționalitate
a dispozițiilor art. 298 alin. (2) ultima liniuță din Legea
nr. 53/2003 — Codul muncii.
Excepția de neconstituționalitate a fost ridicată de Societatea
Comercială ăPetrom” — S.A. din București în cauze având ca
obiect soluționarea unor acțiuni în pretenții privind drepturi
salariale.
În motivarea excepției de neconstituționalitate se susține,
în esență, că textul de lege criticat a fost interpretat de către
instanțele de judecată ca realizând o abrogare implicită a
prevederilor art. 72 din Legea nr. 168/1999 privind soluționarea
conflictelor de muncă. Or, după intrarea în vigoare a Legii
nr. 24/2000 privind normele de tehnică legislativă pentru
elaborarea actelor normative, nu mai există temei legal pentru a
opera abrogarea implicită, dispozițiile art. 62 și 63 din Legea
nr. 24/2000 reglementând în mod imperativ abrogarea expresă
directă, cu enumerarea datelor de identificare a tuturor actelor
normative vizate. Prin urmare, prevederile art. 298 alin. (2)
ultima liniuță din Legea nr. 53/2003 — Codul muncii trebuie
interpretate prin prisma regulilor de tehnică legislativă
reglementate de art. 1 alin. (2) și art. 15 din Legea nr. 24/2000.
În opinia autorului excepției, orice altă interpretare este contrară
jurisprudenței Curții Europene a Drepturilor Omului, potrivit
căreia legiuitorul are obligația elaborării unor dispoziții legale
eficiente din punctul de vedere al aplicabilității acestora, în
sensul că ele trebuie să fie coerente, să evite paralelismul
legislativ și să aibă vocația de a respecta drepturile și libertățile
fundamentale (Cauza Unedic împotriva Franței, 2008, Katz
împotriva României, 2009, și Santo Pinto împotriva Portugaliei,
2008). Se susține că prin pronunțarea unor hotărâri judecătorești
diferite asupra aceleiași probleme de drept este încălcat art. 6
din Convenția pentru apărarea drepturilor omului și a libertăților
fundamentale.
Mai mult, în temeiul art. 1 alin. (5) din Constituție,
Parlamentul este obligat să respecte Constituția și celelalte legi,
respectiv poate să modifice prevederile legale în vigoare prin
abrogare expresă, dar nu implicită, fiindcă, procedând în acest
mod, ar contraveni principiului coerenței legislative.
Tribunalul Botoșani — Secția civilă arată că, într-o speță
similară, Curtea Constituțională a respins o excepție de
neconstituționalitate a dispozițiilor criticate, ca inadmisibilă,
deoarece se pun în discuție modul de aplicare în timp a unor
norme de lege, precum și raportul dintre legea specială și
dreptul comun în materia dreptului muncii.
Tribunalul Vâlcea — Secția civilă arată că asupra
neconstituționalității acestor prevederi Curtea Constituțională
s-a pronunțat în sensul respingerii excepției ca inadmisibilă.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Guvernul, în punctul său de vedere, în dosarele
nr. 3.808D/20010 și nr. 3.809D/2010, apreciază că excepția de
neconstituționalitate este inadmisibilă.

MONITORUL OFICIAL AL ROMÂNIEI, PARTEA I, Nr. 343/18.V.2011
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, punctul de vedere al Guvernului, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 298 alin. (2) ultima liniuță din Legea nr. 53/2003 —
Codul muncii, publicată în Monitorul Oficial al României,
Partea I, nr. 72 din 5 februarie 2003, cu modificările și
completările ulterioare, care au următorul conținut: ăPe data
intrării în vigoare a prezentului cod se abrogă: [...] orice alte
dispoziții contrare”.
În opinia autorului excepției de neconstituționalitate,
prevederile legale criticate contravin dispozițiilor art. 1 alin. (4) și
(5) privind separația puterilor în stat și supremația Constituției
și a legilor, celor ale art. 73 alin. (3) lit. p) privind reglementarea
prin lege organică a raporturilor de muncă, sindicatelor,
patronatelor și protecției sociale și ale art. 79 alin. (1) din
Constituție privind rolul Consiliului Legislativ.

3

Examinând excepția de neconstituționalitate, Curtea reține
că s-a pronunțat asupra dispozițiilor de lege criticate prin
numeroase decizii. Spre exemplu prin Decizia nr. 1.017 din
7 iulie 2009, publicată în Monitorul Oficial al României, Partea I,
nr. 567 din 14 august 2009, respingând excepția de
neconstituționalitate ca inadmisibilă. Curtea a constatat că
întreaga motivare a acesteia se referea la modul de interpretare
și aplicare în timp a două legi organice, și anume Legea
nr. 53/2003 — Codul muncii și Legea nr. 168/1999 privind
soluționarea conflictelor de muncă.
Curtea a constatat că aspectele invocate de autorul excepției
țin de modul de aplicare a legii și de stabilirea unei interpretări
unitare a actelor normative, iar soluționarea acestora nu intră în
competența instanței de contencios constituțional, așa cum este
reglementată aceasta de Legea fundamentală și de Legea
nr. 47/1992, ci în cea a Înaltei Curți de Casație și Justiție și a
celorlalte instanțe de judecată, în conformitate cu dispozițiile
art. 126 alin. (1) și (3) din Constituție.
De asemenea, Curtea a reținut că atribuțiile sale privind
analiza conformității unor texte de lege cu Constituția nu se pot
extinde și asupra aspectelor ce țin de respectarea normelor de
tehnică legislativă, atât timp cât aceste norme nu au relevanță
în plan constituțional.
Întrucât nu au intervenit elemente noi, de natură să modifice
jurisprudența Curții, atât soluția, cât și considerentele deciziei
menționate își păstrează valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 298 alin. (2) ultima liniuță din Legea
nr. 53/2003 — Codul muncii, excepție ridicată de Societatea Comercială ăPetrom” — S.A. din București în dosarele nr. 921/40/2009
și nr. 1.836/40/2009 ale Tribunalului Botoșani — Secția civilă și în Dosarul nr. 1.402/90/2010 al Tribunalului Vâlcea — Secția civilă.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 184
din 10 februarie 2011

referitoare la excepția de neconstituționalitate a dispozițiilor art. 1851 alin. (3), art. 193 alin. (2)
lit. a), art. 20651 alin. (1), art. 212 alin. (1) și art. 213 din Legea nr. 571/2003 privind Codul fiscal
și art. 220 alin. (1) lit. a) din Ordonanța Guvernului nr. 92/2003 privind Codul de procedură fiscală
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Daniela Ramona Marițiu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 1851 alin. (3), art. 193 alin. (1) și alin. (2) lit. a)
și art. 212 alin. (1) și (2) din Legea nr. 571/2003 privind Codul
fiscal și art. 220 alin. (1) lit. a) din Ordonanța Guvernului

4

MONITORUL OFICIAL AL ROMÂNIEI, PARTEA I, Nr. 343/18.V.2011

nr. 92/2003 privind Codul de procedură fiscală, excepție ridicată
de Societatea Comercială ăUrsus Breweries” — S.A. din
București în Dosarul nr. 12.035/211/2007 al Tribunalului Cluj —
Secția mixtă de contencios administrativ și fiscal, de conflicte de
muncă și asigurări sociale.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 19 martie 2010, pronunțată în Dosarul
nr. 12.035/211/2007, Tribunalul Cluj — Secția mixtă de
contencios administrativ și fiscal, de conflicte de muncă și
asigurări sociale a sesizat Curtea Constituțională cu
excepția de neconstituționalitate a dispozițiilor art. 1851
alin. (3), art. 193 alin. (1) și alin. (2) lit. a) și art. 212 alin. (1)
și (2) din Legea nr. 571/2003 privind Codul fiscal și art. 220
alin. (1) lit. a) din Ordonanța Guvernului nr. 92/2003 privind
Codul de procedură fiscală, excepție ridicată de Societatea
Comercială ăUrsus Breweries” — S.A. din București.
În motivarea excepției de neconstituționalitate autorul
acesteia susține, în esență, că dispozițiile art. 1851 alin. (3),
art. 193 alin. (1) și alin. (2) lit. a) și art. 212 alin. (1) și (2) din
Legea nr. 571/2003 privind Codul fiscal sunt neconstituționale,
deoarece creează o discriminare între operatorii economici din
perspectiva plății accizelor datorate. Astfel, dacă pentru
produsele accizabile provenite din producția internă plata accizei
se face până în ziua de 25 a lunii următoare celei în care acciza
devine exigibilă, pentru produsele provenite din spațiul
comunitar sau din import, plata accizelor se face în ziua
lucrătoare imediat următoare celei în care au fost recepționate
produsele.
În continuare arată că dispozițiile art. 220 alin. (1) lit. a) din
Ordonanța Guvernului nr. 92/2003 privind Codul de procedură
fiscală sunt neconstituționale, deoarece creează posibilitatea
sancționării contravenționale a operatorului economic ăoricând
pe parcursul termenului de prescripție a răspunderii
contravenționale”, precum și a aplicării măsurii complementare
a confiscării mărfii sau a contravalorii acesteia.
Tribunalul Cluj — Secția mixtă de contencios
administrativ și fiscal, de conflicte de muncă și asigurări
sociale arată că excepția de neconstituționalitate este
neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului arată că dispozițiile art. 1851 alin. (3) și
cele ale art. 193 alin. (1) și alin. (2) lit. a) din Legea nr. 571/2003
privind Codul fiscal au fost abrogate, începând cu 1 aprilie 2010,
prin art. III alin. (3) din Ordonanța de urgență a Guvernului
nr. 109/2009, astfel încât excepția de neconstituționalitate ce
privește aceste texte de lege este inadmisibilă.
În ceea ce privește dispozițiile art. 212 alin. (1) și (2) din
Legea nr. 571/2003 privind Codul fiscal, se arată că acestea au
fost modificate în substanța lor prin Ordonanța de urgență a
Guvernului nr. 109/2009, soluția legislativă nefiind preluată. Așa
fiind, excepția de neconstituționalitate ce privește acest text de
lege este, de asemenea, inadmisibilă.
Referitor la excepția de neconstituționalitate a dispozițiilor
art. 220 alin. (1) lit. a) din Ordonanța Guvernului nr. 92/2003

privind Codul de procedură fiscală, arată că aceasta este
neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile reprezentantului Ministerului Public, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Prin încheiere, Tribunalul Cluj — Secția mixtă de contencios
administrativ și fiscal, de conflicte de muncă și asigurări sociale
a sesizat Curtea Constituțională cu excepția de
neconstituționalitate a dispozițiilor art. 1851 alin. (3), art. 193
alin. (1) și alin. (2) lit. a) și art. 212 alin. (1) și (2) din Legea
nr. 571/2003 privind Codul fiscal, publicată în Monitorul Oficial al
României, Partea I, nr. 927 din 23 decembrie 2003, precum și a
dispozițiilor art. 220 alin. (1) lit. a) din Ordonanța Guvernului
nr. 92/2003 privind Codul de procedură fiscală, republicată în
Monitorul Oficial al României, Partea I, nr. 513 din 31 iulie 2007,
cu următorul conținut:
— Art. 1851 alin. (3): ăPentru operatorii înregistrați, acciza va
deveni exigibilă la momentul recepționării produselor.”
— Art. 193 alin. (1) și alin. (2) lit. a): ă(1) Accizele sunt venituri
la bugetul de stat. Termenul de plată a accizelor este până la
data de 25 inclusiv a lunii următoare celei în care acciza devine
exigibilă.”
(2) Prin excepție de la prevederile alin. (1), termenul de plată
a accizelor este:
a) în cazul operatorilor înregistrați — ziua lucrătoare imediat
următoare celei în care au fost recepționate produsele
accizabile.”;
— Art. 212 alin. (1) și (2): ă(1) Pentru produsele provenite din
producția internă, accizele se plătesc la bugetul de stat până la
data de 25 inclusiv a lunii următoare celei în care acciza devine
exigibilă.
(2) Pentru alte produse accizabile, provenite din teritoriul
comunitar sau din import, plata accizelor se face în ziua
lucrătoare imediat următoare celei în care au fost recepționate
produsele sau la momentul înregistrării declarației vamale de
import, după caz.”
Dispozițiile art. 1851 alin. (3) și art. 193 alin. (1) și alin. (2)
lit. a) au fost abrogate prin art. III alin. (3) din Ordonanța de
urgență a Guvernului nr. 109/2009 pentru modificarea și
completarea Legii nr. 571/2003 privind Codul fiscal, publicată în
Monitorul Oficial al României, Partea I, nr. 689 din 13 octombrie
2009. Dispozițiile art. 212 alin. (1) și (2) din Legea nr. 571/2003
privind Codul fiscal au fost modificate prin art. I pct. 149 din
Ordonanța de urgență a Guvernului nr. 109/2009. Soluția
legislativă conținută de dispozițiile art. 193 alin. (1) a fost
preluată, în esență, în art. 20651 alin. (1), iar soluția legislativă
conținută de dispozițiile art. 212 alin. (2) a fost preluată, în
esență, în art. 213. Celelalte soluții legislative criticate nu au fost
preluate în noua reglementare.
Astfel, obiectul excepției de neconstituționalitate îl constituie
dispozițiile art. 1851 alin. (3), art. 193 alin. (2) lit. a), art. 212
alin. (1), art. 20651 alin. (1) și art. 213 din Legea nr. 571/2003
privind Codul fiscal și ale art. 220 alin. (1) lit. a) din Ordonanța
Guvernului nr. 92/2003 privind Codul de procedură fiscală.

MONITORUL OFICIAL AL ROMÂNIEI, PARTEA I, Nr. 343/18.V.2011
După modificarea survenită prin Ordonanța de urgență a
Guvernului nr. 109/2009, textele care au preluat soluția
legislativă au următorul conținut:
— Art. 20651 alin. (1): ăAccizele sunt venituri la bugetul de
stat. Termenul de plată a accizelor este până la data de
25 inclusiv a lunii următoare celei în care accizele devin
exigibile, cu excepția cazurilor pentru care prezentul capitol
prevede în mod expres alt termen de plată.”;
— Art. 213: ă(1) Pentru produsele provenite din teritoriul
comunitar, plata accizelor se face în ziua lucrătoare imediat
următoare celei în care au fost recepționate produsele.
(2) Pentru produsele provenite din operațiuni de import, plata
accizelor se face la momentul înregistrării declarației vamale de
import.”
Dispozițiile art. 220 alin. (1) lit. a) din Ordonanța Guvernului
nr. 92/2003 privind Codul de procedură fiscală au următorul
cuprins:
— Art. 220 alin. (1) lit. a): ă(1) Constituie contravenții
următoarele fapte: a) deținerea de produse accizabile în afara
regimului suspensiv, care nu au fost introduse în sistemul de
accizare conform titlului VII din Codul fiscal.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 1 alin. (3) — Statul român, art. 11 — Dreptul internațional
și dreptul intern, art. 16 — Egalitatea în drepturi, art. 45 —
Libertatea economică și art. 135 — Economia.
1. Examinând excepția de neconstituționalitate a dispozițiilor
art. 1851 alin. (3), art. 193 alin. (2) lit. a) și art. 212 alin. (1) din
Legea nr. 571/2003 privind Codul fiscal, Curtea constată că
acestea au fost abrogate prin Ordonanța de urgență a
Guvernului nr. 109/2009, publicată în Monitorul Oficial al
României, Partea I, nr. 689 din 13 octombrie 2009.
Or, potrivit prevederilor art. 29 alin. (1) din Legea nr. 47/1992,
ăCurtea Constituțională decide asupra excepțiilor ridicate în fața
instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei dispoziții
dintr-o lege sau dintr-o ordonanță în vigoare [...]”. Având în
vedere aceste dispoziții legale, precum și jurisprudența sa

5

constantă în astfel de situații, Curtea urmează să respingă ca
inadmisibilă excepția de neconstituționalitate a dispozițiilor
art. 1851 alin. (3), art. 193 alin. (2) lit. a) și art. 212 alin. (1) din
Legea nr. 571/2003 privind Codul fiscal.
2. În ceea ce privește critica de neconstituționalitate a
dispozițiilor art. 20651 alin. (1) și art. 213 din Legea nr. 571/2003
privind Codul fiscal, potrivit căreia se creează o discriminare
între operatorii economici din perspectiva plății accizelor
datorate, Curtea constată că aceasta este neîntemeiată. Astfel,
potrivit dispozițiilor criticate, termenul de plată a accizelor diferă
după cum acestea provin din teritoriul comunitar sau din
operațiuni de import, fără însă a fi încălcat principiul egalității în
materie fiscală. Diferența impusă de textul de lege criticat este
motivată de existența unui motiv obiectiv, acela al provenienței
produsului accizabil, textul criticat aplicându-se deopotrivă
tuturor operatorilor economici care comercializează produse
accizabile.
3. În ceea ce privește excepția de neconstituționalitate a
dispozițiilor art. 220 alin. (1) lit. a) din Ordonanța Guvernului
nr. 92/2003 privind Codul de procedură fiscală, Curtea constată
că art. 220, în integralitatea sa, a mai fost supus controlului de
constituționalitate.
Astfel, Curtea, prin Decizia nr. 766 din 12 mai 2009, publicată
în Monitorul Oficial al României, Partea I, nr. 459 din 2 iulie 2009,
și Decizia nr. 212 din 4 martie 2010, publicată în Monitorul Oficial
al României, Partea I, nr. 270 din 26 aprilie 2010, a reținut că
proprietatea privată poate constitui obiectul unor măsuri
restrictive, cum sunt cele care vizează bunurile folosite sau
rezultate din săvârșirea unor infracțiuni ori contravenții; potrivit
dispozițiilor art. 44 alin. (8) teza întâi din Constituție, «Averea
dobândită licit nu poate fi confiscată», ceea ce presupune, per
a contrario, că poate fi confiscată averea dobândită în mod ilicit
și deci este posibilă instituirea unor sancțiuni pentru ipoteza în
care desfășurarea activității de comercializare a unor produse
de către operatorii economici contravine legii. Aceste
considerente sunt aplicabile și cu privire la critica de
neconstituționalitate formulată în raport cu art. 220 alin. (1) lit. a)
din Codul de procedură fiscală.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca inadmisibilă excepția de neconstituționalitate a dispozițiilor art. 1851 alin. (3), art. 193 alin. (2) lit. a) și
art. 212 alin. (1) din Legea nr. 571/2003 privind Codul fiscal, excepție ridicată de Societatea Comercială ăUrsus Breweries” — S.A.
din București în Dosarul nr. 12.035/211/2007 al Tribunalului Cluj — Secția mixtă de contencios administrativ și fiscal, de conflicte
de muncă și asigurări sociale.
2. Respinge ca neîntemeiată excepția de neconstituționalitate a dispozițiilor art. 20651 alin. (1) și art. 213 din Legea
nr. 571/2003 privind Codul fiscal și ale art. 220 alin. (1) lit. a) din Ordonanța Guvernului nr. 92/2003 privind Codul de procedură
fiscală, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 10 februarie 2011.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

6

MONITORUL OFICIAL AL ROMÂNIEI, PARTEA I, Nr. 343/18.V.2011
CURTEA CONSTITUȚIONALĂ

D E C I Z I A Nr. 186
din 10 februarie 2011

referitoare la excepția de neconstituționalitate a dispozițiilor art. 1924 alin. (2), art. 20621 alin. (10) și
art. 20643 alin. (3) și (4) din Legea nr. 571/2003 privind Codul fiscal
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Daniela Ramona Marițiu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 168 alin. (2), art. 1924 alin. (2) și art. 1927
alin. (2) și (3) din Legea nr. 571/2003 privind Codul fiscal,
excepție ridicată de Marieș Leș Daniel Gabriel în Dosarul
nr. 97/219/2009 al Tribunalului Cluj — Secția mixtă de
contencios administrativ și fiscal, de conflicte de muncă și
asigurări sociale.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 19 martie 2010, pronunțată în Dosarul
nr. 97/219/2009, Tribunalul Cluj — Secția mixtă de
contencios administrativ și fiscal, de conflicte de muncă și
asigurări sociale a sesizat Curtea Constituțională cu
excepția de neconstituționalitate a art. 168 alin. (2), art. 1924
alin. (2) și art. 1927 alin. (2) și (3) din Legea nr. 571/2003
privind Codul fiscal, excepție ridicată de Marieș Leș Daniel
Gabriel.
În motivarea excepției de neconstituționalitate autorul
acesteia susține că textele de lege criticate contravin
prevederilor art. 44 alin. (7) și (8) din Constituție. În esență,
autorul excepției este nemulțumit de faptul că, pentru încălcarea
regulilor prevăzute de dispozițiile criticate, i se pot aplica
anumite sancțiuni, care pot fi însoțite de măsura confiscării
produselor în cauză.
Tribunalul Cluj — Secția mixtă de contencios
administrativ și fiscal, de conflicte de muncă și asigurări
sociale arată că excepția de neconstituționalitate este
inadmisibilă, prevederile constituționale invocate neavând
legătură cu obiectul dedus judecății.

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului arată că dispozițiile art. 168 alin. (2),
art. 1924 alin. (2) și art. 1927 alin. (2) și (3) din Legea
nr. 571/2003 privind Codul fiscal au fost abrogate, începând cu
1 aprilie 2010, prin art. III alin. (3) din Ordonanța de urgență a
Guvernului nr. 109/2009, astfel încât, potrivit dispozițiilor art. 29
alin. (1) din Legea nr. 47/1992, excepția de neconstituționalitate
este inadmisibilă.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile reprezentantului Ministerului Public, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Prin încheiere, instanța a sesizat Curtea Constituțională cu
excepția de neconstituționalitate a dispozițiilor art. 168 alin. (2),
art. 1924 alin. (2) și art. 1927 alin. (2) și (3) din Legea
nr. 571/2003 privind Codul fiscal, publicată în Monitorul Oficial al
României, Partea I, nr. 927 din 23 decembrie 2003, cu următorul
conținut:
— Art. 168 alin. (2): ăEste interzisă deținerea unui produs
accizabil în afara antrepozitului fiscal, dacă acciza pentru acel
produs nu a fost plătită.”;
— Art. 1924 alin. (2): ăSunt considerate scopuri comerciale
toate scopurile, altele decât nevoile proprii ale persoanelor
fizice.”;
— Art. 1927 alin. (2) și (3): ă(2) Produsele achiziționate de
persoane fizice se consideră a fi destinate scopurilor comerciale,
în condițiile și cantitățile prevăzute în norme.
(3) Produsele achiziționate și transportate în cantități
superioare limitelor prevăzute în norme și destinate consumului
în România se consideră a fi achiziționate în scopuri comerciale
și, în acest caz, se datorează acciza în România.”
Dispozițiile criticate au fost abrogate prin art. III alin. (3) din
Ordonanța de urgență a Guvernului nr. 109/2009 pentru
modificarea și completarea Legii nr. 571/2003 privind Codul

MONITORUL OFICIAL AL ROMÂNIEI, PARTEA I, Nr. 343/18.V.2011
fiscal, publicată în Monitorul Oficial al României, Partea I, nr. 689
din 13 octombrie 2009.
Prin art. I pct. 148 din Ordonanța de urgență a Guvernului
nr. 109/2009, la titlul VII, după capitolul I s-a introdus un nou
capitol, capitolul I1 ăRegimul accizelor armonizate”, alcătuit din
art. 2062—20669.
Curtea constată că soluția legislativă conținută de dispozițiile
art. 168 alin. (2) și de cele ale art. 1927 alin. (2) și (3) din Legea
nr. 571/2003 privind Codul fiscal a fost preluată de dispozițiile
art. 20621 alin. (10) și art. 20643 alin. (3) și (4), introduse prin
Ordonanța de urgență a Guvernului nr. 109/2009, iar cea
prevăzută de dispozițiile art. 1924 alin. (2) nu a mai fost preluată,
textul fiind abrogat. Noile texte au următorul conținut:
— Art. 20621 alin. (10): ăEste interzisă deținerea unui produs
accizabil în afara antrepozitului fiscal, dacă acciza pentru acel
produs nu a fost percepută.”;
— Art. 20643 alin. (3) și (4): ă(3) Produsele achiziționate de
persoanele fizice se consideră a fi destinate scopurilor
comerciale, în condițiile și în cantitățile prevăzute în normele
metodologice.
(4) Produsele achiziționate și transportate în cantități
superioare limitelor prevăzute în normele metodologice și
destinate consumului în România se consideră a fi achiziționate
în scopuri comerciale și, în acest caz, se datorează acciza în
România.”
Astfel, obiectul excepției de neconstituționalitate îl constituie
dispozițiile art. 1924 alin. (2), art. 20621 alin. (10) și art. 20643
alin. (3) și (4) din Legea nr. 571/2003 privind Codul fiscal.
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 44 alin. (7) și (8) — Dreptul de proprietate privată.
1. Examinând excepția de neconstituționalitate a dispozițiilor
art. 1924 alin. (2) din Legea nr. 571/2003 privind Codul fiscal,
Curtea constată că acestea au fost abrogate prin Ordonanța de

7

urgență a Guvernului nr. 109/2009, publicată în Monitorul Oficial
al României, Partea I, nr. 689 din 13 octombrie 2009.
Or, potrivit prevederilor art. 29 alin. (1) din Legea nr. 47/1992,
ăCurtea Constituțională decide asupra excepțiilor ridicate în fața
instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei dispoziții
dintr-o lege sau dintr-o ordonanță în vigoare [...]”. Având în
vedere aceste dispoziții legale, precum și jurisprudența sa
constantă în astfel de situații, Curtea urmează să respingă ca
inadmisibilă excepția de neconstituționalitate a dispozițiilor
art. 1924 alin. (2) din Legea nr. 571/2003 privind Codul fiscal.
2. În ceea ce privește critica de neconstituționalitate a
dispozițiilor art. 20621 alin. (10) și art. 20643 alin. (3) și (4) din
Legea nr. 571/2003 privind Codul fiscal, Curtea constată că, în
jurisprudența sa constantă, a statuat că, potrivit art. 44 alin. (1)
din Constituție, ăconținutul și limitele dreptului de proprietate sunt
stabilite prin lege”. Prin urmare, legiuitorul este în drept ca, în
considerarea unor situații deosebite avute în vedere, să
reglementeze condițiile concrete ale exercitării dreptului de
proprietate.
Curtea constată că, în situația în care textele de lege criticate
prevăd anumite condiții specifice pentru deținerea și
comercializarea bunurilor care se încadrează în categoria
produselor accizabile, condiții ce răspund necesității îndeplinirii
unor obligații de ordin fiscal, operatorul economic este obligat
să le respecte. Neîndeplinirea acestor condiții atrage cu titlu de
consecință și caracterul ilicit al deținerii și comercializării acestor
produse, fapt ce justifică aplicarea sancțiunilor prevăzute de
dispozițiile legale în vigoare, fără a se încălca în acest mod
prevederile constituționale invocate.
Mai mult, activitatea economică nu poate să se desfășoare
decât cu respectarea condițiilor prevăzute de lege, astfel că
sancționarea abaterilor de la prevederile legale nu poate primi
semnificația unei restrângeri nejustificate a acestei activități sau
a unei restrângeri nejustificate a dreptului de proprietate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca inadmisibilă excepția de neconstituționalitate a dispozițiilor art. 1924 alin. (2) din Legea nr. 571/2003 privind
Codul fiscal, excepție ridicată de Marieș Leș Daniel Gabriel în Dosarul nr. 97/219/2009 al Tribunalului Cluj — Secția mixtă de
contencios administrativ și fiscal, de conflicte de muncă și asigurări sociale.
2. Respinge ca neîntemeiată excepția de neconstituționalitate a dispozițiilor art. 20621 alin. (10) și ale art. 20643 alin. (3)
și (4) din Legea nr. 571/2003 privind Codul fiscal, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 10 februarie 2011.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

8

MONITORUL OFICIAL AL ROMÂNIEI, PARTEA I, Nr. 343/18.V.2011
CURTEA CONSTITUȚIONALĂ

D E C I Z I A Nr. 209
din 15 februarie 2011

referitoare la excepția de neconstituționalitate a prevederilor art. 2 lit. b) și art. 6—11
din Ordonanța de urgență a Guvernului nr. 24/2008 privind accesul la propriul dosar
și deconspirarea Securității și ale art. 6 din Legea nr. 303/2004
privind statutul judecătorilor și procurorilor
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 24/2008
privind accesul la propriul dosar și deconspirarea Securității și
ale art. 6 din Legea nr. 303/2004 privind statutul judecătorilor și
procurorilor, excepție ridicată de Corneliu Maria în Dosarul
nr. 1.199/2/2009 al Curții de Apel București — Secția a VIII-a
contencios administrativ și fiscal.
La apelul nominal se prezintă, pentru partea Consiliul
Național pentru Studierea Arhivelor Securității, domnul Mihai
Ionescu, în calitate de consilier juridic, cu delegație la dosar. Se
constată lipsa autorului excepției, față de care procedura de
citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Consiliului Național pentru Studierea
Arhivelor Securității, care pune concluzii de respingere ca
neîntemeiată a excepției de neconstituționalitate. În acest sens
arată că instanța de contencios constituțional a statuat în
repetate rânduri că deficiențele de constituționalitate constatate
prin Decizia nr. 51 din 31 ianuarie 2008 au fost asanate prin
chiar ordonanța de urgență criticată în cauza de față, Consiliul
Național pentru Studierea Arhivelor Securității fiind în prezent o
instituție complet lipsită de atribuții jurisdicționale. În ceea ce
privește dispozițiile art. 6 din Legea nr. 303/2004, arată că nu
se poate susține neconstituționalitatea acestora, întrucât se
completează cu actualul cadru legislativ, nicidecum cu
prevederile Legii nr. 187/1999 privind accesul la propriul dosar
și deconspirarea poliției politice comuniste, declarată
neconstituțională și ulterior abrogată.
Reprezentantul Ministerului Public pune concluzii de
respingere a excepției de neconstituționalitate, apreciind că nu
se impune reconsiderarea jurisprudenței prin care Curtea
Constituțională a respins ca neîntemeiată excepția de
neconstituționalitate a dispozițiilor Ordonanței de urgență a
Guvernului nr. 24/2008. Cât privește obligația magistraților de a
depune declarația privind apartenența sau neapartenența ca
agent sau colaborator al organelor de securitate, arată că

aceasta decurge din prevederile Legii nr. 303/2004, fiind lipsit
de relevanță faptul că dispozițiile art. 6 din aceasta fac referire
și la Legea nr. 187/1999, în prezent abrogată.
C U R T E A,

având în vedere actele și lucrările dosarului, constată
următoarele:
Prin Încheierea din 2 martie 2010, pronunțată în Dosarul
nr. 1.199/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor Ordonanței de urgență a Guvernului
nr. 24/2008 privind accesul la propriul dosar și
deconspirarea Securității și ale art. 6 din Legea nr. 303/2004
privind statutul judecătorilor și procurorilor, excepție ridicată
de Corneliu Maria într-o cauză având ca obiect soluționarea unei
acțiuni în constatare formulate în temeiul Ordonanței de urgență
a Guvernului nr. 24/2008.
În motivarea excepției de neconstituționalitate autorul
acesteia susține, în esență, că prevederile ordonanței de
urgență criticate mențin ăveninul de neconstituționalitate” al Legii
nr. 187/1999 privind accesul la propriul dosar și deconspirarea
poliției politice comuniste, în ceea privește definirea conceptului
de colaborator al Securității, întrucât nu fac distincție între
activitățile de apărare a statului și cele de represiune politică și
ăpromovează răspunderea morală, juridică și politică a
persoanelor care au participat la acțiunile Securității”. Arată că
prevederile art. 6—11 din Ordonanța de urgență a Guvernului
nr. 24/2008 conferă Consiliului Național pentru Studierea
Arhivelor Securității competențe care transformă această
instituție într-o instanță extraordinară, interzisă de art. 126
alin. (5) din Constituție.
Referitor la prevederile art. 6 din Legea nr. 303/2004, susține
că sunt neconstituționale deoarece ăfac trimitere la Legea
nr. 187/1999 și o completează, această lege fiind declarată
neconstituțională și nu mai există, chiar dacă, în prezent,
Ordonanța de urgență a Guvernului nr. 24/2008 nu mai impune
pentru judecători să dea declarație dacă a fost lucrător sau
colaborator al Securității”.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textele de lege criticate
din Ordonanța de urgență a Guvernului nr. 24/2008 sunt

MONITORUL OFICIAL AL ROMÂNIEI, PARTEA I, Nr. 343/18.V.2011
constituționale, expunând considerentele de principiu reținute
de Curtea Constituțională în jurisprudența sa. În ceea ce
privește critica referitoare la lipsa definirii ănoțiunilor esențiale
de apărare și represiune”, precizează că instanța de contencios
constituțional nu se poate substitui legiuitorului pentru
adăugarea unor noi prevederi la cele deja instituite.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile reprezentantului părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, prevederile Ordonanței de urgență
a Guvernului nr. 24/2008 privind accesul la propriul dosar și
deconspirarea Securității, publicată în Monitorul Oficial al
României, Partea I, nr. 182 din 10 martie 2008, aprobată cu
modificări și completări prin Legea nr. 293/2008, publicată în
Monitorul Oficial al României, Partea I, nr. 800 din 28 noiembrie
2008, precum și prevederile art. 6 din Legea nr. 303/2004 privind
statutul judecătorilor și procurorilor, republicată în Monitorul
Oficial al României, Partea I, nr. 826 din 13 septembrie 2005,
cu modificările și completările ulterioare.
Din motivarea scrisă a excepției rezultă însă că autorul
acesteia critică, alături de art. 6 din Legea nr. 303/2004, doar
anumite prevederi din Ordonanța de urgență a Guvernului
nr. 24/2008, și anume art. 2 lit. b) și art. 6—11. Dispozițiile art. 2
lit. b) stabilesc semnificația expresiei de ăcolaborator al
Securității”; art. 6 se referă la activitățile specifice administrative
de verificare a documentelor și informațiilor deținute în legătură
cu o anumită persoană în arhiva Consiliului Național pentru
Studierea Arhivelor Securității, desfășurate de direcția de
specialitate din cadrul Consiliului Național pentru Studierea
Arhivelor Securității; art. 7 are în vedere nota de constatare cu
privire la existența sau inexistența calității de lucrător al
Securității sau de colaborator al acesteia pentru persoana care
a făcut obiectul verificării; art. 8 prevede posibilitatea Colegiului
Consiliului Național pentru Studierea Arhivelor Securității de a
aproba sau infirma nota de constatare, ulterior luării în discuție
a acesteia; art. 9 privește situația în care din nota de constatare
rezultă că nu există date sau documente privind calitatea de
lucrător al Securității sau de colaborator al acesteia pentru
persoana care a făcut obiectul verificării; art. 10 se referă la
comunicarea și publicarea adeverințelor prin care se atestă că
persoana verificată nu a avut calitatea de lucrător al Securității
sau de colaborator al acesteia; art. 11 prevede instanța
competentă să soluționeze acțiunea în constatarea calității de
lucrător al Securității sau de colaborator al acesteia și consacră
reguli procedurale în legătură cu aceasta.
Art. 6 din Legea nr. 303/2004 are următoarea redactare:
ă(1) Judecătorii, procurorii, magistrații-asistenți, personalul de
specialitate juridică asimilat magistraților și personalul auxiliar

9

de specialitate sunt obligați să facă o declarație autentică, pe
propria răspundere potrivit legii penale, privind apartenența sau
neapartenența ca agent sau colaborator al organelor de
securitate, ca poliție politică.
(2) Consiliul Național pentru Studierea Arhivelor Securității
verifică declarațiile prevăzute la alin. (1). Rezultatele verificărilor
se atașează la dosarul profesional.
(3) Dispozițiile Legii nr. 187/1999 privind accesul la propriul
dosar și deconspirarea securității ca poliție politică se aplică în
mod corespunzător.”
Textul din Constituție invocat de autorul excepției în
motivarea criticii de neconstituționalitate este cel al art. 126
alin. (5) care interzice înființarea de instanțe extraordinare.
Examinând excepția de neconstituționalitate, Curtea
constată că în jurisprudența sa constantă a reținut că Ordonanța
de urgență a Guvernului nr. 24/2008 a produs o modificare
substanțială a regimului juridic aplicabil persoanelor în legătură
cu care s-a constatat că sunt colaboratori sau lucrători ai
Securității, realizând o reconfigurare a Consiliului Național
pentru Studierea Arhivelor Securității, ca autoritate
administrativă autonomă, lipsită de atribuții jurisdicționale, ale
cărei acte privind accesul la dosar și deconspirarea Securității
sunt supuse controlului instanțelor de judecată. În acest sens
sunt, de exemplu, Decizia nr. 1.194 din 24 septembrie 2009,
publicată în Monitorul Oficial al României, Partea I, nr. 749 din
4 noiembrie 2009, sau Decizia nr. 815 din 19 mai 2009,
publicată în Monitorul Oficial al României, Partea I, nr. 394 din
11 iunie 2009. Curtea observă că autorul prezentei excepții de
neconstituționalitate nu formulează argumente noi, de natură să
justifice reconsiderarea acestei jurisprudențe, motiv pentru care
își menține valabilitatea soluția pronunțată prin deciziile
menționate.
Cât privește excepția de neconstituționalitate a dispozițiilor
art. 6 din Legea nr. 303/2004, Curtea observă că autorul
acesteia nu motivează pretinsa neconstituționalitate într-o
manieră din care să se poată deduce contrarietatea cu vreun
text sau principiu statuat de Legea fundamentală. Faptul că
textul de lege criticat face trimitere la o lege care a fost declarată
neconstituțională, dar care, ulterior, a fost abrogată și înlocuită
cu un nou act normativ, redactat în spiritul Constituției și în acord
cu cele statuate prin decizia Curții Constituționale, nu este de
natură să atragă neconstituționalitatea acestuia. Este evident
că, într-o asemenea situație, instanța de judecată chemată să
facă aplicarea prevederilor art. 6 alin. (3) din Legea nr. 303/2004
le va interpreta prin prisma normelor de tehnică legislativă și va
considera trimiterea ca fiind făcută la actul normativ actualmente
în vigoare.
De altfel, Curtea constată că dispozițiile primelor două
alineate ale art. 6 din Legea nr. 303/2004 sunt suficiente pentru
a asigura dovedirea probității morale și profesionale a
magistraților, precum și a personalului de specialitate juridică
asimilat magistraților și personalului auxiliar de specialitate, prin
impunerea în sarcina acestora a obligației de a da o declarație
autentică, pe propria răspundere potrivit legii penale, privind
apartenența sau neapartenența ca agent sau colaborator al
organelor de securitate, ca poliție politică. Această declarație va
fi analizată de către Consiliul Național pentru Studierea Arhivelor
Securității, potrivit procedurii stabilite prin Ordonanța de urgență
a Guvernului nr. 24/2008, care, așa cum s-a arătat, este
conformă cu prevederile Legii fundamentale.

10

MONITORUL OFICIAL AL ROMÂNIEI, PARTEA I, Nr. 343/18.V.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 2 lit. b) și art. 6—11 din Ordonanța de
urgență a Guvernului nr. 24/2008 privind accesul la propriul dosar și deconspirarea Securității și ale art. 6 din Legea nr. 303/2004
privind statutul judecătorilor și procurorilor, excepție ridicată de Corneliu Maria în Dosarul nr. 1.199/2/2009 al Curții de Apel
București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 15 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 251
din 17 februarie 2011

referitoare la excepția de neconstituționalitate a dispozițiilor art. 5 alin. (1) lit. a) teza întâi
din Legea nr. 221/2009 privind condamnările cu caracter politic și măsurile administrative
asimilate acestora, pronunțate în perioada 6 martie 1945—22 decembrie 1989
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, CarmenCătălina Gliga.
Pe rol se află soluționarea excepției de neconstituționalitate
a prevederilor art. 5 alin. (1) din Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, excepție ridicată de statul român, prin
Ministerul Finanțelor Publice — Direcția Generală a Finanțelor
Publice Argeș, în Dosarul nr. 1.467/109/2010 al Tribunalului
Argeș — Secția civilă, care formează obiectul Dosarului Curții
Constituționale nr. 3.849D/2010.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în dosarele
n r . 3.875D/2010, nr. 3.968D/2010, nr. 4.089D/2010,
n r . 4.090D/2010, nr. 4.143D/2010, nr. 4.277D/2010 și
nr.
4.408D/2010, având ca obiect excepția de
neconstituționalitate a prevederilor art. 5 alin. (1) lit. a) din Legea
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, excepție ridicată de statul
român, prin Ministerul Finanțelor Publice — Direcția Generală a
Finanțelor Publice Argeș, Direcția Generală a Finanțelor Publice

Tulcea și Direcția Generală a Finanțelor Publice Arad, în
dosarele nr. 1.739/109/2010, nr. 1.629/109/2010,
nr. 2.314/109/2010 și nr. 2.125/109/2010 ale Tribunalului Argeș —
Secția civilă, în dosarele nr. 1.431/88/2010 și nr. 1.229/88/2010
ale Tribunalului Tulcea — Secția civilă, comercială și de
contencios administrativ, precum și în Dosarul nr. 256/108/2010
al Curții de Apel Timișoara — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent referă asupra faptului că în Dosarul
nr. 3.875D/2010 partea Deaconescu Tiberiu Traian a depus o
cerere prin care solicită acordarea unui nou termen, cerere care
va fi justificată la următorul termen de judecată.
Reprezentantul Ministerului Public solicită respingerea cererii.
Curtea constată că partea Deaconescu Tiberiu Traian nu
și-a motivat cererea, astfel încât, în temeiul art. 156 din Codul de
procedură civilă coroborat cu art. 14 din Legea nr. 47/1992,
respinge cererea.
Curtea, din oficiu, pune în discuție conexarea dosarelor.
Reprezentantul Ministerului Public arată că este de acord cu
conexarea cauzelor.
Curtea, având în vedere identitatea de obiect al cauzelor, în
temeiul art. 53 alin. (5) din Legea nr. 47/1992 privind organizarea
și funcționarea Curții Constituționale, dispune conexarea
dosarelor nr. 3.875D/2010, nr. 3.968D/2010, nr. 4.089D/2010,
nr. 4.090D/2010, nr. 4.143D/2010, nr. 4.277D/2010 și
nr. 4.408D/2010 la Dosarul nr. 3.849D/2010, care a fost primul
înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă.

MONITORUL OFICIAL AL ROMÂNIEI, PARTEA I, Nr. 343/18.V.2011
C U R T E A,

având în vedere actele și lucrările dosarelor, constată
următoarele:
Prin încheierile din 13 septembrie 2010, 6 septembrie 2010,
20 septembrie 2010, 27 septembrie 2010 și 15 septembrie 2010,
pronunțate în dosarele nr. 1.467/109/2010, nr. 1.739/109/2010,
nr. 1.629/109/2010, nr. 2.314/109/2010 și nr. 2.125/109/2010,
Tribunalul Argeș — Secția civilă a sesizat Curtea
Constituțională cu excepția de neconstituționalitate a
prevederilor art. 5 alin. (1) lit. a) din Legea nr. 221/2009
privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, excepție ridicată de statul
român, prin Ministerul Finanțelor Publice — Direcția Generală a
Finanțelor Publice Argeș, în cadrul soluționării unor acțiuni prin
care se solicită plata unor despăgubiri pentru daunele morale
suferite ca urmare a unor condamnări cu caracter politic și
măsuri administrative asimilate acestora, pronunțate în perioada
6 martie 1945—22 decembrie 1989.
Prin încheierile din 24 septembrie 2010, pronunțate în
dosarele nr. 1.431/88/2010 și nr. 1.229/88/2010, Tribunalul
Tulcea — Secția civilă, comercială și de contencios
administrativ a sesizat Curtea Constituțională cu excepția
de neconstituționalitate a prevederilor art. 5 alin. (1) lit. a)
din Legea nr. 221/2009 privind condamnările cu caracter
politic și măsurile administrative asimilate acestora,
pronunțate în perioada 6 martie 1945—22 decembrie
1989, excepție ridicată de statul român, prin Ministerul
Finanțelor Publice — Direcția Generală a Finanțelor Publice
Tulcea, în cadrul soluționării unor acțiuni prin care se solicită
plata unor despăgubiri pentru daunele morale suferite ca urmare
a unor condamnări cu caracter politic și măsuri administrative
asimilate acestora, pronunțate în perioada 6 martie 1945—
22 decembrie 1989.
Prin Încheierea din 13 octombrie 2010, pronunțată în Dosarul
nr. 256/108/2010, Curtea de Apel Timișoara — Secția civilă a
sesizat Curtea Constituțională cu excepția de
neconstituționalitate a prevederilor art. 5 alin. (1) lit. a) din
Legea nr. 221/2009 privind condamnările cu caracter politic
și măsurile administrative asimilate acestora, pronunțate în
perioada 6 martie 1945—22 decembrie 1989, excepție ridicată
de statul român, prin Ministerul Finanțelor Publice — Direcția
Generală a Finanțelor Publice Arad, cu ocazia soluționării
apelului declarat împotriva unei sentințe civile având ca obiect o
acțiune prin care se solicită plata unor despăgubiri pentru
daunele morale suferite ca urmare a unor condamnări cu
caracter politic și măsuri administrative asimilate acestora,
pronunțate în perioada 6 martie 1945—22 decembrie 1989.
În motivarea excepției de neconstituționalitate autorul
acesteia susține că prevederile de lege criticate contravin
dispozițiilor constituționale ale art. 138 alin. (5), potrivit cărora
ăNicio cheltuială bugetară nu poate fi aprobată fără stabilirea
sursei de finanțare”, ale art. 111 alin. (1) privind informarea
Parlamentului de către Guvern și celelalte organe ale
administrației publice, ale art. 148 alin. (2) privind integrarea în
Uniunea Europeană și ale art. 16 alin. (1) și (2) privind egalitatea
în drepturi.
1. În ceea ce privește încălcarea dispozițiilor art. 138 alin. (5)
și ale art. 111 alin. (1) din Constituție, autorul excepției de
neconstituționalitate susține că impactul financiar asupra
bugetului general consolidat, atât pe termen scurt, cât și pe
termen lung, ăeste deosebit de important, defavorabil, cu
majorări ale cheltuielilor bugetare de stat, cu atât mai mult cu
cât nu se cunoaște cuantumul despăgubirilor ce pot fi acordate

11

persoanelor îndreptățite”. Invocă în acest sens Decizia Curții
Constituționale nr. 36/1996, precum și prevederile art. 15 din
Legea nr. 500/2002 privind finanțele publice. Totodată, arată că
proiectul legii în discuție a fost transmis Parlamentului spre
adoptare de către Guvern, iar înregistrarea proiectului de lege la
Senat, ca primă Cameră sesizată, a avut loc la data de
21 noiembrie 2007. Expunerea de motive nu a fost însoțită de
fișa financiară a actului normativ, care să aibă în vedere
dispozițiile art. 15 din Legea nr. 500/2002, singura analiză
financiară fiind cea prevăzută la secțiunea a 4-a — Impactul
financiar asupra bugetului general consolidat, atât pe termen
scurt, pentru anul curent, cât și pe termen lung, cerința
constituțională nefiind respectată, iar legea fiind adoptată la
2 ani de la data analizei ce cuprindea modificările cheltuielilor
bugetare în anii 2008, 2009, 2010 și 2011.
Dincolo de faptul că analiza financiară din expunerea de
motive devenise caducă prin trecerea a 2 ani până la adoptare,
această analiză nu satisface, în opinia autorului excepției de
neconstituționalitate, exigențele constituționale și legale, întrucât
are un caracter formal, fără acoperire reală, estimând că
numărul de cereri nu va fi mai mare de 10.000, iar valoarea
despăgubirilor ce ar putea fi acordate de către instanțele de
judecată pentru prejudiciul material suferit nu va depăși 33.000 lei
de persoană. Or, pe de o parte, până în luna ianuarie 2010,
după 6 luni de aplicare a legii, doar pe rolul mai multor instanțe
există 600 de cauze cu un asemenea obiect, putându-se estima
că numărul va ajunge la 3.600 la sfârșitul perioadei de 3 ani, la
nivelul unui singur județ, iar pe de altă parte, instanțele
judecătorești — în lipsa unor criterii legale de cuantificare a
despăgubirilor — au obligat statul la plata de despăgubiri de zeci
de ori mai mari, în valoare de 600.000 euro.
2. Referitor la încălcarea dispozițiilor art. 148 alin. (2) din
Constituție, autorul excepției de neconstituționalitate arată că
art. 104 din Tratatul de la Maastricht, instituind Uniunea
Europeană (tratat care a devenit parte a dreptului intern ăprin
Legea nr. 154/2005”), reglementează o anumită disciplină
bugetară, impunând statelor membre o obligație generală,
aceea de a evita deficitele publice excesive. Raportul dintre
datoria publică și produsul intern brut (PIB) nu trebuie să
depășească ăvalorile de referință” stabilite prin protocol (anexă
la tratat), respectiv 3% pentru raportul dintre deficitul public
prevăzut sau real și PIB. Or, având în vedere că prin Legea
bugetului de stat pe anul 2010 nr. 11/2010 deficitul bugetar s-a
stabilit la 35.024,1 milioane lei și că estimarea minimală este de
peste 150.000 de cereri de chemare în judecată (3.600 x
42 județe) în cei 3 ani de aplicare și presupunând că fiecare
beneficiar va primi în medie 30.000 euro, efortul bugetar va fi
de 1,5 miliarde euro anual, respectiv 6 miliarde lei (aproximativ
1% din PIB). Acoperirea acestor sume nu se va putea face nici
prin alocare de sume suplimentare de la Fondul de rezervă
bugetară la dispoziția Guvernului, nici prin rectificări bugetare.
3. Privitor la încălcarea dispozițiilor art. 16 alin. (1) și (2) din
Constituție, autorul excepției de neconstituționalitate arată că
prin prevederile art. 5 alin. (1) lit. a) din Legea nr. 221/2009 nu
se realizează un tratament juridic unitar pentru persoanele care
au suferit condamnări cu caracter politic sau măsuri
administrative asimilate acestora, întrucât se produce o
inechitate socială a reparației acordate cu titlu de prejudiciu
moral în cadrul aceleiași categorii de beneficiari, în egală
măsură având impact moral incontestabil ăprivarea de libertate
în locuri de detenție sau pentru efectuarea de cercetări;
internarea în spitale de psihiatrie; stabilirea de domiciliu
obligatoriu; strămutarea într-o altă localitate; deportarea în
străinătate, după 23 august 1944, pentru motive politice;

12

MONITORUL OFICIAL AL ROMÂNIEI, PARTEA I, Nr. 343/18.V.2011

exmatricularea din școli, licee și facultăți; încetarea contractului
de muncă sau retrogradarea, dispuse din motive politice”. Există
o categorie de persoane care au fost persecutate de regimul
politic și nu au beneficiat până la apariția Legii nr. 221/2009 de
o minimă reparație morală, însă prin dispozițiile legale
contestate se creează situația unei discriminări între cei
condamnați politic și cei supuși unor măsuri administrative cu
caracter politic, de vreme ce legiuitorul nu face distincția între
situația în care s-a aflat o persoană supusă unui regim de
detenție și situația în care s-a aflat o persoană asupra căreia s-a
luat o măsură administrativă. Totodată, se creează discriminări
între persoanele care au obținut o minimă reparație înainte de
intrarea în vigoare a Legii nr. 221/2009 și cele care obțin aceste
despăgubiri după acest moment.
Răspunderea statului trebuie să se facă în acord cu principiul
proporționalității, iar posibilitatea compensării prejudiciului moral
cu o sumă de bani stabilită cu titlu de daune morale are drept
scop nu atât a repune victima într-o situație similară cu cea
avută anterior, cât a-i procura satisfacția de ordin moral,
susceptibilă mai mult de o recunoaștere a însăși măsurii luate
asupra sa, ca fiind abuzivă, principiu urmărit de legiuitorul român
atât prin Decretul-lege nr. 118/1990 privind acordarea unor
drepturi persoanelor persecutate din motive politice de dictatura
instaurată cu începere de la 6 martie 1945, precum și celor
deportate în străinătate ori constituite în prizonieri și Ordonanța
de urgență a Guvernului nr. 214/1999 privind acordarea calității
de luptător în rezistența anticomunistă persoanelor condamnate
pentru infracțiuni săvârșite din motive politice, precum și
persoanelor împotriva cărora au fost dispuse, din motive politice,
măsuri administrative abuzive, cât și prin Legea nr. 221/2009.
În final arată că, referitor la daunele morale în general, sub
aspectul cuantumului, statuând în echitate, astfel cum prevede
art. 41 din Convenția pentru apărarea drepturilor omului și a
libertăților fundamentale, Curtea Europeană a Drepturilor
Omului a adoptat o poziție moderată prin acordarea unor sume
rezonabile, cu titlu de reparație morală, invocând, cu titlu de
exemplu, ăCauza Țarălungă, Cauza Temeșan sau Cauza
Oancea”.
Tribunalul Argeș — Secția civilă apreciază că excepția de
neconstituționalitate este neîntemeiată.
Tribunalul Tulcea — Secția civilă, comercială și de
contencios administrativ opinează în sensul respingerii
excepției invocate, apreciind că este neîntemeiată.
Curtea de Apel Timișoara — Secția civilă opinează că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

Obiectul excepției de neconstituționalitate, astfel cum rezultă
din încheierile de sesizare, îl constituie prevederile art. 5 alin. (1)
lit. a) din Legea nr. 221/2009 privind condamnările cu caracter
politic și măsurile administrative asimilate acestora, pronunțate
în perioada 6 martie 1945—22 decembrie 1989, publicată în
Monitorul Oficial al României, Partea I, nr. 396 din 11 iunie 2009,
care aveau următorul cuprins:
— Art. 5 alin. (1) lit. a): ă(1) Orice persoană care a suferit
condamnări cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic, precum și, după decesul
acestei persoane, soțul sau descendenții acesteia până la
gradul al II-lea inclusiv pot solicita instanței de judecată, în
termen de 3 ani de la data intrării în vigoare a prezentei legi,
obligarea statului la:
a) acordarea unor despăgubiri pentru prejudiciul moral suferit
prin condamnare. La stabilirea cuantumului despăgubirilor se va
ține seama și de măsurile reparatorii deja acordate persoanelor
în cauză în temeiul Decretului-lege nr. 118/1990 privind
acordarea unor drepturi persoanelor persecutate din motive
politice de dictatura instaurată cu începere de la 6 martie 1945,
precum și celor deportate în străinătate ori constituite în
prizonieri, republicat, cu modificările și completările ulterioare,
și al Ordonanței de urgență a Guvernului nr. 214/1999, aprobată
cu modificări și completări prin Legea nr. 568/2001, cu
modificările și completările ulterioare;”.
Dispozițiile art. 5 alin. (1) lit. a) din Legea nr. 221/2009 au
fost modificate prin art. I pct. 1 din Ordonanța de urgență a
Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, publicată în Monitorul Oficial al României,
Partea I, nr. 446 din 1 iulie 2010, dispozițiile modificatoare având
următoarea redactare:
ăArt. I. — Legea nr. 221/2009 privind condamnările cu
caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
publicată în Monitorul Oficial al României, Partea I, nr. 396 din
11 iunie 2009, se modifică și se completează după cum
urmează:
1. La articolul 5 alineatul (1), litera a) se modifică și va avea
următorul cuprins:
«a) acordarea unor despăgubiri pentru prejudiciul moral
suferit prin condamnare în cuantum de până la:
1. 10.000 de euro pentru persoana care a suferit
condamnarea cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic;
2. 5.000 de euro pentru soțul/soția și descendenții de gradul I;
3. 2.500 de euro pentru descendenții de gradul al II-lea;»”.
De asemenea, partea introductivă a alin. (1) al art. 5 a fost
modificată și completată prin Legea nr. 202/2010 privind unele
măsuri pentru accelerarea soluționării proceselor, publicată în
Monitorul Oficial al României, Partea I, nr. 714 din 26 octombrie
2010, având următorul cuprins:
— Art. 5 alin. (1): ă(1) Orice persoană care a suferit
condamnări cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic, precum și, după decesul
acestei persoane, soțul sau descendenții acesteia până la
gradul al II-lea inclusiv pot solicita instanței prevăzute la art. 4
alin. (4), în termen de 3 ani de la data intrării în vigoare a
prezentei legi, obligarea statului la:”.

MONITORUL OFICIAL AL ROMÂNIEI, PARTEA I, Nr. 343/18.V.2011
Curtea constată că art. I pct. 1 din Ordonanța de urgență a
Guvernului nr. 62/2010 modifică și completează dispozițiile de
lege criticate, prin introducerea a trei puncte ce stabilesc
plafoane maxime ale cuantumului despăgubirilor, iar fraza a
doua a art. 5 alin. (1) lit. a) din lege a fost preluată și completată
prin art. I pct. 2 din Ordonanța de urgență a Guvernului
nr. 62/2010 referitor la introducerea unui nou alineat al art. 5, și
anume alin. (11).
Potrivit art. 62 din Legea nr. 24/2000 privind normele de
tehnică legislativă pentru elaborarea actelor normative,
republicată în Monitorul Oficial al României, Partea I, nr. 260 din
21 aprilie 2010, dispozițiile de modificare și de completare se
încorporează, de la data intrării lor în vigoare, în actul de bază,
identificându-se cu acesta.
Prin Decizia Plenului Curții Constituționale nr. III/1995,
publicată în Monitorul Oficial al României, Partea I, nr. 259 din
9 noiembrie 1995, instanța de contencios constituțional a statuat
că, în cazul în care, după invocarea unei excepții de
neconstituționalitate în fața instanțelor judecătorești, prevederea
legală supusă controlului a fost modificată, Curtea
Constituțională se pronunță asupra constituționalității prevederii
legale, în noua sa redactare, numai dacă soluția legislativă din
legea modificată este, în principiu, aceeași cu cea dinaintea
modificării.
Or, Curtea observă că dispozițiile art. 5 alin. (1) lit. a) din
Legea nr. 221/2009, astfel cum au fost modificate și completate
prin art. I pct. 1 din Ordonanța de urgență a Guvernului
nr. 62/2010, cuprind două soluții legislative distincte, și anume:
pe de o parte, teza întâi privind acordarea unor despăgubiri
(soluție legislativă preluată și de dispozițiile modificatoare), iar
pe de altă parte, teza a doua, adică pct. 1—3 ale lit. a),
referitoare la plafonarea cuantumului acestor despăgubiri
(soluție legislativă introdusă prin dispozițiile modificatoare).
Întrucât în cauza de față autorul excepției de
neconstituționalitate critică soluția legislativă de acordare a
despăgubirilor [soluție cuprinsă și de dispozițiile art. 5 alin. (1) lit. a)
din Legea nr. 221/2009, în forma anterioară modificării], Curtea
constată că obiect al excepției de neconstituționalitate îl
constituie, așadar, numai dispozițiile art. 5 alin. (1) lit. a) teza

13

întâi din Legea nr. 221/2009, cu modificările și completările
ulterioare, care au următorul cuprins: ă(1) Orice persoană care
a suferit condamnări cu caracter politic în perioada 6 martie
1945—22 decembrie 1989 sau care a făcut obiectul unor măsuri
administrative cu caracter politic, precum și, după decesul
acestei persoane, soțul sau descendenții acesteia până la
gradul al II-lea inclusiv pot solicita instanței prevăzute la art. 4
alin. (4), în termen de 3 ani de la data intrării în vigoare a
prezentei legi, obligarea statului la:
a) acordarea unor despăgubiri pentru prejudiciul moral suferit
prin condamnare [... ]”.
Statul român, prin Ministerul Finanțelor Publice, în calitate
de autor al excepției de neconstituționalitate, consideră că textul
de lege criticat încalcă prevederile constituționale ale art. 16
alin. (1) și (2) privind egalitatea în drepturi, ale art. 111 alin. (1)
privind informarea Parlamentului de către Guvern și celelalte
organe ale administrației publice, ale art. 138 alin. (5) potrivit
cărora ăNicio cheltuială bugetară nu poate fi aprobată fără
stabilirea sursei de finanțare” și ale art. 148 alin. (2) privind
integrarea în Uniunea Europeană.
Examinând excepția de neconstituționalitate, Curtea
constată că prin deciziile nr. 1.358 din 21 octombrie 2010 și
nr. 1.360 din 21 octombrie 2010, publicate în Monitorul Oficial al
României, Partea I, nr. 761 din 15 noiembrie 2010, a admis
excepția de neconstituționalitate și a constatat că dispozițiile
art. 5 alin. (1) lit. a) teza întâi din Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, sunt neconstituționale.
În aceste condiții, Curtea observă că în prezenta cauză sunt
aplicabile dispozițiile art. 29 alin. (3) din Legea nr. 47/1992, care
prevăd că ăNu pot face obiectul excepției prevederile constatate
ca fiind neconstituționale printr-o decizie anterioară a Curții
Constituționale”.
Prin urmare, reținând că acest caz de inadmisibilitate a
excepției de neconstituționalitate a intervenit după sesizarea
Curții, excepția de neconstituționalitate urmează să fie respinsă
ca devenită inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a dispozițiilor art. 5 alin. (1) lit. a) teza întâi din Legea
nr. 221/2009 privind condamnările cu caracter politic și măsurile administrative asimilate acestora, pronunțate în perioada 6 martie
1945 — 22 decembrie 1989, excepție ridicată de statul român, prin Ministerul Finanțelor Publice — Direcția Generală a Finanțelor
Publice Argeș, în dosarele nr. 1.467/109/2010, nr. 1.739/109/2010, nr. 1.629/109/2010, nr. 2.314/109/2010 și nr. 2.125/109/2010
ale Tribunalului Argeș — Secția civilă, de statul român, prin Ministerul Finanțelor Publice — Direcția Generală a Finanțelor Publice
Tulcea, în dosarele nr. 1.431/88/2010 și nr. 1.229/88/2010 ale Tribunalului Tulcea — Secția civilă, comercială și de contencios
administrativ, precum și de statul român, prin Ministerul Finanțelor Publice — Direcția Generală a Finanțelor Publice Arad, în
Dosarul nr. 256/108/2010 al Curții de Apel Timișoara — Secția civilă.
Definitivă și general obligatorie.
Pronunțată în ședința publică din data de 17 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

14

MONITORUL OFICIAL AL ROMÂNIEI, PARTEA I, Nr. 343/18.V.2011
CURTEA CONSTITUȚIONALĂ

D E C I Z I A Nr. 266
din 22 februarie 2011

referitoare la excepția de neconstituționalitate a dispozițiilor art. 360, art. 363 alin. 1 și 3
și art. 3853 din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 360, art. 363 alin. 1 și 3 și art. 3853 din Codul
de procedură penală, excepție ridicată de Daniela Ghindeanu
în Dosarul nr. 23.752/245/2007 al Curții de Apel Iași — Secția
penală și pentru cauze cu minori.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 20 mai 2010, pronunțată în Dosarul
nr. 23.752/245/2007, Curtea de Apel Iași — Secția penală și
pentru cauze cu minori a sesizat Curtea Constituțională cu
excepția de neconstituționalitate a prevederilor art. 360,
art. 363 alin. 1 și 3 și art. 3853 din Codul de procedură
penală, excepție ridicată de Daniela Ghindeanu în dosarul de
mai sus având ca obiect soluționarea unei cauze penale în
recurs.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 16 alin. (1) și (2) referitoare la
egalitatea cetățenilor în fața legii, art. 21 alin. (1)—(3) referitoare
la dreptul la un proces echitabil și ale art. 24 alin. (1) referitoare
la garantarea dreptului la apărare, deoarece creează un
tratament juridic inegal, dezavantajos pentru partea care este
prezentă la dezbatere, dar care lipsește de la pronunțarea
hotărârii sau de la termenul la care a fost amânată pronunțarea
și care nu a mai fost citată, comparativ atât cu partea care a
beneficiat de pronunțarea hotărârii la aceeași dată în care au
avut loc dezbaterile și a putut fi prezentă la pronunțare (întrucât
în ambele cazuri termenul de recurs sau de apel curge de la
pronunțare), cât și cu inculpatul deținut pentru care, spre
deosebire de cel liber, termenul de recurs sau de apel curge de
la comunicarea copiei de pe dispozitiv. Dispozițiile criticate sunt
neconstituționale întrucât, în aceste cazuri, există o cauză
temeinică de împiedicare a exercitării căii de atac, și anume
aceea că inculpatul liber nu a cunoscut soluția dată de instanță
ca urmare a repetatelor amânări de pronunțare.
Curtea de Apel Iași — Secția penală și pentru cauze cu
minori opinează că excepția de neconstituționalitate este

neîntemeiată, sens în care face trimitere la jurisprudența în
materie.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 360 cu denumirea marginală Comunicarea
hotărârii, art. 363 alin. 1 și 3 cu denumirea marginală Termenul
de declararea a apelului și art. 3853 cu denumirea marginală
Termenul de declarare a recursului, toate din Codul de
procedură penală, dispoziții care au următorul conținut:
— Art. 360: ăCopii de pe dispozitivul hotărârii se comunică
părților care au lipsit atât la judecată, cât și la pronunțare.
Inculpatului deținut sau aflat în vreuna dintre situațiile
prevăzute în art. 171 alin. 2, care a lipsit de la pronunțarea
hotărârii, i se comunică copia dispozitivului hotărârii. De
asemenea, copia dispozitivului hotărârii se comunică
administrației locului de deținere.
După redactarea hotărârii, inculpaților prevăzuți în alineatul
precedent li se comunică copii de pe aceasta.
În cazul în care instanța a dispus suspendarea executării
pedepsei sub supraveghere, o copie de pe dispozitivul hotărârii
se comunică serviciului de protecție a victimelor și reintegrare
socială a infractorilor.”;
— Art. 363 alin. 1 și 3: ăTermenul de apel este de 10 zile,
dacă legea nu dispune altfel. [...]
Pentru partea care a fost prezentă la dezbateri sau la
pronunțare, termenul curge de la pronunțare. Pentru părțile care
au lipsit atât la dezbateri, cât și la pronunțare, precum și pentru
inculpatul deținut ori pentru inculpatul militar în termen, militar
cu termen redus, rezervist concentrat, elev al unei instituții
militare de învățământ, ori pentru inculpatul internat într-un
centru de reeducare sau într-un institut medical-educativ, care
au lipsit de la pronunțare, termenul curge de la comunicarea
copiei de pe dispozitiv.”;
— Art. 3853: ăTermenul de recurs este de 10 zile, dacă legea
nu dispune altfel.
Dispozițiile art. 363—365 privind data de la care curge
termenul, repunerea în termen și declararea peste termen a căii
de atac se aplică în mod corespunzător.”

MONITORUL OFICIAL AL ROMÂNIEI, PARTEA I, Nr. 343/18.V.2011
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 16 alin. (1) și (2) referitoare la egalitatea
cetățenilor în fața legii, art. 21 alin. (1)—(3) referitoare la dreptul
la un proces echitabil și art. 24 alin. (1) referitoare la garantarea
dreptului la apărare.
Examinând excepția de neconstituționalitate, Curtea
constată că prin Decizia nr. 306 din 23 martie 2010, publicată în
Monitorul Oficial al României, Partea I, nr. 287 din 3 mai 2010,
Curtea Constituțională a respins ca neîntemeiată excepția de
neconstituționalitate a dispozițiilor art. 363 alin. 3 din Codul de
procedură penală, statuând că ăfaptul că, potrivit reglementării
criticate, pentru părțile prezente la dezbateri sau la pronunțare
termenul de declarare a apelului curge (cu excepțiile prevăzute
de lege) de la data pronunțării hotărârii nu este de natură să
aducă atingere dreptului la apărare, respectiv dreptului la un
proces echitabil al acestora, câtă vreme părțile, fiind prezente,
au posibilitatea să cunoască soluția instanței și să acționeze în
consecință, exercitându-și fără nicio îngrădire drepturile
procesuale prevăzute de lege.”
Mai mult, pentru situațiile în care părțile sunt în
imposibilitatea de a promova căile de atac în termenele
prevăzute de lege, legiuitorul a reglementat repunerea în
termen, art. 364 alin. 1 din Codul de procedură penală stabilind
în acest sens că ăapelul declarat după expirarea termenului
prevăzut de lege este considerat ca fiind făcut în termen, dacă
instanța de apel constată că întârzierea a fost determinată de o
cauză temeinică de împiedicare, iar cererea de apel a fost făcută
în cel mult 10 zile de la începerea executării pedepsei sau a
despăgubirilor civile”. Așa fiind, și în aceste cazuri este asigurată
deplina exercitare a dreptului la un proces echitabil, criticile
autorului excepției fiind neîntemeiate.
Curtea constată că nu poate fi reținută nici pretinsa încălcare
a egalității în drepturi, întrucât, potrivit unei constante
jurisprudențe, egalitate nu înseamnă uniformitate, astfel încât la
situații diferite regimul juridic aplicabil nu poate fi decât diferit.
Situația diferită a părților prezente la dezbateri sau la pronunțare
și care, în cunoștință de cauză, pot să promoveze căile de atac
împotriva hotărârii pronunțate justifică un tratament juridic diferit,
respectiv stabilirea ca moment de la care începe să curgă
termenul pentru declararea acestor căi de atac pe cel al
pronunțării hotărârii.
De asemenea, prin Decizia nr. 444 din 30 mai 2006,
publicată în Monitorul Oficial al României, Partea I, nr. 544 din

15

23 iunie 2006, Curtea Constituțională a respins ca neîntemeiată
excepția de neconstituționalitate a dispozițiilor art. 3853 alin. 2
din Codul de procedură penală, statuând că ăprevederile legale
criticate sunt norme de procedură, stabilite de legiuitor în temeiul
prerogativelor conferite de art. 126 alin. (2) din Constituție, și,
contrar susținerilor autorului excepției, acestea dau expresie
preocupării legiuitorului de a asigura, în condiții de egalitate,
accesul oricărei persoane la justiție și dreptul părților la un
proces echitabil, inclusiv în ceea ce privește posibilitatea
promovării căilor de atac împotriva hotărârilor pronunțate de
instanțele judecătorești.
Art. 360 din Codul de procedură penală prevede obligația
comunicării de copii de pe dispozitivul hotărârii părților care au
lipsit atât la judecată, cât și la pronunțare, în scopul cunoașterii
soluției pronunțate. Termenul de recurs începe să curgă, potrivit
art. 3853 alin. 2 din Codul de procedură penală, de la data
comunicării copiei de pe dispozitiv. Rațiunile pentru care
legiuitorul nu a prevăzut obligația comunicării dispozitivului
hotărârii în toate situațiile sunt evidente. Astfel, părțile prezente
la judecată sunt în măsură să cunoască data pronunțării și, prin
urmare, să afle, cu o diligență minimă, care este hotărârea
instanței, iar părțile prezente la pronunțare iau cunoștință de
hotărâre chiar în momentul pronunțării sale. Așa fiind, lipsa
comunicării dispozitivului hotărârii în cazurile menționate,
precum și faptul că în aceste cazuri termenul de declarare a
recursului curge (cu excepțiile prevăzute de lege) de la data
pronunțării hotărârii nu sunt de natură să aducă atingere
dreptului părților la un proces echitabil, acestea având
posibilitatea să cunoască soluția instanței și să acționeze în
consecință, exercitându-și fără nicio îngrădire drepturile
procesuale prevăzute de lege.
De altfel, potrivit art. 129 din Constituție, exercitarea căilor
de atac împotriva hotărârilor judecătorești se face ăîn condițiile
legii”. Ca urmare, eventuala lipsă de diligență a părții care, deși
a fost prezentă la judecată sau la pronunțarea hotărârii
judecătorești, nu promovează căile de atac în termenul prevăzut
de lege, invocând lipsa comunicării dispozitivului hotărârii, nu
poate constitui temei al criticii de neconstituționalitate.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față, inclusiv în ceea ce privește
excepția de neconstituționalitate a dispozițiilor art. 360 din Codul
de procedură penală referitoare la comunicarea hotărârii.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 360, art. 363 alin. 1 și 3 și art. 3853 din Codul
de procedură penală, excepție ridicată de Daniela Ghindeanu în Dosarul nr. 23.752/245/2007 al Curții de Apel Iași — Secția penală
și pentru cauze cu minori.
Definitivă și general obligatorie.
Pronunțată în ședința publică din data de 22 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

144

1.500

140

3.

Monitorul Oficial, Partea a II-a

245

2.250

200

4.

Monitorul Oficial, Partea a III-a

370

430

40

5.

Monitorul Oficial, Partea a IV-a

5.270

1.720

160

6.

Monitorul Oficial, Partea a VI-a

300

1.600

150

7.

Monitorul Oficial, Partea a VII-a

35

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 343/18.V.2011 conține 16 pagini.

Prețul: 3,20 lei

&JUYDGY|523043]
ISSN 1453—4495

