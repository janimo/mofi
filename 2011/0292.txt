Anul 179 (XXIII) — Nr. 292

PARTEA I

LEGI, DECRETE, HOTĂRÂRI ȘI ALTE ACTE

Miercuri, 27 aprilie 2011

SUMAR

Nr.

Pagina

397.

HOTĂRÂRI ALE CAMEREI DEPUTAȚILOR
11.

— Hotărâre privind procedura de lucru și mecanismul
decizional pentru exercitarea controlului parlamentar
asupra proiectelor de acte legislative ale Uniunii
Europene, în temeiul prevederilor Tratatului de la
Lisabona privind rolul parlamentelor naționale ..........

2–5

— Decret privind conferirea Ordinului Național
Serviciul Credincios în grad de Cavaler ....................

5

HOTĂRÂRI ALE GUVERNULUI ROMÂNIEI
396.

— Hotărâre privind aprobarea bugetului de venituri și
cheltuieli pe anul 2011 pentru Societatea Comercială
ăICEM” — S.A., aflată sub autoritatea Ministerului
Economiei, Comerțului și Mediului de Afaceri ............

Pagina
— Hotărâre privind aprobarea bugetului de venituri și
cheltuieli pe anul 2011 pentru Compania Națională a
Cuprului, Aurului și Fierului ăMinvest” — S.A. Deva,
aflată sub autoritatea Ministerului Economiei,
Comerțului și Mediului de Afaceri ..............................

11–15

ACTE ALE CORPULUI EXPERȚILOR CONTABILI
ȘI CONTABILILOR AUTORIZAȚI DIN ROMÂNIA

DECRETE
453.

Nr.

6–10

11/218. — Hotărâre privind aprobarea Tabloului Corpului
Experților Contabili și Contabililor Autorizați din
România și a Tabloului experților evaluatori de
întreprinderi ................................................................

15

Rectificări ..............................................................................

16

2

MONITORUL OFICIAL AL ROMÂNIEI, PARTEA I, Nr. 292/27.IV.2011

HOTĂRÂRI ALE CAMEREI DEPUTAȚILOR
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind procedura de lucru și mecanismul decizional pentru exercitarea controlului parlamentar
asupra proiectelor de acte legislative ale Uniunii Europene,
în temeiul prevederilor Tratatului de la Lisabona privind rolul parlamentelor naționale
În temeiul art. 67 din Constituția României, republicată, și al art. 85 din Regulamentul Camerei Deputaților, aprobat prin
Hotărârea Camerei Deputaților nr. 8/1994, republicat, cu modificările și completările ulterioare,
— având în vedere faptul că o parte importantă a legislației aplicabile în România este adoptată de către instituțiile Uniunii
Europene și considerând că, datorită impactului direct asupra cetățenilor români al actelor legislative adoptate la nivel european,
afacerile europene nu pot fi considerate altfel decât afaceri interne;
— luând notă de rolul sporit al parlamentelor naționale în cadrul procesului legislativ european, consfințit prin Tratatul de
la Lisabona, în special în cadrul Protocolului nr. 1 (art. 3 și 10) și al Protocolului nr. 2 (art. 7) ale acestuia;
— considerând că parlamentele naționale au datoria de a folosi aceste noi prerogative pentru a veghea asupra respectării
drepturilor cetățenilor și pentru a sprijini îndeplinirea priorităților naționale;
— subliniind că o intervenție substanțială în formularea politicilor Uniunii Europene se poate realiza numai în fazele
premergătoare adoptării documentelor;
— având în vedere nevoia de a identifica din timp propunerile legislative prioritare pentru Camera Deputaților, în scopul
unei gestionări mai eficiente a fluxului de informații și al unui control riguros al propunerilor legislative de importanță deosebită;
— având în vedere faptul că procesul de control parlamentar al proiectelor legislative europene trebuie să beneficieze de
suportul tehnic al experților cu pregătire specifică din cadrul serviciilor Camerei Deputaților;
— constatând nevoia implicării unui număr cât mai mare de deputați în procesul de control parlamentar al legislației
europene, în scopul obținerii unei legitimități sporite a avizelor formulate de Camera Deputaților, dar și a angrenării deputaților cu
competențe specifice în politicile sectoriale vizate de diferitele proiecte legislative europene;
— conștient fiind de nevoia de a respecta un termen de 8 săptămâni de la primirea scrisorii de sesizare de la instituțiile
Uniunii Europene și până la transmiterea către acestea a avizului privind respectarea principiului subsidiarității și considerând că
respectarea acestui termen nu poate fi realizată decât prin instituirea unui mecanism simplificat, cu termene-limită interne ferme;
— având în vedere importanța dialogului politic informal cu Comisia Europeană și recunoscând faptul că acest proces
poate depăși termenul de 8 săptămâni aferent procedurii de control al subsidiarității;
— subliniind nevoia unui dialog permanent și constructiv între comisiile permanente ale Camerei Deputaților și Comisia
pentru afaceri europene a Camerei Deputaților și recunoscând, în același timp, expertiza specifică a acesteia;
— considerând că procedura de control parlamentar al propunerilor legislative europene nu poate avea un impact în
absența unei coordonări permanente cu celelalte camere legislative din Uniunea Europeană și subliniind rolul Reprezentantului
permanent al Camerei Deputaților pe lângă Parlamentul European în vederea facilitării acestei coordonări,
Camera Deputaților adoptă prezenta hotărâre.
Art. 1. — Examinarea parlamentară în domeniul afacerilor
europene se realizează în 3 forme:
a) participarea la identificarea principalelor opțiuni de politici
și norme legislative europene cuprinse în inițiativele legislative
și consultative ale Uniunii Europene, selectate pentru
examinare, în cadrul procesului de formare a poziției naționale
exprimate de România în Consiliul Uniunii Europene, prin
organizarea de dezbateri, audieri și schimb de informații;
b) exercitarea prerogativelor prevăzute de Protocolul nr. 2 al
Tratatului de la Lisabona privind mecanismul de alertă timpurie
destinat controlului ex ante al subsidiarității de către
parlamentele naționale;
c) participarea la dialogul politic, inițiat în anul 2006, dintre
Comisia Europeană și parlamentele naționale, intitulat ăInițiativa
Barroso”.
Art. 2. — Examinarea parlamentară urmărește două
obiective majore:
a) evaluarea fondului propunerilor legislative și a
documentelor de consultare, inclusiv a pozițiilor Guvernului
României față de acestea;
b) respectarea principiilor subsidiarității și proporționalității
propunerilor legislative eligibile pentru testul subsidiarității
conform Protocolului nr. 2 al Tratatului de la Lisabona.

Art. 3. — Sunt supuse examinării parlamentare următoarele
documente ale Uniunii Europene:
a) proiecte de acte legislative eligibile pentru testul
subsidiarității conform Protocolului nr. 2 al Tratatului de la
Lisabona în vederea stabilirii respectării sau încălcării
principiului subsidiarității;
b) proiecte de acte legislative ale Comisiei Europene,
Consiliului Uniunii Europene sau Parlamentului European și
documentele de consultare ale Comisiei Europene, selectate de
Camera Deputaților în funcție de relevanța lor politică,
economică, socială, financiară sau juridică;
c) proiecte de acte legislative ale Uniunii Europene pentru
care Guvernul României elaborează mandate generale.
Art. 4. — Examinarea parlamentară se finalizează prin
elaborarea unuia sau mai multor documente ori acte ale
Camerei Deputaților, după cum urmează:
a) aviz motivat, în cazul identificării nerespectării principiului
subsidiarității de către o propunere legislativă a Uniunii
Europene;
b) opinie, în cazul examinării fondului propunerilor legislative
și a documentelor de consultare, care exprimă punctul de
vedere al Camerei Deputaților;
c) raport de informare asupra documentelor examinate, la
inițiativa Comisiei pentru afaceri europene a Camerei

MONITORUL OFICIAL AL ROMÂNIEI, PARTEA I, Nr. 292/27.IV.2011
Deputaților, pentru care aceasta desemnează un raportor sau
un grup de raportori;
d) proces-verbal al dezbaterii sau audierii organizate de
comisiile sesizate, în ședințe separate ori comune.
Art. 5. — (1) Direcția de drept comunitar a Departamentului
de studii parlamentare și drept comunitar din cadrul serviciilor
Camerei Deputaților întocmește lista cu toate proiectele de acte
legislative, proiectele de acte legislative modificate și
documentele de consultare primite de la instituțiile Uniunii
Europene, identificând următoarele:
a) proiectele de acte legislative eligibile pentru testul
subsidiarității conform Protocolului nr. 2 al Tratatului de la
Lisabona;
b) proiectele de acte legislative și documentele de consultare
prioritare, selectate în funcție de relevanța lor politică,
economică, socială, financiară sau juridică;
c) proiectele de acte legislative pentru care Guvernul
elaborează mandate generale;
d) comisiile propuse pentru sesizare în vederea examinării;
e) termenele pentru finalizarea examinării, ținând cont de
cadrul de 8 săptămâni pentru testul subsidiarității și de
calendarul estimat de dezbateri în Consiliul Uniunii Europene
sau în Parlamentul European.
(2) Direcția de drept comunitar transmite către Biroul
permanent lista prevăzută la alin. (1).
CAPITOLUL I
Preselectarea proiectelor legislative europene
și a documentelor de consultare din Programul de lucru
anual al Comisiei Europene în vederea identificării actelor
prioritare pentru examinare la Camera Deputaților
Art. 6. — Programul de lucru anual al Comisiei Europene
este transmis de Comisia Europeană către Camera Deputaților.
Art. 7. — Direcția de drept comunitar examinează lista
propunerilor din Programul de lucru anual al Comisiei Europene
și selectează o parte dintre ele, în urma evaluării relevanței lor
politice, economice, sociale, financiare și juridice, pentru
dezbatere, în termen de 15 zile de la primirea acestuia de către
Camera Deputaților.
Art. 8. — Lista cu propuneri pentru dezbatere împreună cu
programul de lucru sunt transmise către Comisia pentru afaceri
europene a Camerei Deputaților și către comisiile permanente.
Art. 9. — Comisia pentru afaceri europene a Camerei
Deputaților și comisiile permanente examinează lista
propunerilor legislative elaborată de Direcția de drept comunitar.
Art. 10. — Comisia pentru afaceri europene a Camerei
Deputaților organizează dezbateri privind opțiunile politice
conturate în perioada de reflecție și consultare premergătoare
adoptării de către Comisia Europeană a programului de lucru, cu
participarea reprezentanților comisiilor permanente. La
dezbateri vor fi invitați reprezentanți ai Guvernului și pot fi invitați
reprezentanți ai instituțiilor Uniunii Europene, membri ai
Parlamentului European aleși în România, reprezentanți ai
administrației locale, patronatelor, sindicatelor, asociațiilor
profesionale, mediului academic și alți reprezentanți ai societății
civile.
Art. 11. —- Comisia pentru afaceri europene a Camerei
Deputaților centralizează punctele de vedere exprimate în cadrul
dezbaterilor. În baza acestora, a listei de propuneri înaintate de

3

Direcția de drept comunitar și a propunerilor înaintate de
comisiile permanente, Comisia pentru afaceri europene a
Camerei Deputaților elaborează o listă finală de propuneri de
proiecte legislative și documente de consultare europene care
vor fi supuse, cu prioritate, procedurii de control parlamentar.
Art. 12. — Lista finală este prezentată în cadrul Biroului
permanent al Camerei Deputaților, fiind supusă aprobării
acestuia.
Art. 13. — Reprezentantul Camerei Deputaților pe lângă
Parlamentul European urmărește procesul legislativ european,
alertând structurile Camerei Deputaților asupra adoptării, de
către Comisia Europeană, a propunerilor legislative și a
documentelor de consultare incluse în lista prioritară aprobată
de către Biroul permanent al Camerei Deputaților.
CAPITOLUL II
Examinarea propunerilor legislative ale Uniunii Europene
în vederea verificării respectării principiilor subsidiarității
și proporționalității
Art. 14. — Camera Deputaților primește scrisoarea de
sesizare care inițiază procedura de 8 săptămâni pentru
evaluarea respectării de către propunerea legislativă a
principiului subsidiarității*).
Art. 15. — Scrisoarea de sesizare este înregistrată la Direcția
de drept comunitar.
Art. 16. — Direcția de drept comunitar notifică Biroul
permanent, conform art. 5 alin. (2).
Art. 17. — Biroul permanent transmite propunerea legislativă
comisiei sau comisiilor permanente propuse de către Direcția
de drept comunitar, precum și Comisiei pentru afaceri europene
a Camerei Deputaților, în termen de 7 zile calendaristice de la
data primirii recomandărilor scrise de la Direcția de drept
comunitar. Biroul permanent poate decide transmiterea
propunerii legislative către alte comisii permanente decât cele
propuse de Direcția de drept comunitar.
Art. 18. — Transmiterea documentelor se realizează simultan
către toate comisiile permanente sesizate în fond, precum și
către Comisia pentru afaceri europene a Camerei Deputaților.
Art. 19. — În cazul în care Biroul permanent nu se întrunește
în termen de 7 zile de la primirea propunerilor scrise de la
Direcția de drept comunitar sau nu ia o decizie, în acest termen,
privind transmiterea documentelor și propunerilor legislative
europene, transmiterea se face de către președintele Camerei
Deputaților, cu informarea ulterioară a Biroului permanent.
Art. 20. — Comisiile permanente sesizate urmăresc, în
cadrul examinării, respectarea principiilor subsidiarității și
proporționalității.
Art. 21. — Examinarea se finalizează astfel:
a) în cazul respectării principiului subsidiarității, comisia
permanentă sesizată redactează un proces-verbal care conține
elemente principale ale dezbaterii, votul exprimat, dacă este
cazul, și constatarea respectării principiului subsidiarității.
Procesele-verbale sunt transmise spre informare Biroului
permanent al Camerei Deputaților și Direcției de drept
comunitar;
b) în cazul nerespectării principiului subsidiarității, comisia
permanentă sesizată redactează un proiect de aviz motivat.
Art. 22. — În cazul constatării nerespectării principiului
subsidiarității de către o propunere legislativă a Uniunii

*) Conform Tratatului de la Lisabona (TL), Camera Deputaților a Parlamentului României primește următoarele categorii de documente:
• din partea Comisiei Europene: documente de consultare (conform Protocolului nr. 1 al TL), proiecte de acte legislative și proiecte de modificări de acte
legislative;
• din partea Parlamentului European: proiecte de acte legislative inițiate de acesta, proiecte de modificări ale actelor legislative;
• din partea Consiliului Uniunii Europene: proiecte de acte legislative inițiate de un grup de state membre, de Curtea de Justiție, Banca Centrală
Europeană sau Banca Europeană de Investiții, precum și modificări ale acestor proiecte.

4

MONITORUL OFICIAL AL ROMÂNIEI, PARTEA I, Nr. 292/27.IV.2011

Europene, subiect al testului subsidiarității, comisia permanentă
sesizată sau Comisia pentru afaceri europene a Camerei
Deputaților avertizează imediat Direcția de drept comunitar în
vederea transmiterii informației către reprezentantul permanent
al Camerei Deputaților pe lângă Parlamentul European și
comunicării acesteia parlamentelor naționale prin intermediul
platformei IPEX, menționându-se că avizul motivat se află în
faza de proiect și nu reprezintă un punct de vedere oficial al
Camerei Deputaților.
Art. 23. — Comisia permanentă sesizată transmite proiectul
de aviz motivat sau procesul-verbal către Comisia pentru afaceri
europene a Camerei Deputaților cel mai târziu în a 40-a zi de la
primirea scrisorii de sesizare din partea instituțiilor Uniunii
Europene.
Art. 24. — Comisia pentru afaceri europene a Camerei
Deputaților dezbate și redactează, după caz, următoarele
documente:
a) proiectul final de aviz motivat, integrând punctele de
vedere exprimate de comisiile permanente, în cazul constatării
nerespectării principiului subsidiarității;
b) o notă de informare la care se atașează procesele-verbale
de la comisiile permanente și procesul-verbal al dezbaterii de la
Comisia pentru afaceri europene a Camerei Deputaților, în cazul
constatării respectării principiului subsidiarității.
Art. 25. — Comisia pentru afaceri europene a Camerei
Deputaților transmite proiectul final de aviz motivat sau nota de
informare către Biroul permanent al Camerei Deputaților cel mai
târziu în a 47-a zi de la primirea scrisorii de sesizare de la
instituțiile Uniunii Europene. Proiectul final de aviz motivat sau
nota de informare se transmite Direcției de drept comunitar
pentru înregistrare.
Art. 26. — În cazul proiectului de aviz motivat pentru
încălcarea principiului subsidiarității, Biroul permanent:
a) poate propune includerea pe ordinea de zi a plenului
Camerei Deputaților, în vederea dezbaterii și aprobării, a
proiectului final de aviz motivat. Plenul Camerei Deputaților
votează asupra proiectului final de aviz motivat în prima sa
ședință de la includerea acestuia pe ordinea de zi, dar nu mai
târziu de 56 de zile calendaristice de la primirea scrisorii de
sesizare de la instituțiile Uniunii Europene. Avizul motivat se
consideră adoptat cu votul majorității deputaților prezenți.
Hotărârea Camerei Deputaților de aprobare a avizului motivat
se publică în Monitorul Oficial al României, Partea I.
Președintele Camerei Deputaților semnează avizul motivat și
dispune transmiterea acestuia către instituțiile Uniunii Europene
și către Guvernul României;
b) decide transmiterea avizului motivat, în forma redactată
de Comisia pentru afaceri europene, către Guvernul României
și instituțiile Uniunii Europene. Președintele Camerei Deputaților
semnează avizul motivat și dispune transmiterea acestuia către
instituțiile Uniunii Europene și către Guvernul României.
Art. 27. — (1) Avizul motivat privind încălcarea principiului
subsidiarității se transmite imediat, de către Direcția de drept
comunitar, reprezentantului permanent al Camerei Deputaților
la Parlamentul European și se încarcă pe platforma IPEX.
(2) În cazul respectării principiului subsidiarității, Direcția de
drept comunitar comunică prin intermediul platformei IPEX
încheierea procesului de examinare și conformarea privind
respectarea principiului subsidiarității.
Art. 28. — În cazul în care în timpul examinării respectării
principiului subsidiarității se degajă observații sau recomandări
privind conținutul propunerii legislative, Camera Deputaților
poate decide exprimarea unei opinii după o procedură identică
cu cea prevăzută în cap. III.

CAPITOLUL III
Examinarea parlamentară a proiectelor de acte legislative
și a documentelor de consultare ale Comisiei Europene
privind fondul propunerilor
Art. 29. — Camera Deputaților primește proiectele de acte
legislative ale Comisiei Europene, Parlamentului European și
ale Consiliului Uniunii Europene, rezoluțiile legislative ale
Parlamentului European și pozițiile Consiliului Uniunii Europene,
documentele de consultare ale Comisiei Europene.
Art. 30. — Direcția de drept comunitar înregistrează toate
documentele primite de la instituțiile Uniunii Europene.
Art. 31. — Direcția de drept comunitar notifică Biroul
permanent conform art. 5 alin. (2).
Art. 32. — (1) Biroul permanent sesizează comisiile
permanente și Comisia pentru afaceri europene a Camerei
Deputaților în vederea examinării fondului proiectelor de acte
legislative și a documentelor de consultare prioritare selectate
de Direcția de drept comunitar. Biroul permanent poate decide
sesizarea și a altor comisii permanente decât cele propuse de
Direcția de drept comunitar.
(2) Biroul permanent stabilește, pe baza propunerii Direcției
de drept comunitar, termenele pentru finalizarea și redactarea
proiectelor de opinii.
Art. 33. — Transmiterea documentelor se realizează
simultan, către toate comisiile sesizate pe fond, precum și către
Comisia pentru afaceri europene a Camerei Deputaților.
Art. 34. — Comisiile permanente sesizate și Comisia pentru
afaceri europene a Camerei Deputaților pot decide să
examineze și alte propuneri legislative și documente de
consultare decât cele aflate în lista de documente prioritare
semnalate de Direcția de drept comunitar. Când o comisie
decide examinarea unei alte propuneri în afara listei cu
documente prioritare, aceasta notifică Biroului permanent și
informează Direcția de drept comunitar în vederea înregistrării.
Art. 35. — Fiecare comisie permanentă, precum și Comisia
pentru afaceri europene a Camerei Deputaților își organizează
procesul de examinare și audieri ținând cont de termenele fixate.
În funcție de modificările survenite în calendarul estimat de
adoptare în cadrul instituțiilor Uniunii Europene, după
consultarea cu Departamentul pentru afaceri europene din
cadrul Guvernului și cu reprezentantul permanent al Camerei
Deputaților pe lângă Parlamentul European, comisiile sesizate
pot solicita Biroului permanent schimbarea termenelor inițiale
pentru finalizarea proiectului de opinie.
Art. 36. — Comisia pentru afaceri europene a Camerei
Deputaților solicită Departamentului pentru afaceri europene din
cadrul Guvernului și/sau Ministerului Afacerilor Externe poziția
inițială a Guvernului privind proiectul de act legislativ sau
document de consultare. Informațiile puse la dispoziție de către
Departamentul pentru afaceri europene și/sau Ministerul
Afacerilor Externe sunt transmise imediat comisiilor permanente
sesizate.
Art. 37. — În timpul procesului de examinare, comisiile
permanente sesizate și Comisia pentru afaceri europene a
Camerei Deputaților pot solicita Departamentului pentru afaceri
europene, ministerelor de linie sau agențiilor guvernamentale
informațiile pe care le consideră relevante pentru examinare.
Art. 38. — Comisiile permanente sesizate redactează un
proiect de opinie privind fondul documentului examinat și îl
transmit Comisiei pentru afaceri europene a Camerei Deputaților
într-un timp util pentru a permite acesteia să redacteze proiectul
final de opinie, nu mai târziu de 5 zile lucrătoare înainte de
termenul fixat, împreună cu procesele-verbale ale dezbaterilor și
audierilor și/sau cu raportul pe baza căruia s-a adoptat proiectul
de opinie.
Art. 39. — Comisia pentru afaceri europene a Camerei
Deputaților redactează proiectul final de opinie, integrând

MONITORUL OFICIAL AL ROMÂNIEI, PARTEA I, Nr. 292/27.IV.2011
punctele de vedere ale comisiilor permanente sesizate, pe care
îl transmite Biroului permanent, la termenul fixat.
Art. 40. — Biroul permanent poate decide supunerea
proiectului final de opinie aprobării plenului Camerei Deputaților
sau transmiterea directă a opiniei, în forma redactată de
Comisia pentru afaceri europene, către instituțiile Uniunii
Europene și către Guvernul României. În cazul supunerii votului
plenului Camerei Deputaților, proiectul final de opinie se
consideră adoptat cu votul majorității deputaților prezenți.
Hotărârea Camerei Deputaților de aprobare a opiniei se publică
în Monitorul Oficial al României, Partea I. Președintele Camerei
Deputaților semnează opinia și dispune transmiterea acesteia
către instituțiile Uniunii Europene și către Guvernul României.
Art. 41. — Comisia pentru afaceri europene a Camerei
Deputaților și comisiile permanente sesizate urmăresc în
continuare evoluția procesului de negociere în cadrul instituțiilor
Uniunii Europene și documentele succesive care pot fi adoptate
în cursul acestui proces (proiecte de acte legislative modificate,
rezoluții legislative ale Parlamentului European, poziții ale
Consiliului).
Art. 42. — În cazul unor evoluții sau amendamente
semnificative, Comisia pentru afaceri europene a Camerei

5

Deputaților și comisiile permanente sesizate în primă instanță
pot decide continuarea examinării. Comisia care decide
redeschiderea examinării înștiințează imediat celelalte comisii
sesizate inițial, notifică Biroului permanent și informează Direcția
de drept comunitar în vederea înregistrării.
Art. 43. — Pentru proiectul de opinie redactat conform
art. 42 se utilizează procedura de adoptare și transmitere
descrisă la art. 36—40.
Art. 44. — Până la modificarea și completarea Regulamentului
de organizare și funcționare a serviciilor Camerei Deputaților,
pentru punerea în aplicare a prevederilor prezentei hotărâri,
atribuțiile Departamentului de studii parlamentare și drept
comunitar, Departamentului legislativ și ale Departamentului
secretariatului tehnic vor fi stabilite prin ordin al secretarului
general al Camerei Deputaților.
Art. 45. — Pe data intrării în vigoare a prezentei hotărâri,
hotărârea Biroului permanent al Camerei Deputaților privind
procedura de lucru și mecanismul decizional pentru exercitarea
controlului parlamentar asupra proiectelor de acte legislative ale
Uniunii Europene, în temeiul prevederilor Tratatului de la
Lisabona privind rolul parlamentelor naționale, își încetează
aplicabilitatea.

Această hotărâre a fost adoptată în ședința Camerei Deputaților din 19 aprilie 2011, cu respectarea dispozițiilor art. 76
alin. (2) din Constituția României, republicată.
p. PREȘEDINTELE CAMEREI DEPUTAȚILOR,

IOAN OLTEAN
București, 19 aprilie 2011.
Nr. 11.

DECRETE
PREȘEDINTELE ROMÂNIEI

DECRET
privind conferirea Ordinului Național Serviciul Credincios
în grad de Cavaler
În temeiul prevederilor art. 94 lit. a) și ale art. 100 din Constituția României,
republicată, precum și ale art. 4 alin. (3), ale art. 6 lit. A și ale art. 75 din Legea
nr. 29/2000 privind sistemul național de decorații al României, cu modificările și
completările ulterioare,
în semn de recunoștință și apreciere pentru contribuția avută la consolidarea
democrației românești și a statului de drept, pentru întreaga sa carieră didactică
și de cercetare,
Președintele României d e c r e t e a z ă:
Articol unic. — Se conferă post-mortem Ordinul Național Serviciul Credincios
în grad de Cavaler profesorului Alexandru Liviu Mera.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 22 aprilie 2011.
Nr. 453.

6

MONITORUL OFICIAL AL ROMÂNIEI, PARTEA I, Nr. 292/27.IV.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli
pe anul 2011 pentru Societatea Comercială ăICEM” — S.A.,
aflată sub autoritatea Ministerului Economiei,
Comerțului și Mediului de Afaceri
Având în vedere prevederile art. 15 alin. (1) din Ordonanța de urgență a
Guvernului nr. 37/2008 privind reglementarea unor măsuri financiare în domeniul
bugetar, aprobată cu modificări prin Legea nr. 275/2008, cu modificările și
completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli pe anul 2011 pentru
Societatea Comercială ăICEM” — S.A., aflată sub autoritatea Ministerului
Economiei, Comerțului și Mediului de Afaceri, prevăzut în anexa*) care face parte
integrantă din prezenta hotărâre.
(2) Defalcarea pe trimestre a indicatorilor prevăzuți în anexă se aprobă de
Ministerul Economiei, Comerțului și Mediului de Afaceri, în termen de 60 de zile.
Art. 2. — (1) Cheltuielile totale aferente veniturilor înscrise în bugetul de
venituri și cheltuieli reprezintă limită maximă și nu pot fi depășite decât în cazuri
justificate, cu aprobarea Guvernului, la propunerea Ministerului Economiei,
Comerțului și Mediului de Afaceri, cu avizul Ministerului Finanțelor Publice și al
Ministerului Muncii, Familiei și Protecției Sociale.
(2) În cazul în care în execuție se înregistrează nerealizări ale veniturilor
aprobate, Societatea Comercială ăICEM” — S.A. poate efectua cheltuieli în funcție
de realizarea veniturilor, cu încadrarea în indicatorii de eficiență aprobați.
(3) Cheltuielile cu salariile brute se vor efectua numai cu respectarea
corelației dintre creșterea câștigului mediu lunar brut și cea a productivității muncii.
Art. 3. — (1) Nerespectarea prevederilor art. 2 constituie contravenție și se
sancționează cu amendă de 5.000 lei.
(2) Contravenția se constată de către organele de control financiar ale
statului, împuternicite potrivit legii, iar amenda se aplică persoanelor vinovate de
nerespectarea prevederilor prezentei hotărâri.
(3) Contravenției prevăzute la alin. (1) i se aplică prevederile Ordonanței
Guvernului nr. 2/2001 privind regimul juridic al contravențiilor, aprobată cu
modificări și completări prin Legea nr. 180/2002, cu modificările și completările
ulterioare.
PRIM-MINISTRU

EMIL BOC
Contrasemnează:
Ministrul economiei, comerțului
și mediului de afaceri,
Ion Ariton
Ministrul muncii, familiei
și protecției sociale,
Ioan Nelu Botiș
Ministrul finanțelor publice,
Gheorghe Ialomițianu
București, 13 aprilie 2011.
Nr. 396.

*) Anexa

este reprodusă în facsimil.

MONITORUL OFICIAL AL ROMÂNIEI, PARTEA I, Nr. 292/27.IV.2011

7
ANEXĂ

MINISTERUL ECONOMIEI, COMERȚULUI ȘI MEDIULUI DE AFACERI
Societatea Comercială ăICEM” — S.A.
B U G E T U L D E V E N I T U R I Ș I C H E LT U I E L I

pe anul 2011

8

MONITORUL OFICIAL AL ROMÂNIEI, PARTEA I, Nr. 292/27.IV.2011

MONITORUL OFICIAL AL ROMÂNIEI, PARTEA I, Nr. 292/27.IV.2011

9

10

MONITORUL OFICIAL AL ROMÂNIEI, PARTEA I, Nr. 292/27.IV.2011

MONITORUL OFICIAL AL ROMÂNIEI, PARTEA I, Nr. 292/27.IV.2011
GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli
pe anul 2011 pentru Compania Națională a Cuprului, Aurului
și Fierului ăMinvest” — S.A. Deva, aflată sub autoritatea
Ministerului Economiei, Comerțului și Mediului de Afaceri
Având în vedere prevederile art. 15 alin. (1) din Ordonanța de urgență a
Guvernului nr. 37/2008 privind reglementarea unor măsuri financiare în domeniul
bugetar, aprobată cu modificări prin Legea nr. 275/2008, cu modificările și
completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli pe anul 2011 pentru
Compania Națională a Cuprului, Aurului și Fierului ăMinvest” — S.A. Deva, aflată
sub autoritatea Ministerului Economiei, Comerțului și Mediului de Afaceri, prevăzut
în anexa*) care face parte integrantă din prezenta hotărâre.
(2) Defalcarea pe trimestre a indicatorilor prevăzuți în anexă se aprobă de
Ministerul Economiei, Comerțului și Mediului de Afaceri, în termen de 60 de zile.
Art. 2. — (1) Cheltuielile totale aferente veniturilor înscrise în bugetul de
venituri și cheltuieli reprezintă limită maximă și nu pot fi depășite decât în cazuri
justificate, cu aprobarea Guvernului, la propunerea Ministerului Economiei,
Comerțului și Mediului de Afaceri, cu avizul Ministerului Finanțelor Publice și al
Ministerului Muncii, Familiei și Protecției Sociale.
(2) În cazul în care în execuție se înregistrează nerealizări ale veniturilor
aprobate, Compania Națională a Cuprului, Aurului și Fierului ăMinvest” — S.A.
Deva poate efectua cheltuieli în funcție de realizarea veniturilor, cu încadrarea în
indicatorii de eficiență aprobați.
(3) Cheltuielile cu salariile brute se vor efectua numai cu respectarea
corelației dintre creșterea câștigului mediu lunar brut și cea a productivității muncii.
Art. 3. — (1) Nerespectarea prevederilor art. 2 constituie contravenție și se
sancționează cu amendă de 5.000 lei.
(2) Contravenția se constată de către organele de control financiar ale
statului împuternicite potrivit legii, iar amenda se aplică persoanelor vinovate de
nerespectarea prevederilor prezentei hotărâri.
(3) Contravenției prevăzute la alin. (1) i se aplică prevederile Ordonanței
Guvernului nr. 2/2001 privind regimul juridic al contravențiilor, aprobată cu
modificări și completări prin Legea nr. 180/2002, cu modificările și completările
ulterioare.
PRIM-MINISTRU

EMIL BOC
Contrasemnează:
Ministrul economiei, comerțului
și mediului de afaceri,
Ion Ariton
Ministrul muncii, familiei
și protecției sociale,
Ioan Nelu Botiș
Ministrul finanțelor publice,
Gheorghe Ialomițianu
București, 13 aprilie 2011.
Nr. 397.
*) Anexa

este reprodusă în facsimil.

11

12

MONITORUL OFICIAL AL ROMÂNIEI, PARTEA I, Nr. 292/27.IV.2011
ANEXĂ

MINISTERUL ECONOMIEI, COMERȚULUI ȘI MEDIULUI DE AFACERI
COMPANIA NAȚIONALĂ A CUPRULUI, AURULUI ȘI FIERULUI ăMINVEST” — S.A. DEVA
B U G E T U L D E V E N I T U R I Ș I C H E LT U I E L I

pe anul 2011

MONITORUL OFICIAL AL ROMÂNIEI, PARTEA I, Nr. 292/27.IV.2011

13

14

MONITORUL OFICIAL AL ROMÂNIEI, PARTEA I, Nr. 292/27.IV.2011

MONITORUL OFICIAL AL ROMÂNIEI, PARTEA I, Nr. 292/27.IV.2011

15

A C T E A L E C O R P U L U I E X P E R Ț I L O R C O N TA B I L I
Ș I C O N TA B I L I L O R A U TO R I Z A Ț I D I N R O M Â N I A
CORPUL EXPERȚILOR CONTABILI ȘI CONTABILILOR AUTORIZAȚI DIN ROMÂNIA
CONSILIUL SUPERIOR

HOTĂRÂRE
privind aprobarea Tabloului Corpului Experților Contabili și Contabililor Autorizați din România
și a Tabloului experților evaluatori de întreprinderi
În temeiul:
— art. 6 lit. c), art. 20 lit. c) și e) și art. 21 alin. (1) din Ordonanța Guvernului nr. 65/1994 privind organizarea activității de
expertiză contabilă și a contabililor autorizați, republicată;
— pct. 3, 18, 25, 93 și 147 din Regulamentul de organizare și funcționare a Corpului Experților Contabili și Contabililor
Autorizați din România, aprobat prin Hotărârea Conferinței naționale a experților contabili și contabililor autorizați nr. 1/1995,
republicat,
Consiliul superior al Corpului Experților Contabili și Contabililor Autorizați din România adoptă următoarea hotărâre:
Art. 1. — Se aprobă Tabloul Corpului Experților Contabili și
Contabililor Autorizați din România, cuprinzând experții contabili
și contabilii autorizați (anexa nr. 1), precum și experții evaluatori
de întreprinderi (anexa nr. 2).
Art. 2. — Se aprobă Lista membrilor inactivi ai Corpului
Experților Contabili și Contabililor Autorizați din România, fără
drept de exercitare a profesiei (anexa nr. 3).

Art. 3. — Prezenta hotărâre se publică în Monitorul Oficial al
României, Partea I.
Art. 4. — Organele alese și executive vor duce la îndeplinire
dispozițiile prezentei hotărâri.
Art. 5. — Anexele nr. 1—3*) fac parte integrantă din prezenta
hotărâre.

Președintele Corpului Experților Contabili
și Contabililor Autorizați din România,
Marin Toma
București, 1 aprilie 2011.
Nr. 11/218.
*) Anexele nr. 1—3 se publică în Monitorul Oficial al României, Partea I, nr. 292 bis, care se poate achiziționa de la Centrul pentru relații cu publicul al
Regiei Autonome ăMonitorul Oficial”, București, șos. Panduri nr. 1.

16

MONITORUL OFICIAL AL ROMÂNIEI, PARTEA I, Nr. 292/27.IV.2011
RECTIFICĂRI
La Ordinul ministrului justiției și libertăților cetățenești nr. 1.782/C/2009 privind redobândirea cetățeniei române
de către unele persoane, publicat în Monitorul Oficial al României, Partea I, nr. 505 din 22 iulie 2009, se face
următoarea rectificare (care nu aparține Redacției ăMonitorul Oficial, Partea I”):
— în anexa nr. 1, la poziția 225, în loc de: ă225. Sașco Olga, fiica lui Anatolie și Raisa (fiica lui Polerca
Pantelimon, născut la 20.07.1914 în localitatea Cornești, județul Ungheni, și Elena), născută la data de 31 mai 1980
în localitatea Chișinău, județul Chișinău, Republica Moldova, cetățean moldovean, cu domiciliul actual în Republica
Moldova, localitatea Chișinău, str. Albișoara nr. 70, ap. 20. (17.317/2003)” se va citi: ă225. Ciocan Olga, fiica lui
Anatolie și Raisa (fiica lui Polerca Pantelimon, născut la 20.07.1914 în localitatea Cornești, județul Ungheni, și Elena),
născută la data de 31 mai 1980 în localitatea Chișinău, județul Chișinău, Republica Moldova, cetățean moldovean,
cu domiciliul actual în Republica Moldova, localitatea Chișinău, str. Albișoara nr. 70, ap. 20. (17.317/2003)”.

La Ordinul ministrului justiției și libertăților cetățenești nr. 2.196/C/2009 privind redobândirea cetățeniei române
de către unele persoane, publicat în Monitorul Oficial al României, Partea I, nr. 574 din 18 august 2009, se face
următoarea rectificare (care nu aparține Redacției ăMonitorul Oficial, Partea I”):
— în anexa nr. 1, la poziția 70, în loc de: ă70. Cobîleanu Oxana, fiica lui Valerii și Uliana (fiica lui Goloman
Ștefan, născut la 29.07.1926 în localitatea Suruceni, raionul Ialoveni), născută la data de 2 decembrie 1980 în
localitatea Chișinău, Republica Moldova, cetățean moldovean, cu domiciliul actual în Republica Molodova, localitatea
Chișinău, str. Aron Pumnul nr. 171. (4.277/2008)” se va citi: ă70. Cobîlean Oxana, fiica lui Valerii și Uliana (fiica lui
Goloman Ștefan, născut la 29.07.1926 în localitatea Suruceni, raionul Ialoveni), născută la data de 2 decembrie 1980
în localitatea Chișinău, Republica Moldova, cetățean moldovean, cu domiciliul actual în Republica Moldova, localitatea
Chișinău, str. Aron Pumnul nr. 171. (4.277/2008)”.

În cuprinsul Ordinului ministrului dezvoltării regionale și turismului nr. 1.331/2011 pentru desemnarea Societății
Comerciale AEROQ — S.A. în vederea notificării la Comisia Europeană pentru realizarea de funcții specifice pentru
atestarea conformității produselor pentru construcții, publicat în Monitorul Oficial al României, Partea I, nr. 274 din
19 aprilie 2011, se face următoarea rectificare (care aparține Redacției ăMonitorul Oficial, Partea I”):
— la semnătură, în loc de: ăsecretar de stat” se va citi: ăsecretar general”.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 292/27.IV.2011 conține 16 pagini.

Prețul: 3,20 lei

&JUYDGY|522534]
ISSN 1453—4495

