PARTEA I

Anul 179 (XXIII) — Nr. 401

Miercuri, 8 iunie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

150.

— Ordin al președintelui Agenției Naționale pentru
Resurse Minerale privind aprobarea Contractuluicadru de derulare a țițeiului și produselor petroliere
prin terminalul petrolier pentru anul 2011 ..................

2–16

2

MONITORUL OFICIAL AL ROMÂNIEI, PARTEA I, Nr. 401/8.VI.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU RESURSE MINERALE

ORDIN
privind aprobarea Contractului-cadru de derulare a țițeiului
și produselor petroliere prin terminalul petrolier
pentru anul 2011
În temeiul art. 4 alin. (4) din Hotărârea Guvernului nr. 1.419/2009 privind
organizarea și funcționarea Agenției Naționale pentru Resurse Minerale și al
art. 5.9 și 7.2 din anexa la Hotărârea Guvernului nr. 886/2002 privind aprobarea
Acordului petrolier de concesiune a activității de exploatare a rezervoarelor,
conductelor de transport al țițeiului și produselor petroliere, a instalațiilor de
pompare și a celorlalte instalații și echipamente aferente acestora, încheiat între
Agenția Națională pentru Resurse Minerale și Societatea Comercială ăOil Terminal” —
S.A. Constanța,
președintele Agenției Naționale pentru Resurse Minerale emite prezentul
ordin.
Art. 1. — Se aprobă Contractul-cadru de derulare a țițeiului și produselor
petroliere prin terminalul petrolier pentru anul 2011, prevăzut în anexa care face
parte integrantă din prezentul ordin.
Art. 2. — Prezentul ordin intră în vigoare în termen de 3 zile de la data
publicării în Monitorul Oficial al României, Partea I.
Președintele Agenției Naționale pentru Resurse Minerale,
Alexandru Pătruți
București, 12 mai 2011.
Nr. 150.

ANEXĂ

CONTRACT-CADRU

de derulare a țițeiului și produselor petroliere prin terminalul petrolier pentru anul 2011
I. Părțile contractante
Contractul se încheie între:
Societatea Comercială OIL TERMINAL — S.A., cu sediul în
Constanța, str. Caraiman nr. 2, județul Constanța, cod poștal
900117, nr. telefon 0241 702600, fax 0241 694 833, 0241
610751, cod unic de înregistrare: RO2410163, nr. de ordine în
registrul
comerțului:
J13/512/01.02.91,
cont
IBAN
..........................................,
deschis
la
Banca
..........................................,
reprezentată
legal
prin
..........................., în calitate de director general, și ....................,
în calitate de director economic, în calitate de prestator și
expediționar, denumită în continuare Prestator,
și
................., cu sediul în .............., str. ............nr. ...., cod
poștal ......, nr. telefon......, nr. fax............., cod unic de
înregistrare: ................, atribut fiscal R, nr. de ordine la registrul
comerțului ............, cod IBAN ........................................., deschis
la
.............................,
reprezentată
legal
prin
..................................................., director general, în calitate de
beneficiar și expeditor, denumită în continuare Beneficiar,

denumite în continuare în mod individual partea și împreună
părțile,
denumit în continuare și contract,
prin care s-au convenit următoarele:
II. Obiectul contractului
Art. 2.1. — Obiectul contractului îl constituie totalitatea
operațiunilor efectuate de Prestator în legătură cu:
— primirea, recepția cantitativă și calitativă, descărcarea
țițeiului și produselor petroliere cuprinse în anexe (denumite în
continuare produse) în rezervoarele Prestatorului, în limita
spațiului disponibil la data solicitării operațiunii, din:
• vagoane cisternă CF;
• autocisterne;
• barje fluviale;
• nave maritime;
• prin in tank transfer;
— depozitarea produselor în rezervoarele Prestatorului,
omogenizarea și condiționarea;
— amestecarea motorinei cu biodiesel în rezervoarele
Prestatorului;

MONITORUL OFICIAL AL ROMÂNIEI, PARTEA I, Nr. 401/8.VI.2011
— încărcarea produselor din rezervoare în nave
maritime/barje fluviale;
— încărcarea produselor din rezervoare în vagoane-cisternă CF,
autocisterne sau tancuri de bunkeraj;
— transferul produselor depozitate în rezervoare către alți
beneficiari (in tank transfer);
— predarea țițeiului la Societatea Comercială CONPET —
S.A. Ploiești pentru pompare pe conducte magistrale;
— descărcarea produselor prin transhipment între două nave
maritime acostate în două dane petroliere, prin instalațiile
Prestatorului.
III. Durata contractului
Art. 3.1. — Contractul are valabilitate începând cu data de
................ până la data de ................ .
Părțile pot conveni prelungirea prezentului contract, scop în
care vor încheia un act adițional semnat de ambele părți, cu cel
puțin .... de zile calendaristice înainte de data expirării
contractului.
IV. Drepturile și obligațiile părților
Drepturi și obligații ale Beneficiarului

Drepturi și obligații în legătură cu primirea, recepția
cantitativă și calitativă, descărcarea produselor din cisterne CF
în rezervoarele Prestatorului
Art. 4.1. — Beneficiarul va expedia produsele în trenuri
complete formate din maximum 40 de vagoane-cisternă pe
4 osii, corespunzătoare din punct de vedere tehnic.
Beneficiarul
garantează
faptul
că
marfa
este
corespunzătoare standardelor sau specificațiilor de calitate și
este liberă de orice taxe până la fronturile de descărcare ale
Prestatorului.
Fiecare transport va fi însoțit de următorul set de documente
complete:
— scrisoare de trăsură de cale ferată;
— aviz de expediție;
— notă de greutate;
— declarație de conformitate;
— raport de încercare (test report);
— lista de sigilii;
— fișă tehnică de securitate;
— document administrativ de însoțire (dacă este cazul).
În cazul în care produsele sunt încărcate în alte tipuri de
cisterne decât cele tip CFR, Beneficiarul va pune la dispoziția
Prestatorului instrucțiuni, planșe și schițe de utilizare pentru
acestea.
Art. 4.2. — Beneficiarul va expedia produsele conform unui
program zilnic stabilit cu Prestatorul sau acceptelor obținute de
la stația CFR — Constanța Port, în funcție de sosirea navelor,
spațiul de depozitare existent, precum și de posibilitățile de
descărcare ale Prestatorului.
Beneficiarul va menționa pe nota de greutate și pe
documentele de transport ămarfă proprietatea ................”, iar
Beneficiarul va aviza și prin fax fiecare expediere de produse.
Art. 4.3. — Beneficiarul va încheia un contract de transport
cu un operator de transport feroviar (denumite în continuare
contract de transport, respectiv OTF).
Prin contractul de transport, Beneficiarul se obligă să
plătească tariful de transport și toate tarifele accesorii care
grevează transporturile din stațiile de predare și destinație.
Beneficiarul va pune la dispoziția Prestatorului o copie a
acestui contract sau a telegramei privind modul de încasare a
tarifelor.

3

Art. 4.4. — Beneficiarul îl va împuternici pe Prestator în baza
unei comitențe (prevăzută în anexa nr. 3) să lucreze pentru și în
numele acestuia în relația cu OTF.
Prestatorul nu va fi obligat să achite nicio taxă în numele
Beneficiarului în relația cu OTF.
În scrisoarea de trăsură, Prestatorul nu va fi expeditor sau
destinatar pentru mărfurile proprietatea Beneficiarului.
Beneficiarul va înscrie datele proprii la rubrica ăDestinatar”,
iar la rubrica ăMențiuni ale expeditorului admise de regulamente,
tarife și instrucții”: ăTransport destinat liniei industriale S.C. OIL
TERMINAL — S.A. conform comitenței nr. ....”.
Art. 4.5. — Vagoanele proprietatea OTF/Beneficiarului,
predate Prestatorului și care prezintă defecte ascunse la
sistemele de descărcare, vor fi avizate de Prestator către
proprietar, care va asigura echipa de intervenție pentru
remedierea neajunsului. Pe cât posibil, vagonul în cauză va fi
descărcat odată cu naveta.
Vagoanele încărcate, defecte, proprietatea OTF/
Beneficiarului, ce nu pot fi remediate și descărcate, vor fi puse
la dispoziția Beneficiarului și vor fi returnate pe cheltuiala
acestuia în baza notificării întocmite de OTF către Prestator,
transmisă de Prestator prin fax Beneficiarului în maximum 48 de
ore de la primirea notificării.
Pentru returnarea vagoanelor, Beneficiarul va pune la
dispoziția Prestatorului documentele necesare:
— aviz de expediție;
— scrisori de trăsură;
— fișă tehnică de securitate;
— document administrativ de însoțire (dacă este cazul).
Art. 4.6. — Beneficiarul va suporta eventualele plăți solicitate
de OTF în cazul în care vagoanele-cisternă sosesc în afara
programului stabilit și acceptat de ambele părți sau vagoanelecisternă nu pot fi descărcate deoarece la recepția calitativă s-a
constatat produs neconform calitativ pentru care nu există
posibilitate de condiționare.
Art. 4.7. — Având în vedere că toate produsele petroliere
sunt încadrate în categoria mărfurilor periculoase, transportul,
manevra, încărcarea/descărcarea acestora sunt supuse
prevederilor Regulamentului privind transportul internațional
feroviar al mărfurilor periculoase — RID, precum și dispozițiilor
legale aplicabile. În calitate de proprietar, Beneficiarul are
următoarele obligații:
— să respecte prevederile cuprinse în anexa nr. 1 RID —
Regulament de transport al mărfurilor periculoase;
— să respecte normele tehnice de încărcare a mijlocului de
transport prevăzute în anexa nr. 2 — NUT;
— să se asigure că mărfurile periculoase sunt clasificate și
autorizate conform RID;
— să furnizeze Prestatorului date de identificare ale
produsului și pericolului;
— vagoanele utilizate trebuie să fie autorizate, să dețină
agrement tehnic sau aviz tehnic de funcționare (pentru
vagoanele cu durata de viață depășită) al Autorității Feroviare
Române — AFER, proces-verbal de verificare ISCIR în termen
de valabilitate. Beneficiarul va purta integral răspunderea pentru
starea tehnică și integritatea vagoanelor încărcate de acesta sau
puse la dispoziția Prestatorului pentru încărcare;
— să respecte dispozițiile speciale privind construcția,
echipamentul, reviziile, întreținerea și marcajul vagoanelor;

4

MONITORUL OFICIAL AL ROMÂNIEI, PARTEA I, Nr. 401/8.VI.2011

— să pună din timp la dispoziția Prestatorului marcajele,
etichetele și sigiliile pentru mărfurile periculoase încărcate în
numele Beneficiarului.
Prestatorul este îndreptățit să refuze operarea vagoanelor
care:
— au scadența reviziei interne a recipientului expirată;
— au lipsă plăcuța de timbru sau tăblițele de calibrare;
— au lipsă eticheta de pericol;
— au inscripțiile de pe vagon ilizibile;
— au neconcordanțe între inscripțiile de pe recipient și cele
de pe vagon.
Acceptarea vagoanelor de către Prestator reprezintă
confirmarea de către acesta a faptului că ele îndeplinesc
condițiile enumerate mai sus.
Drepturi și obligații în legătură cu primirea, recepția
cantitativă și calitativă, descărcarea/încărcarea produselor din/în
autocisterne
Art. 4.8. — Beneficiarul va transmite Prestatorului, în scris,
comenzile de încărcare/descărcare a autocisternelor cu cel puțin
24 de ore înainte de livrare, specificând de fiecare dată: numărul
autocisternei, cantitatea/calitatea produselor ce urmează a fi
livrate, numele conducătorului auto, reprezentantul
Beneficiarului și actele prin care aceștia se identifică.
Autocisternele vor fi corespunzătoare din punct de vedere
tehnic, metrologic și în ceea ce privește prevenirea incendiilor.
Încărcarea/Descărcarea autocisternelor se va realiza în
prezența reprezentantului autorizat al Beneficiarului.
Operarea autocisternelor se face numai în zilele lucrătoare.
Beneficiarul va asigura din timp și va pune la dispoziția
Prestatorului pentru autocisternele ce urmează să fie încărcate:
— avize de expediție;
— fișe tehnice de securitate pentru produsul respectiv.
Art. 4.9. — Operatorii de transport vor respecta prevederile
cuprinse în Normele de efectuare a activității de transport rutier
de mărfuri periculoase în România, aprobate prin Hotărârea
Guvernului nr. 1.175/2007, publicată în Monitorul Oficial al
României, Partea I, nr. 696 din 15 octombrie 2007.
Șoferul autocisternei trebuie să posede asupra sa
următoarele documente, pe care le va prezenta la cerere
reprezentantului Prestatorului:
— certificat de transport în cont propriu eliberat de
Autoritatea Rutieră Română — ARR (original sau copie
conformă);
— certificat de inspecție tehnică periodică — ITP, anuală —
ITA (original);
— certificat de agreare pentru autovehiculele care transportă
anumite mărfuri periculoase (copie);
— certificat ADR de formare a conducătorilor de autovehicule
care transportă mărfuri periculoase (original);
— certificat de calibrare a autocisternei cu buletin de
verificare metrologic în termenul de valabilitate (original).
Autocisterna trebuie să aibă următoarele dotări din punctul
de vedere al siguranței pe timpul transportului și încărcării:
— trusă ADR;
— 2-3 stingătoare cu pulbere;
— o ladă cu nisip (sau un sac de nisip) și o lopată;
— contact general (heblu);
— dispozitiv de împământare a autocisternei;
— siguranțe electrice calibrate.
Conducătorii autocisternelor și reprezentanții vor purta
echipament de protecție: salopetă de protecție confecționată din

materiale din fibră naturală, antistatizată, cască de protecție,
mănuși de protecție, bocanci antistatizați.
Drepturi și obligații în legătură cu operarea barjelor fluviale
Art. 4.10. — Pentru barjele ce descarcă, Beneficiarul solicită
Prestatorului avizul referitor la data plecării barjelor din portul de
încărcare și data de sosire în Portul Constanța, menționând:
— numele convoiului/împingătorului;
— numărul barjelor;
— cantitatea de produse încărcate în fiecare barjă;
— specificația de calitate a produselor încărcate.
Pentru barjele ce încarcă, Beneficiarul solicită Prestatorului
avizul referitor la data de sosire în Portul Constanța,
menționând:
— numele convoiului/împingătorului;
— numărul barjelor;
— cantitatea și specificația de calitate a produselor ce
urmează a fi încărcate în fiecare barjă.
Beneficiarul avizează Prestatorul, prin fax, cu ...... zile și,
respectiv, cu o zi înainte sosirea convoiului la Cernavodă,
previziunile de intrare pe canalul Dunăre—Marea Neagră și ETA
Portul Constanța.
Art. 4.11. — Beneficiarul se asigură și garantează că barjele
vor fi corespunzătoare din punct de vedere tehnic, dotate cu
pompe de descărcare (dacă este cazul), cu instalația de
descărcare/încărcare etanșă (conducte, vane, flanșe), acceptate
la operare de către Autoritatea Navală Română, libere de orice
taxe, asigurate cu împingător pentru manevrarea lor și personal
de supraveghere a operării, dotate cu aparate de iluminat pentru
a urmări operarea barjelor și pe timp de noapte. De asemenea,
va asigura un număr suficient de termometre, rulete și lavete
necesare efectuării măsurătorilor la barje în cel mai scurt timp.
Manevrarea barjelor la/de la dana de operare este în sarcina
Beneficiarului.
Barjele vor avea tabelă de calibrare a tancurilor valabilă din
punct de vedere metrologic. De asemenea, ruletele și
termometrele vor avea certificate de verificare metrologică în
termenul de valabilitate.
Art. 4.12. — Beneficiarul asigură primirea de către Prestator
a setului de documente din portul de încărcare:
— scrisoare de trăsură fluvială;
— certificat de cantitate;
— certificat de calitate;
— cargo manifest;
— ullage report;
— OBQ report;
— certificat de conformitate;
— document administrativ de însoțire (dacă este cazul).
Pe documente se va menționa: ăprodus proprietatea
......................”.
Art. 4.13. — Beneficiarul asigură primirea de către Prestator
a unei mostre de arbitraj sigilate în portul de încărcare, prelevată
din fiecare barjă.
Drepturi și obligații în legătură cu operarea navelor maritime
Art. 4.14. — Beneficiarul va solicita Prestatorului, în scris, cu
minimum ... zile calendaristice înainte, acceptul pentru intervalul
de sosire a navelor (perioadă de 2-3 zile calendaristice) și
cantitatea/calitatea de produse ce urmează a fi
încărcată/descărcată.
În cazul sosirii navei în afara perioadei acceptate de
Prestator sau fără acceptul acestuia, nava va fi operată ăla
posibilități” (în funcție de existența danei libere, programările

MONITORUL OFICIAL AL ROMÂNIEI, PARTEA I, Nr. 401/8.VI.2011
altor nave, stocul de marfă existent la Constanța, spațiul de
depozitare disponibil etc.).
Danele interioare (69—76) în care se încarcă/descarcă
navele Beneficiarului au adâncimi de maximum 12,80 metri, iar
dana 79, de maximum 17,00 metri (brackish water).
Draftul aerian în danele interioare este de 16,50 metri, iar în
dana 79, de 20,00 metri.
Art. 4.15. — Beneficiarul va transmite în scris Prestatorului
instrucțiuni de operare pentru fiecare navă și condițiile de
angajare ale navelor maritime (timp alocat, rata de contrastalii
etc.), precum și caracteristicile tehnice ale navelor maritime
(questionnaire 88).
Condițiile în care navele maritime vor opera în terminalul
petrolier sunt cuprinse în anexa nr. 1.
Navele nominate de Beneficiar trebuie să aibă inspecție de
certificare de calitate cel puțin de la unul dintre traderii
importanți.
Art. 4.16. — Beneficiarul va asigura primirea de către
Prestator a următoarelor documente din portul de încărcare:
— certificat de cantitate;
— certificat de calitate;
— cargo manifest;
— conosament;
— ullage report;
— OBQ report;
— fișa tehnică de securitate;
— certificat de conformitate;
— document administrativ de însoțire (dacă este cazul).
Beneficiarul va asigura primirea unei mostre de arbitraj
sigilate în portul de încărcare.
Art. 4.17. — Beneficiarul transmite Prestatorului, în scris,
pentru fiecare navă ce încarcă, următoarele:
— instrucțiuni complete de încărcare;
— modul de asigurare fond de marfă și instrucțiuni de
calitate;
— instrucțiuni de întocmire a documentelor de export.
Art. 4.18. — Beneficiarul are obligația să asigure în timp util
toată cantitatea de produse pentru export conformă din punct
de vedere calitativ. În caz contrar, Prestatorul poate refuza
acostarea navelor până la completarea stocului de marfă.
Drepturi și obligații în legătură cu încărcarea produselor din
rezervoarele Prestatorului în cisterne CF
Art. 4.19. — Beneficiarul va depune la OTF și Prestator
programul de livrări. În baza acestuia, Prestatorul confirmă OTF
că poate să introducă în depozit vagoanele goale în vederea
încărcării.
Expedierea navetelor de către Prestator se va face cu plată
centralizată sau transmisă, dacă se acceptă de către OTF.
Indiferent de forma de plată agreată, aceasta va fi făcută de
către Beneficiar sau alte societăți împuternicite de către acesta,
Societatea Comercială OIL TERMINAL — S.A. fiind exonerată
de la plata expedierii, a tarifelor orare de utilizare și a altor
cheltuieli ce nu țin de prestația în sine.
Art. 4.20. — Comenzile de încărcare vor fi transmise
Prestatorului prin fax cu cel puțin 5 zile calendaristice înainte de
ziua încărcării. Beneficiarul asigură din timp numărul
corespunzător de vagoane goale pe 4 osii, dotate cu tăblițe de
calibrare, pentru încărcarea întregii cantități solicitate,
corespunzătoare din punct de vedere tehnic și al stării de
curățenie, ținând cont de proprietățile specifice ale produsului
ce urmează a fi încărcat, și libere de orice taxe.

5

Art. 4.21. — Beneficiarul va asigura din timp și va pune la
dispoziția Prestatorului:
— avize de expediție;
— scrisori de trăsură completate, ștampilate și semnate la
rubrica ăExpeditor” cu numele Beneficiarului, documente ce se
vor folosi de Prestator numai pentru expedierea produselor
Beneficiarului;
— instrucțiuni, date, informații legate de identificarea
destinatarului (numele și adresa completă, cod SIRUES, cod
stație CFR, linie garare). Aceste date vor fi transmise către
Prestator, în scris (fax), în intervalul: luni—joi între orele 8.00—
15.00 și vineri între orele 8.00—13.00;
— fișe tehnice de securitate.
Beneficiarul obține acceptele stațiilor CFR de destinație
pentru primirea mărfii (pe perioade de timp și/sau pe cantități) și
le transmite în timp util stației CFR ce deservește Prestatorul.
Orice modificare ulterioară atât a programului, cât și a
contractului de transport se va face de către Beneficiar către
OTF și Prestator, cu suportarea tarifelor legale.
Beneficiarul reglementează problemele legate de
eventualele vagoane defecte ce nu pot fi încărcate și nu pot fi
remediate de OTF.
Drepturi și obligații în legătură cu operarea tancurilor de
bunkeraj
Art. 4.22. — Beneficiarul transmite Prestatorului, în scris,
comenzile de încărcare cu motorină a tancului de bunkerare,
specificând de fiecare dată numele tancului și cantitatea ce
urmează a fi livrată.
Comenzile de încărcare vor fi transmise în zilele lucrătoare
cu cel puțin 24 de ore înainte de livrarea solicitată.
Art. 4.23. — Beneficiarul transmite Prestatorului copii ale
Bunker Receipt de la navele ce au fost bunkerate.
Drepturi și obligații în legătură cu predarea țițeiului la
Societatea Comercială CONPET — S.A. pentru pompare pe
conductă
Art. 4.24. — Beneficiarul transmite Prestatorului, în scris,
programul/comanda de pompare a țițeiului importat, specificând
de fiecare dată destinatarul și cantitatea ce urmează a fi
pompată, nava, numărul și data declarației vamale de import.
La predarea către Societatea Comercială CONPET — S.A.
(dacă nu există alte înțelegeri), țițeiul trebuie să corespundă
următoarelor condiții:
— temperatura de congelare cu 7șC mai mică decât
temperatura solului, măsurată pe traseul conductelor;
— vâscozitatea la temperatura minimă a solului: 80 cSt sau
11șE.
Atestarea calității țițeiului se va face printr-un raport de
încercări pentru fiecare lot (rezervor), întocmit în conformitate
cu specificațiile de calitate prevăzute în anexa nr. 2.
Drepturi și obligații în legătură cu depozitarea produselor
Art. 4.25. — Prestatorul va anunța Beneficiarul în cazul
curățării rezervoarelor în care au fost depozitate produsele
Beneficiarului. Acesta din urmă va trimite un reprezentant pentru
constatarea șlamului de evacuat și efectuarea analizei șlamului,
în termen de 5 zile calendaristice de la primirea solicitării,
întocmindu-se procese-verbale (Procese-verbale privind
șlamul).
Cantitatea se va scădea din stocul Beneficiarului proporțional
cu cantitatea de produs derulată prin rezervor.
În cazul în care reprezentantul Beneficiarului nu se prezintă
la termenul convenit, deși a fost invitat, analiza efectuată de

6

MONITORUL OFICIAL AL ROMÂNIEI, PARTEA I, Nr. 401/8.VI.2011

Prestator, ca și Procesul-verbal privind șlamul sunt opozabile
Beneficiarului.
Rezervoarele vor fi supuse operațiunilor de curățare, în baza
analizei probei de fund, numai dacă intervine una dintre
următoarele situații:
— schimbarea destinației rezervorului;
— recalibrarea rezervorului;
— intervenții la rezervor ca urmare a defecțiunilor tehnice;
— depunerile de șlam afectează calitatea produselor.
Art. 4.26. — Beneficiarul și Prestatorul vor stabili de comun
acord cantitățile ce reprezintă stocul tehnologic (nepompabil)
din rezervoare și conducte (stoc tehnologic), în funcție de
cantitatea și calitatea produselor rulate.
Stocul tehnologic va fi returnat Beneficiarului la sfârșitul
operațiunii sau la încetarea contractului.
Alte drepturi și obligații ale Beneficiarului
Art. 4.27. — Beneficiarul pune la dispoziția Prestatorului,
înainte de începerea descărcării navei, ăfactura proforma pentru
uz vamal” necesară completării și depunerii declarației sumare
la Vama Constanța, precum și Scrisoare de garanție bancară
pentru garantarea taxelor vamale și accizelor aferente
produsului, în cazul în care autoritățile vamale solicită.
Beneficiarul asigură obținerea liberului de vamă și plata
taxelor vamale, conform cadrului legal în vigoare la data
efectuării prestației, scop în care își va obține toate
autorizările/aprobările necesare (cod EORI, autorizație de
antrepozit fiscal etc.).
Pentru operațiunile de import, Beneficiarul se obligă să pună
la dispoziția Prestatorului o copie a declarației vamale de import
cu liberul de vamă (inclusiv pentru consumurile tehnologice),
urmând ca în baza acesteia Prestatorul să înceapă livrarea
produselor importate, iar pentru export o copie a declarației
vamale de export, necesară la emiterea facturilor de prestații.
Beneficiarul va prezenta Prestatorului, înainte de încărcarea
mărfii, în copie, după caz, dovada achitării accizelor sau
documentele vamale/fiscale necesare pentru expedierea mărfii
în regim suspensiv (copie a autorizației de antrepozit fiscal al
destinatarului, document administrativ de însoțire).
Art. 4.28. — În conformitate cu prevederile art. 2067 din
Legea nr. 571/2003 privind Codul fiscal, cu modificările și
completările ulterioare, și ale pct. 73 alin. (9) și (10) din titlul VII
ăAccize și alte taxe speciale” din Normele metodologice de
aplicare a Legii nr. 571/2003 privind Codul fiscal, aprobate prin
Hotărârea Guvernului nr. 44/2004, cu modificările și completările
ulterioare, obligația de plată a accizelor la bugetul statului în
urma constatării pierderilor neadmise, stabilite de Autoritatea
Vamală, intervenite pe parcursul transportului intracomunitar al
produselor accizabile în regim suspensiv de accize, la sosirea
produselor în România, pe baza documentelor justificative
prezentate de primitor, revine în sarcina Beneficiarului.
Art. 4.29. — Beneficiarul transmite Prestatorului, în scris,
comenzile de condiționare a motorinei prin amestecare cu
biodiesel, specificând mijlocul de transport care aduce
biodieselul, cantitățile de biodiesel și motorină ce se vor
amesteca.
Deoarece nu există rezervor de depozitare a biodieselului,
cantitățile descărcate se vor amesteca integral cu motorină.
Art. 4.30. — Beneficiarul transmite Prestatorului, în scris,
cantitatea de produs transferată prin in tank transfer,
specificând:
— vânzătorul/cumpărătorul;

— data transferului;
— cantitatea transferată;
— numele navei din care a fost descărcat produsul.
Art. 4.31. — Beneficiarul va nominaliza un inspector de terță
parte pentru fiecare primire/livrare de marfă în parte, va
comunica Prestatorului ori de câte ori partenerii lui contractuali
au nominalizat alți eventuali inspectori care dețin mandat de
control în Constanța și va preciza limitele mandatelor de control
ale acestora, în limite rezonabile și atunci când Beneficiarul are
cunoștințe despre acestea.
Beneficiarul va nominaliza un inspector de terță parte pentru
a verifica starea de curățenie a navelor înainte de încărcare.
Beneficiarul va nominaliza un inspector de terță parte pentru
verificarea stării de curățenie a autocisternelor/vagoanelor
înainte de încărcare.
Acestea vor fi introduse la frontul de încărcare după ce vor fi
declarate apte pentru încărcare din punctul de vedere al stării de
curățenie de către inspectorul de terță parte.
Art. 4.32. — În cazul în care inspectorul de terță parte solicită
întreruperea pompării la navă pentru prelevare de probe în
vederea verificării calității produsului la 30 cm în tancurile navei
sau pentru deplasamentul conductelor, timpul de întrerupere va
fi în contul Beneficiarului.
În cazul în care, deși la cap conductă produsul este conform
calitativ, în tancurile navei se găsește marfă neconformă din
cauza viciilor ascunse ale instalației și tancurilor navei, reluarea
încărcării se va face numai cu avizul scris al Beneficiarului.
Produsul depreciat va rămâne în tancurile navei.
Art. 4.33. — Beneficiarul va respecta Convenția pe linie de
securitate și sănătate în muncă, apărare împotriva incendiilor și
protecția mediului, prevăzută în anexa nr. 4.
Art. 4.34. — Beneficiarul împuternicește Prestatorul prin
comitență ca prin reprezentanții săi legali să încheie acte juridice
de transport cu OTF privind primirea/expedierea vagoanelor
încărcate cu produse sau goale.
Art. 4.35. — Asigurarea produselor contra tuturor riscurilor
este în sarcina Beneficiarului.
Drepturile și obligațiile prestatorului

Drepturi și obligații în legătură cu primirea, recepția
cantitativă și calitativă, descărcarea produselor din cisterne CF
în rezervoarele Prestatorului sau în nave prin transbord direct
Art. 4.36. — Prestatorul va primi de la OTF expedițiile de
vagoane-cisternă pe liniile industriale proprii.
Prestatorul va verifica împreună cu agentul OTF și
inspectorul de terță parte nominalizat de Beneficiar starea
vagoanelor-cisternă sosite pe liniile de cale ferată proprii.
Rezultatele verificării vor fi consemnate într-un proces-verbal
de constatare și în lista de predare-primire ce vor fi semnate de
reprezentanții Prestatorului, agentul OTF și inspectorul de terță
parte.
În procesul-verbal de constatare se vor menționa:
— starea tehnică și comercială a vagoanelor-cisternă, sigiliile
rafinăriei furnizoare, precizându-se dacă vagonul-cisternă a
ajuns la destinație fără urme de violare, sustragere, scurgere,
avariere și pierderi de conținut;
— cantitatea de produs recepționată de Prestator;
— denumirea produsului recepționat;
— furnizorul;
— expeditorul;
— numărul vagonului/vagoanelor-cisternă;
— numărul și data notei de greutate și/sau avizul de însoțire
al mărfii;
— existența, integritatea, numărul și seriile sigiliilor;

MONITORUL OFICIAL AL ROMÂNIEI, PARTEA I, Nr. 401/8.VI.2011
— dacă cele constatate cu privire la sigilii corespund cu cele
înscrise în scrisoarea de trăsură, în nota de greutate și/sau în
avizul de însoțire al mărfii, întocmite de furnizor;
— locul în care au fost aplicate sigiliile și dacă acestea au
fost sau nu deteriorate.
În cazul în care în cursul operațiunilor de predare-primire se
depistează:
— nereguli tehnice: vagoanele-cisternă se vor lua în primire
cu efectuarea de mențiuni în lista de predare-primire;
— nereguli comerciale (sigilii rupte sau deteriorate, scurgeri
din conținut): se vor aplica dispozițiile Regulamentului privind
transportul pe căile ferate din România, aprobat prin Ordonanța
Guvernului nr. 7/2005, republicată (Regulamentul); se va întruni
comisia de constatare alcătuită din reprezentanții OTF, ai
Prestatorului și inspectorul de terță parte nominalizat de
Beneficiar și se va proceda în conformitate cu prevederile
Regulamentului.
Procesul-verbal de constatare întocmit va menționa și
cuantumul pagubei.
Art. 4.37. — Când vagoanele-cisternă au ajuns la Prestator
fără urme de violare, sustrageri, scurgere, avariere și au sigiliile
intacte, dar la recepția cantitativă se constată lipsă marfă, care
nu poate fi pusă în sarcina OTF, se va încheia un proces-verbal
de constatare, ce va fi semnat de delegatul Prestatorului și de
inspectorul de terță parte nominalizat de Beneficiar.
Procesele-verbale de constatare, în ambele cazuri, vor fi
transmise imediat Beneficiarului pentru ca acesta să își poată
exercita în termen legal dreptul la acțiune în pretenții împotriva
persoanei în culpă.
Prestatorul va pune la dispoziția Beneficiarului unicatul
scrisorii de trăsură care a însoțit transportul, cu cesiune.
Prestatorul va informa Beneficiarul ori de câte ori
transportatorul nu îi eliberează un exemplar original al acesteia,
precum și motivele refuzului transportatorului.
Art. 4.38. — Prestatorul va informa în scris OTF, în baza
unicatului scrisorii de trăsură și a listei de predare-primire, în
cazul în care constată vagoane-cisternă lipsă din tren sau
vagoane-cisternă expediate în baza unor scrisori de trăsură
individuale care nu au ajuns la Prestator, solicitând aducerea lor
la descărcare.
În cazul în care OTF nu se conformează, aducând
vagoanele-cisternă lipsă, Prestatorul va înștiința în scris
Beneficiarul în termen de două zile calendaristice de la
constatarea evenimentului, pentru ca Beneficiarul să poată
solicita despăgubiri de la OTF.
La înștiințarea scrisă către Beneficiar, Prestatorul va anexa
unicatul scrisorii de trăsură, precum și documentele certificate
de transportator, prin care atestă că vagonul-cisternă nu a ajuns
la destinație (vagon nesosit, mențiune făcută în lista de primirepredare).
Prestatorul va proceda în mod similar și în cazul vagoanelorcisternă expediate în baza unor scrisori de trăsură individuale
și nesosite la termen.
Art. 4.39. — Prestatorul obține, la solicitarea Beneficiarului,
acceptele portuare pentru livrarea produselor în limitele
exporturilor în perspectiva imediată și transmite acestuia
numărul acceptului și perioada pentru care a fost aprobat de
către CFR Marfă — Constanța Port.
Art. 4.40. — Prestatorul se obligă să returneze vagoanelecisternă proprietatea Beneficiarului în stare tehnică bună, cu
aceleași armături, șuruburi, flanșe cu care au fost predate de
transportator Beneficiarului, cu toate capacele închise etanș și
sigilate, sigiliile urmând să fie menționate pe scrisoarea de
trăsură. Orice abatere de la această condiție se va notifica în
listele de predare a vagoanelor către transportator, Prestatorul

7

urmând a achita contravaloarea reparațiilor ulterioare ale
vagoanelor de care se stabilește că se face vinovat.
Drepturi și obligații în legătură cu primirea, recepția
cantitativă și calitativă, descărcarea/încărcarea produselor din/în
autocisterne
Art. 4.41. — Prestatorul asigură instalație pentru descărcarea
biodieselului din autocisterne și încărcarea motorinei în
autocisterne conform programului stabilit cu Beneficiarul și în
baza obiectului contractului.
Drepturi și obligații în legătură cu încărcarea produselor din
rezervoarele Prestatorului în cisterne CF
Art. 4.42. — Prestatorul asigură instalație pentru încărcarea
produselor în cisterne CF conform programului stabilit cu
Beneficiarul și în baza obiectului contractului.
Art. 4.43. — Prestatorul verifică și asigură vagoanelecisternă pline cu sigilii și le predă cărăușului, care prin aplicarea
ștampilei pe duplicatul scrisorii de trăsură și pe lista de predareprimire preia naveta fără obiecțiuni, asumându-și astfel întreaga
răspundere asupra încărcăturii până la destinație.
Drepturi și obligații în legătură cu operarea navelor maritime,
barjelor fluviale și tancurilor de bunkeraj
Art. 4.44. — Prestatorul asigură operarea navelor maritime,
barjelor fluviale angajate de Beneficiar și condiții tehnice
necesare realizării ratelor medii de încărcare/descărcare
prevăzute în anexe.
Părțile pot conveni și alte rate de operare, în funcție de
mărimea și performanțele navelor.
Prestatorul este exonerat de răspundere pentru întârzierile
înregistrate în perioadele în care vremea nefavorabilă (ploaie,
ceață, ninsoare) nu permite încărcarea navelor sau în situațiile
în care poate fi invocată forța majoră. Atât vremea nefavorabilă,
cât și forța majoră trebuie anunțate Beneficiarului în cel mai
scurt timp și dovedite de Prestator cu acte emise de autoritățile
competente.
Art. 4.45. — Prestatorul întocmește documentele în legătură
cu marfa și operarea navei, conform instrucțiunilor primite de la
Beneficiar, iar atunci când este cazul întocmește documentele
care pot fi utilizate de către Beneficiar în apărarea intereselor
sale și îi pune la dispoziție un set de documente.
Prestatorul va remite Beneficiarului, prin poștă sau delegat,
documentele care atestă recepția cantitativă și calitativă a
fiecărui vas cu produse descărcat/încărcat, contrasemnate de
inspectorii de terță parte, în termen de 5 zile de la data terminării
operării navei.
Pentru descărcare:
— ullage report;
— ROB report;
— time-sheet;
— raport de încercare;
— Discharging cargo Report.
Pentru încărcare:
— certificat de cantitate;
— certificat de calitate;
— ullage report;
— time-sheet;
— chitanță de primire mostre;
— chitanță de primire documente.
Art. 4.46. — Prestatorul va prelua de la nava maritimă
mostrele de arbitraj recoltate și sigilate în portul de încărcare și
le va păstra la dispoziția Beneficiarului timp de ... zile
calendaristice.

8

MONITORUL OFICIAL AL ROMÂNIEI, PARTEA I, Nr. 401/8.VI.2011

În cazul constatării unor diferențe între rezultatele obținute
la recepția calitativă efectuată de Prestator și cele înscrise în
raportul de încercare (Quality Test Report) emis în portul de
încărcare sau în specificația de calitate, mostrele de arbitraj vor
fi desigilate și verificate numai în prezența unui inspector de terță
parte nominalizat de Beneficiar.
Art. 4.47 — Prestatorul va informa Beneficiarul, înainte de
descărcare, în cazul constatării unor diferențe în ceea ce
privește calitatea între cele constatate la recepția navei maritime
și cele înscrise în Raportul de încercare emis în portul de
încărcare sau în specificația de calitate, care depășesc limitele
de reproductibilitate ale metodelor de încercare, și va acționa
potrivit instrucțiunilor acestuia.
Art. 4.48. — Prestatorul asigură încărcarea mărfii conform
termenelor și instrucțiunilor primite de la Beneficiar și întocmește
documentele de expediere a mărfii pe care le transmite
Beneficiarului.
Drepturi și obligații în legătură cu predarea țițeiului la
Societatea Comercială CONPET — S.A. pentru pompare pe
conductă
Art. 4.49. — Prestatorul condiționează țițeiul până la
îndeplinirea condițiilor de pompabilitate pe conductă și predă la
Societatea Comercială CONPET — S.A. țițeiul condiționat
conform comenzilor transmise în scris de Beneficiar.
Cantitatea pompată și calitatea sunt cele înscrise în
procesul-verbal de predare-primire, respectiv în raportul de
încercări.
Timpul de pregătire a țițeiului în rezervoare pentru pompare
implică, după caz, întârzieri în stabilirea cantității nete
descărcate și, implicit, în punerea la dispoziția Societății
Comerciale CONPET — S.A. pentru pompare, dar nu mai mult
de 24 de ore de la terminarea descărcării navei.
Drepturi și obligații în legătură cu depozitarea produselor
Art. 4.50. — Prestatorul asigură primirea produselor
Beneficiarului în spațiile de depozitare proprii, în amestec cu
produsele de aceeași calitate ale altor beneficiari.
Prestatorul va face dovadă prin raport de încercare emis
recent de laboratorul propriu că produsele petroliere ale altor
beneficiari au aceleași specificații de calitate ca specificațiile
stabilite pentru fiecare tip de produs petrolier din anexele la
prezentul contract.
Prestatorul asigură și va face dovada Beneficiarului că
spațiile de depozitare utilizate corespund din punct de vedere
tehnic, al curățeniei și au certificate de calibrare a rezervoarelor
cu termen valabil.
Alte drepturi și obligații ale Prestatorului
Art. 4.51. — Prestatorul condiționează motorina prin
amestecare cu biodiesel, la solicitarea Beneficiarului,
comunicând în scris Beneficiarului cantitățile de produse folosite.
Art. 4.52. — Prestatorul efectuează recepția cantitativcalitativă a mărfii la rezervoarele terestre, cisterne CF,
autocisterne și la bordul navelor/barjelor fluviale, în prezența
inspectorului de terță parte nominalizat de Beneficiar, metoda
de calcul al cantității fiind ASTM (în aer).
V. Stabilirea cantității și calității
Art. 5.1. a) Recepția cantitativă a produselor primite/
expediate cu vagoanele-cisternă se efectuează prin calibrare
sau cântărire pe cântarul Prestatorului, în funcție de depozitul
unde se descarcă/încarcă naveta.
Atunci când cântarul este defect, recepția se efectuează prin
calibrare.

Dacă metoda prin cântărire pe cântar avizat metrologic de
către Biroul Român de Metrologie Legală nu poate fi aplicată la
Prestator, Beneficiarul va fi informat în timp util.
Diferențele cantitative de până la ± 0,2% din cantitatea
înscrisă în documentul de livrare, pentru fiecare vagon în parte,
nu se iau în considerare.
În cazul în care diferențele cantitative depășesc nivelul
toleranței de ± 0,2%, se va proceda conform clauzelor prevăzute
la art. 4.36 (procese-verbale de constatare).
Procesele-verbale de constatare a lipsurilor trebuie să
conțină în mod obligatoriu mențiunea că numărul înscris pe sigilii
este același cu cel din nota de greutate și din scrisoarea de
trăsură.
Stabilirea cantității mărfii (recepția) se va face numai în
prezența inspectorului de terță parte nominalizat de Beneficiar,
care va semna toate documentele după calibrare și recepție.
Beneficiarul are obligația de a asigura măsurarea cantității
mărfii cu același tip de mijloc de măsură, atât la expeditor, cât și
la destinatar.
b) Cantitățile de țiței primite prin cisterne CF vor fi cele
constatate efectiv la rezervoare după terminarea descărcării
cisternelor CF. Cantitățile se vor determina/calcula conform
ASTM (în aer), iar rezultatele măsurătorilor se vor menționa
într-un proces-verbal de recepție semnat de Prestator și
inspectorul de terță parte nominalizat de Beneficiar.
c) Recepția cantitativă a produselor sosite cu autocisternele
se va face prin calibrare. Autocisternele trebuie să fie încărcate
astfel încât nivelul lichidului să corespundă cu semnul metrologic
conform certificatului de calibrare.
d) Cantitățile livrate la nave maritime/barje fluviale vor fi cele
determinate la rezervoare în prezența inspectorului de terță
parte.
e) Stabilirea cantităților livrate la tancurile de
bunkeraj/autocisterne se face prin citire la debitmetrele
Prestatorului.
f) Cantitățile de produse primite din import pentru care se
emite Discharging Cargo Report vor fi cele constatate efectiv în
urma măsurării rezervoarelor în prezența inspectorului de terță
parte, după terminarea descărcării navei/barjelor fluviale.
g) Cantitatea de produs primită la nava maritimă prin
transhipment, menționată în conosament, se va determina în
urma bilanțului cantitativ al operațiunii în prezența inspectorului
de terță parte și va fi diferența dintre cantitățile măsurate la
bordul navei ce descarcă înainte de începerea și după
terminarea operațiunii de transbordare.
La solicitarea Beneficiarului se efectuează și deplasamentul
conductelor de încărcare/descărcare pentru verificarea gradului
de umplere a acestora.
Art. 5.2. — În cazul în care Beneficiarul dispune de produse
care nu se încadrează în condițiile de calitate contractuale,
acesta este obligat să ceară din timp acordul Prestatorului
pentru expedierea acestora.
În cazul în care Beneficiarul expediază către Prestator
produse care nu se încadrează în condițiile de calitate
contractuale fără acordul Prestatorului, produsele vor fi puse la
dispoziția Beneficiarului, acesta suportând toate cheltuielile
ocazionate, procedându-se potrivit dispozițiilor legale.
Art. 5.3. — Calitatea produselor primite/predate este aceea
care s-a stabilit în laboratoarele Prestatorului și a fost acceptată
de Beneficiar.

MONITORUL OFICIAL AL ROMÂNIEI, PARTEA I, Nr. 401/8.VI.2011
În cazul în care laboratoarele Prestatorului se află în
incapacitate temporară de funcționare, Prestatorul va încheia
un contract cu un terț agreat de Beneficiar, prin care va fi
preluată această activitate.
Prestatorul va obține de la Beneficiar agrearea pentru terț,
în formă scrisă, înainte de data de încheiere a contractului
Prestator-terț.
Costurile contractului Prestator-terț vor fi achitate integral de
către Prestator.
În cazul în care în urma efectuării recepției calitative a
produselor primite de la Beneficiar se constată că acestea nu
se încadrează în condițiile specificațiilor de calitate cuprinse în
anexele prezentului contract, Prestatorul va informa
Beneficiarul, urmând a se decide de comun acord asupra
situației apărute.
Disputele referitoare la calitatea produselor primite/expediate
se vor soluționa pe cale amiabilă.
Art. 5.4. — Prestatorul are obligația de a menține calitatea
produselor primite în condițiile contractului, Prestatorul nefiind
răspunzător de deprecierea calitativă a produselor, dacă
aceasta apare ca urmare a unor proprietăți specifice ale
produselor, este datorată nefiabilității produselor, unor vicii de
fabricație, aditivi care își pierd efectul în timp.
Prestatorul nu este răspunzător de deprecierea calitativă a
produselor cauzată de starea de curățenie necorespunzătoare
a mijloacelor de transport (nave maritime, vagoane-cisternă,
autocisterne, barje etc.).
Cu privire la produsele pe care le expediază Prestatorul în
numele și pe seama Beneficiarului, Prestatorul va fi obligat să nu
înceapă încărcarea decât după ce primește certificatul de
inspecție din partea inspectorului de terță parte nominalizat de
către Beneficiar, din care să reiasă că mijloacele de transport
sunt curate, în stare bună pentru a fi încărcate. Dacă
Beneficiarul nu nominalizează un inspector, Prestatorul nu va
începe încărcarea.
Art. 5.5. — Mostrele de arbitraj:
a) pentru primire produse:
— din fiecare navetă/lot de cisterne CF/autocisternă
descărcată se vor păstra câte ... mostre de arbitraj de 1 litru timp
de 30 de zile calendaristice;
— ... mostre x 1 litru amestec tancuri navă, eșantionate
înainte de începerea descărcării. Mostrele vor fi eșantionate,
etichetate și sigilate împreună cu inspectorul de terță parte
și/sau reprezentantul navei. .... mostre se vor păstra în
laboratorul Prestatorului timp de 90 de zile la dispoziția
Beneficiarului, iar ... se vor preda inspectorului de terță parte;
b) pentru fiecare navă încărcată se vor constitui următoarele
mostre de arbitraj:
— ... x 1 litru amestec rezervoare/cisterne CF constituite din
mostre individuale amestecate proporțional cu cantitățile livrate
la navă. Dintre acestea se predau ... mostre la navă sigilate cu
inspectorii de terță parte și reprezentantul navei, iar ... mostre
sigilate cu inspectorii de terță parte și reprezentantul navei se
păstrează în laboratorul prestatorului timp de 90 de zile
calendaristice;
— ... x 1 litru amestec cap conductă constituite prin
amestecarea mostrelor de arbitraj recoltate din cap conductă
(sampler automat) pe tot timpul încărcării. Dintre acestea,...
mostre se predau la navă sigilate cu inspectorii de terță parte și
reprezentantul navei și ... mostre sigilate cu inspectorii de terță
parte și reprezentantul navei se păstrează în laboratorul
Prestatorului timp de 30 de zile calendaristice.

9

— ... x 1 litru amestec tancuri constituite prin efectuarea
amestecului conform ullage report a mostrelor recoltate din
tancurile navei. Dintre acestea ... mostre sigilate cu inspectorii
de terță parte și reprezentantul navei se păstrează în laboratorul
prestatorului timp de 90 de zile calendaristice și ... mostre
sigilate cu inspectorii de terță parte se predau la navă;
c) pentru încărcarea în autocisterne, ... mostre de arbitraj de
1 litru din cap tub instalație încărcare sigilată cu reprezentantul
Beneficiarului și inspectorul de terță parte care se păstrează în
laboratorul prestatorului timp de 30 de zile calendaristice;
d) pentru încărcare în cisterne CF, ... mostre de arbitraj de
1 litru recoltate din fiecare lot de vagoane CF încărcate se
păstrează în laboratorul Prestatorului timp de 30 de zile
calendaristice;
e) pentru încărcarea tancurilor de bunkeraj:
— ... x 1 litru din cap conductă înainte de începerea
încărcării, sigilate cu inspectorul de terță parte și reprezentantul
navei. ... mostre se vor preda reprezentantului navei și ... mostre
se vor păstra în laboratorul Prestatorului timp de 90 de zile
calendaristice;
— ... x 1 litru din rezervorul din care se face livrarea, sigilate
cu inspectorul de terță parte și cu reprezentantul navei.
... mostre se vor preda reprezentantului navei și ... mostre se
vor păstra în laboratorul Prestatorului timp de 90 de zile
calendaristice;
f) ... mostre medii x 1 litru se vor eșantiona din fiecare
rezervor după primirea țițeiului din navă. ... mostre se vor păstra
în laboratorul Prestatorului timp de 60 de zile de la golirea
rezervorului, iar ... se vor preda inspectorului de terță parte;
g) din fiecare rezervor predat la Societatea Comercială
CONPET — S.A., Prestatorul împreună cu reprezentantul
Societății Comerciale CONPET — S.A. vor sigila ... mostre
compuse, reprezentative, care se vor păstra în laboratorul
Prestatorului timp de 90 de zile.
Pentru țiței, metodologia de eșantionare este conformă
ASTM D 4057, iar pentru celelalte produse conformă SR EN
ISO 3170 sau altui standard în vigoare în cazul anulării acestuia.
Art. 5.6. — În cazul în care Beneficiarul sau inspectorul de
terță parte nominalizat de către Beneficiar solicită eșantioane
sau încercări suplimentare, acestea vor face obiectul unei
comenzi emise sau aprobate de către Beneficiar și vor fi
facturate separat.
Beneficiarul va achita contravaloarea acestor facturi la 30 de
zile calendaristice de la data emiterii facturii în original.
Art. 5.7. — Rapoartele de încercare bazate pe efectuarea
recepției calitative asupra mostrelor prelevate conform art. 5.5,
precum și certificatele de cantitate emise în conformitate cu
procedurile de măsurare valabile la data emiterii și semnate atât
de către Prestator, cât și de către inspectorii independenți vor fi
finale și obligatorii pentru părți.
Art. 5.8. — Cantitățile de produse primite vor fi diminuate cu
coeficienții de consum tehnologic rezultați în urma manipulării
acestora, conform anexelor.
Coeficienții de consum tehnologic sunt cei avizați de către
Ministerul Economiei, Comerțului și Mediului de Afaceri și de
către Ministerul Finanțelor Publice (conform Ordinului ministrului
de stat, ministrul economiei și comerțului, și al ministrului
finanțelor publice nr. 615/1.654/2004 privind metodologia de
aprobare a coeficienților maximi de consumuri tehnologice,
specifici activităților de depozitare, manipulare, distribuție și
transport al uleiurilor minerale și produselor petroliere tipice și

10

MONITORUL OFICIAL AL ROMÂNIEI, PARTEA I, Nr. 401/8.VI.2011

atipice din activitățile specifice industriei petroliere, publicat în
Monitorul Oficial al României, Partea I, nr. 1.076 din
18 noiembrie 2004), în baza studiilor efectuate de către
persoane juridice abilitate.
Art. 5.9. — Prestatorul va întocmi zilnic și lunar situația
mișcării produselor, care va cuprinde:
— primirile de produse prin vagoane-cisternă/autocisterne,
indicându-se produsul, cantitatea conform documentelor de
livrare și cantitatea recepționată efectiv;
— primirile din nave maritime/barje fluviale conform
Discharging Cargo Report;
— primirile/livrările prin in tank transfer;
— marfă pe drum (marfă nerecepționată în cursul lunii pentru
care se face raportarea), indicându-se numărul navetei, nota de
greutate, produsul și numărul vagoanelor;
— livrările prin pompare la Societatea Comercială
CONPET — S.A., indicându-se și numărul procesului-verbal;
— livrările, indicându-se produsul, numele vasului/barjelor
fluviale/tancului de bunkeraj, numerele vagoanelorcisternă/autocisternelor, numărul documentelor de livrare, data
încărcării și cantitatea;
— consumul tehnologic.
Raportul lunar, semnat de reprezentanții legali ai
Prestatorului, va fi trimis Beneficiarului prin fax, până la data de
5 a lunii următoare.
Beneficiarul va răspunde în maximum 5 zile calendaristice
de la data primirii, transmițând acceptul sau observațiile sale
referitoare la datele menționate în raport.
VI. Tarife și condiții de plată
Art. 6.1. — Tarifele pentru serviciile prestate sunt cuprinse în
anexa nr. 2 și sunt cele stabilite de autoritatea competentă, în
condițiile legii.
Actualizarea tarifelor se va face prin notificare scrisă
transmisă de Societatea Comercială OIL TERMINAL — S.A.
către Beneficiar.
Actualizarea se face pe baza ordinului președintelui Agenției
Naționale pentru Resurse Minerale privind aprobarea tarifelor
de derulare a țițeiului și produselor petroliere prin terminalul
petrolier.
Fiecare parte își plătește propriile comisioane bancare.
Art. 6.2. — Plata se face din contul Beneficiarului, cod
......................., deschis la Banca ............................., în contul
Prestatorului, cod ..................................................., deschis la
Banca .................................................................
Art. 6.3. — Calcularea și facturarea prestațiilor se fac astfel:
— pentru încărcare nave, în termen de 48 de ore de la data
terminării încărcării navei pe baza cantităților menționate în
conosament;
— pentru descărcare din vagoane-cisternă/autocisterne, în
termen de 48 de ore de la data terminării descărcării, pe baza
cantităților menționate în procesele-verbale încheiate cu
inspectorii de terță parte;
— pentru descărcare din nave, în termen de 48 de ore de la
data terminării descărcării, pe baza cantităților menționate în
Discharging Cargo Report, încheiate cu inspectorii de terță
parte;
— pentru încărcare în vagoane/autocisterne/tancuri de
bunkeraj, în termen de 48 de ore de la data terminării încărcării,
pe baza cantităților menționate în documentele de livrare;
— pentru amestecare motorină cu biodiesel, în termen de
48 de ore de la data terminării operațiunii. Tariful de amestecare

se aplică la întreaga cantitate de motorină rezultată în urma
amestecării;
— pentru predare la Societatea Comercială CONPET —
S.A., Prestatorul va factura decadal către Beneficiar
contravaloarea prestației pentru cantitățile de țiței efectiv predate
la Societatea Comercială CONPET — S.A., conform proceselorverbale de predare-primire.
Calculul și facturarea depozitării se va efectua lunar, pe zi și
pe tonă metrică de produs. Se iau în calcul următoarele date:
— data terminării descărcării mijlocului de transport este ziua
ăzero”;
— depozitarea se calculează până în ziua anterioară
(inclusiv) datei înscrise în documentele de livrare (aviz de
însoțire a mărfii, conosament, bunker receipt etc.);
— în cazul în care comenzile Beneficiarului nu prevăd altfel,
livrările se fac din marfa sosită în ordine cronologică.
Pentru cantitatea de produse constituită ca stoc tehnologic
nu se vor calcula taxe de depozitare. Taxa de depozitare se
calculează doar pentru stocul pompabil.
VII. Penalități
Pentru neachitarea la termenul de scadență a facturilor
emise, Beneficiarul datorează dobânzi și penalități de întârziere
la nivelul plafonului stabilit pentru obligațiile fiscale prevăzute în
Codul de procedură fiscală.
VIII. Răspunderea contractuală
Art. 8.1. — Contrastaliile înregistrate se vor reglementa în
baza referatului de contrastalii întocmit de Prestator și avizat de
reprezentantul Beneficiarului.
Timpul consumat pentru încărcare se va calcula conform
anexei nr. 1.
Timpul normat se calculează prin împărțirea cantității din
conosament la rata medie minimă de încărcare/descărcare
menționată în anexe.
Contrastaliile vor fi suportate de Prestator numai în
următoarele situații:
— în cazul neasigurării condițiilor tehnice necesare ca nava
să poată realiza rata de încărcare/descărcare prevăzută în
contract, precum și al neoperării acesteia în poziția de comun
acord convenită;
— depășirea timpului alocat pentru măsurători și determinări
cantitativ-calitative, calculat de la terminarea încărcării până la
terminarea calculului mărfii încărcate conform anexelor. Timpii
menționați în anexe sunt calculați pentru eșantionarea și
încercările prevăzute în contract. În cazul în care se solicită
eșantioane și/sau încercări suplimentare, timpii se pot prelungi
în funcție de solicitări;
— întreruperile în timpul încărcării/descărcării vasului la
cererea sau din vina Prestatorului.
Rata de contrastalii va fi cea din contractul de Charter Party.
Art. 8.2. — Prestatorul convine că orice informații legate de
operațiunile comerciale ale Beneficiarului de care Prestatorul ia
cunoștință pe parcursul derulării prezentului contract sunt
confidențiale și se obligă să nu divulge astfel de informații
niciunui terț fără acordul prealabil scris al Beneficiarului, cu
excepția cazului în care divulgarea este cerută în mod legal de
autoritățile publice competente.
IX. Încetarea contractului
Art. 9.1. — Prezentul contract încetează de plin drept prin
simpla notificare de reziliere transmisă celeilalte părți
contractante în următoarele cazuri:

MONITORUL OFICIAL AL ROMÂNIEI, PARTEA I, Nr. 401/8.VI.2011
— prin acordul părților exprimat în scris, semnat de Prestator
și Beneficiar, iar data încetării va fi data acordului reciproc al
părților contractante cu privire la acest aspect;
— în cazul desființării companiei/societății sau al inițierii
procedurii de reorganizare judiciară și falimentului uneia dintre
părțile contractante, iar data încetării va fi considerată data
emiterii hotărârii judecătorești în virtutea căreia se proclamă
desființarea sau se anunță insolvabilitatea uneia dintre părțile
contractante și procedura referitoare la reorganizare sau
faliment este inițiată;
— pentru nerespectarea totală sau parțială ori pentru
executarea defectuoasă a vreuneia dintre clauzele contractuale,
partea interesată poate cere rezilierea contractului și plata de
daune, înaintând în acest sens notificarea motivată celeilalte
părți cu minimum 30 de zile calendaristice înainte de la data la
care contractul se consideră stins;
— la data încetării valabilității contractului;
— prin denunțare unilaterală de către oricare dintre părți, cu
acordarea unui preaviz de 15 zile calendaristice;
— în cazul în care modificările legislative împiedică buna
execuție a prezentului contract.
Art. 9.2. — Invocarea unei cauze de încetare a prevederilor
prezentului contract nu va avea niciun efect asupra obligațiilor
deja asumate între părțile contractante.
Obligațiile asumate până în momentul rezilierii contractului
vor fi executate.
Prevederile prezentului capitol nu înlătură răspunderea părții
care în mod culpabil a cauzat încetarea contractului.
X. Forța majoră
Art. 10.1. — Forța majoră, așa cum este definită, exonerează
de răspundere pentru orice întârziere sau neexecuție a oricărei
obligații conform acestui contract, care este cauzată de sau
rezultă din forța majoră, partea care o invocă, cu cerința
notificării scrise prealabile, în termen de maximum două zile
lucrătoare de la apariția cazului de forță majoră și în baza
certificatului eliberat de camera de comerț și industrie de la
sediul părții ce invocă forța majoră.
Ca urmare a apariției forței majore, partea afectată:
— va anunța cealaltă parte despre apariția și natura forței
majore, durata estimată și obligațiile părții afectate;
— va da detalii săptămânal celeilalte părți despre evoluția
problemelor menționate și despre măsurile luate de partea
afectată pentru a depăși apariția forței majore sau efectele
acesteia și pentru a executa obligațiile sale.
Dacă durata forței majore depășeste 60 de zile, părțile se vor
întâlni pentru a conveni asupra modificării sau încetării
prezentului contract; în cazul în care părțile nu ajung la un acord,
oricare dintre ele poate rezilia unilateral prezentul contract, fără
somație sau altă formalitate și fără intervenția instanțelor
judecătorești, prin simpla notificare de reziliere transmisă
celeilalte părți contractante, fără ca vreuna dintre părți să fie
îndreptățită să pretindă plata de daune-interese.
XI. Litigii
Art. 11.1. — Acest contract va fi guvernat și va fi interpretat
în conformitate cu legea din România.
Orice dispută, controversă sau pretenție rezultată din
contract, precum și cele legate de interpretarea, executarea sau
nulitatea prevederilor acestui contract vor fi mai întâi soluționate
pe cale amiabilă între părți.

11

În caz contrar, atunci când litigiul nu se poate soluționa prin
acordul reciproc al părților pe cale amiabilă, un astfel de litigiu va
fi soluționat de instanța judecătorească competentă.
XII. Clauze speciale
Art. 12.1. — Părțile contractante pot prevedea ulterior, prin
acte adiționale la contract, obligații și garanții suplimentare.
Art. 12.2. — În cazul în care părțile nu au convenit altfel, orice
notificare, cerere, comunicare sau informare făcută de una
dintre părți va fi redactată în scris și depusă personal de parte
ori expediată prin scrisoare recomandată cu confirmare de
primire sau prin alt mijloc de comunicare care asigură
confirmarea recepționării documentului, la adresele următoare:
— pentru Beneficiar:
Adresă: .................................................................................
Telefon: ........................, fax: .................................
Persoană de contact: ..........................................
— pentru Prestator: Societatea Comercială OIL
TERMINAL — S.A. Constanța
Adresă: municipiul Constanța, str. Caraiman nr. 2
Telefon: 0241 702638, fax: 0241 702688
Persoană de contact: ......................................
XIII. Definiții, termeni și abrevieri
— ADR — Acordul European Referitor Transport Mărfuri
Periculoase;
— ASTM — American Society for Testing and Materials —
Asociația Americană pentru Testare și Materiale;
— brackish water — apă salmastră;
— C.F.U. — căi ferate uzinale;
— contrastalii — creștere a navlului, a prețului ce se plătește
armatorului pentru nerespectarea termenului stabilit pentru
încărcarea sau descărcarea vasului, a numărului de zile fixat;
— cargo manifest — manifestul mărfii;
— CF — căile ferate;
— CFR — Căile Ferate Române;
— Discharging Cargo Report — raport de descărcare;
— EN (European Norm) — standard european;
— ETA — timpul estimat de sosire;
— I.T.M. — inspectoratul teritorial de muncă;
— ISCIR — Inspecția de Stat pentru Controlul Cazanelor,
Recipientelor sub Presiune și Instalațiilor de Ridicat;
— ISO (International Standard Organization) — Organizația
Internațională de Standardizare;
— ITA — inspecție tehnică anuală;
— ITP — inspecție tehnică periodică;
— NOR (Notice Of Readiness) — informarea și confirmare a
comandantului că este gata de începerea operațiunilor de
încărcare/descărcare;
— NUT — normele tehnice de încărcare a mijlocului de
transport;
— Ø — diametrul;
— OBQ report — totalul volumului lichid și nonlichid în
tancurile de marfă măsurate după terminarea descărcării,
excluzând clingage-ul, vaporii de hidrocarburi și conținutul
conductelor și pompelor aferente;
— pn — presiunea nominală;
— R.I. — regulamentul intern;
— rată încărcare/descărcare — cantitatea de marfă
încărcată în unitatea de timp;
— RID — regulament de transport al mărfurilor periculoase;
— ROB report — totalul volumului lichid și al volumului
nonlichid în tancurile de marfă măsurate înaintea începerii

12

MONITORUL OFICIAL AL ROMÂNIEI, PARTEA I, Nr. 401/8.VI.2011

încărcării, excluzând clingage-ul (reziduurile petroliere care
aderă la suprafața pereților tancurilor și structurilor din tancuri
care se pot observa la terminarea descărcării), vaporii de
hidrocarburi și conținutul conductelor și pompelor aferente;
— S.P. — Secția platformă;
— SHINC (Sunday and Holydays Included) — duminica și
sărbătorile legale incluse;
— SR — standard românesc;
— stalii — numărul de zile convenit între armator și
încărcător sau descărcător, necesare pentru efectuarea
operațiunilor respective;
— time-sheet — istoricul operării navei;
— ullage report — documentul în care se notează
măsurătorile efectuate la tancurile de marfă și în care se
calculează cantitatea de marfă încărcată în navă.

XIV. Dispoziții finale
Art. 14.1. — Modificările la prezentul contract se vor face
numai prin acte adiționale încheiate între părțile contractante.
Art. 14.2. — Contractul se completează cu prevederile
Codului comercial și Codului civil.
Art. 14.3. — Prezentul contract se încheie la Constanța, în
două exemplare originale, câte unul pentru fiecare parte
contractantă, și se supune legislației românești. În caz de litigiu
se va lua în considerare varianta în limba română a contractului.
Art. 14.4. — Următoarele anexe fac parte integrantă din
contract:
— anexa nr. 1 — Condiții privind operarea navelor maritime
în terminalul petrolier;
— anexa nr. 2 — Condiții specifice de manipulare a țițeiului
și a produselor petroliere;
— anexa nr. 3 — Comitență;
— anexa nr. 4 — Convenția pe linie de securitate și sănătate
în muncă, apărare împotriva incendiilor și protecția mediului.

PRESTATOR,

BENEFICIAR,

Societatea Comercială OIL TERMINAL — S.A. Constanța

..............................

ANEXA Nr. 1
la contractul-cadru

CONDIȚII

privind operarea navelor maritime în terminalul petrolier
Avizarea sosirii navelor maritime
Navele maritime au obligația de a transmite telegrame de
avizare către Prestator cu 5 zile calendaristice, 72 de ore, 48 de
ore și cu 24 de ore înaintea sosirii în Portul Constanța, ETA
definitiv și ancorarea (dacă este cazul).
La sosire, nava va transmite Notice Of Readiness (NOR
tendered) în care precizează că a sosit în rada Portului
Constanța și că este pregătită din toate punctele de vedere
(tehnice și legale) pentru începerea descărcării/încărcării.
NOR tendered se primește de la comandantul navei (NOR
received) de către reprezentantul Beneficiarului, după
terminarea inspecției tehnice a navei, efectuată de
reprezentantul Autorității Navale Române, și după ce se emite
permisul de operare.
NOR se acceptă de reprezentantul Societății Comerciale OIL
TERMINAL — S.A. (NOR accepted) cu ora acceptării tancurilor
pentru încărcare de către inspectorul de terță parte nominalizat
de Beneficiar sau cu ora terminării încercărilor de laborator la
mostrele recoltate din tancurile navei.
Calculul timpului de stalii
Angajarea navelor maritime se face în condiții SHINC.
Dacă nava maritimă sosește în perioada agreată conform
art. 4.14 din contract și începe manevra de acostare fără a
aștepta la radă, timpul de stalii se calculează de la NOR
tendered.
Dacă nava maritimă sosește în perioada agreată conform
art. 4.14 din contract și ancorează la radă deoarece dana de
operare este ocupată sau terminalul nu este apt pentru
începerea descărcării, timpul de stalii se calculează după 6 ore
de la NOR tendered sau NOR accepted, oricare ar fi prima.
Timpul de la urcarea pilotului la bord până la acostarea în
dana operativă, consumat cu îndeplinirea formalităților de
sosire, inclusiv controlul cantitativ și calitativ al mărfii, nu intră în
calculul timpului de stalii.

Dacă nava maritimă sosește în perioada agreată conform
art. 4.14 din contract și după ce transmite NOR tendered nu
începe manevrele de acostare, deși are dană liberă repartizată
de terminal, condiții meteo favorabile și nu sunt restricții din
partea autorităților Portului Constanța, nava maritimă pierde
poziția de descărcare, iar operarea se va face ăla posibilitățile”
terminalului.
Dacă nava este acceptată pentru operare ăla posibilitățile”
terminalului, timpul de stalii contează de la ora începerii
descărcării.
Perioadele de întrerupere a descărcării la cererea
inspectorului independent, din vina sau la cererea navei
maritime nu contează ca timp de stalii.
Nu va conta ca stalii timpul în care condițiile meteorologice
deosebite împiedică manevrarea și operarea navei maritime în
siguranță sau în cazurile de forță majoră.
Timpul de stalii încetează în momentul deconectării brațelor
sau furtunelor flexibile.
Ocuparea neoperativă a danei atrage penalități conform
uzanțelor Portului Constanța
Prin ocuparea neoperativă a danei se înțeleg următoarele
situații:
— nava maritimă începe cu întârziere descărcarea/
încărcarea;
— staționarea navei maritime la dană după ce a fost respinsă
de la operare de către Autoritatea Navală Română;
— staționarea navei maritime la dană după ce s-a constatat
că marfa este neconformă și nu este primită de Beneficiar;
— staționarea navei la dană după ce tancurile au fost
respinse pentru încărcare de către inspectorul de terță parte;
— staționarea navei maritime la dană în cazul în care nu are
liber la descărcare/încărcare din partea charterului sau
armatorului;

13

MONITORUL OFICIAL AL ROMÂNIEI, PARTEA I, Nr. 401/8.VI.2011
— întreruperea pompării din vina sau la cererea navei
maritime;
— nava maritimă nu asigură rata de descărcare/încărcare
stabilită pentru produs, deși terminalul asigură condițiile tehnice
pentru realizarea acesteia;
— staționări ale navei maritime cauzate de divergențe cu
autoritățile portuare (divergențe privind: poluare, deținere de
arme, droguri, datorii față de autorități portuare, arestarea navei
maritime, documente de navigație în neregulă, grevă la bord
etc.);
— staționarea navei maritime la dană din motive care privesc
nava pentru o perioadă ce depășește două ore de la terminarea
formalităților vamale sau semnarea documentelor care atestă
terminarea descărcării.
Restricții la manevre stabilite de Administrația Portului
Constanța
Intrarea în port pe timp de noapte este strict interzisă pentru
navele cu un pescaj de peste 11 metri.

Alte obligații
Navele maritime vor avea manifoldurile sau reducții la
manifold care să permită conectarea la brațe de încărcare de
Ø 300 mm sau furtunuri flexibile de Ø 150 mm echipate cu
flanșă tip pn 25.
Tabela de calibrare a tancurilor navelor maritime va avea
certificate de verificare metrologică valabile.
Ruletele și termometrele cu care sunt echipate navele vor
avea certificate de verificare metrologică în termenul de
valabilitate.
Operarea navelor se întrerupe la o viteză a vântului de
60 km/oră.
Brațele se deconectează la o viteză a vântului de 70 km/oră.
Operarea navelor se întrerupe pe durata furtunilor cu
descărcări electrice.
Comunicarea dintre reprezentanții terminalului și ai navei se
face în limba engleză sau în limba română.

PRESTATOR,

BENEFICIAR,

Societatea Comercială OIL TERMINAL — S.A. Constanța

..............................

ANEXA Nr. 2
la contractul-cadru

CONDIȚII SPECIFICE

de manipulare a țițeiului și produselor petroliere
1. Produs:
2. Specificații de calitate:
3. Tarife (TVA nu este inclusă):
4. Consumuri tehnologice:

5. Rata medie de încărcare/descărcare nave:
6. Spațiu de depozitare:
7. Ritm de descărcare/încărcare cisterne CF:

PRESTATOR,

BENEFICIAR,

Societatea Comercială OIL TERMINAL — S.A. Constanța

..............................

ANEXA Nr. 3
la contractul-cadru

C O M I T E N Ț Ă

Subscrisa,................., cu sediul în .............., str. ............ nr. ...., cod poștal ......, nr. telefon ......, nr. fax ............., cod unic
de înregistrare: ................, atribut fiscal R, nr de ordine la registrul comerțului ............, cod IBAN ........................................., deschis
la ............................., reprezentată legal prin ..................................................., director general, în calitate de Beneficiar și Expeditor,
denumită în continuare Beneficiar,
împuternicește prin prezenta Societatea Comercială OIL TERMINAL — S.A. Constanța, cu sediul în municipiul Constanța,
str. Caraiman nr. 2, înregistrată la Registrul Comerțului Constanța sub nr. J/13/512/1991,
ca prin reprezentanții săi legali să încheie acte juridice specifice de transport privind primirea/livrarea de produse petroliere
prin cisterne CF și primirea/expedierea cisternelor goale pentru încărcare/după descărcare pentru și în numele ........................
Drepturile și obligațiile fiecărei părți sunt înscrise în Contractul nr. .............
Dată astăzi

.. .
BENEFICIAR,

..

14

MONITORUL OFICIAL AL ROMÂNIEI, PARTEA I, Nr. 401/8.VI.2011
ANEXA Nr. 4
la contractul-cadru

CONVENȚIE

pe linie de securitate și sănătate în muncă, apărare împotriva incendiilor și protecția mediului
Încheiată astăzi,

.., în baza prevederilor Legii securității și sănătății în muncă nr. 319/2006, ale Normelor

metodologice de aplicare a prevederilor Legii securității și sănătății în muncă nr. 319/2006, aprobate prin Hotărârea Guvernului
nr. 1.425/2006, cu modificările și completările ulterioare, ale Legii nr. 307/2006 privind apărarea împotriva incendiilor, ale Ordinului
ministrului administrației și internelor nr. 163/2007 pentru aprobarea Normelor generale de apărare împotriva incendiilor, ale
Ordinului ministrului administrației și internelor nr. 712/2005 pentru aprobarea Dispozițiilor generale privind instruirea salariaților
în domeniul situațiilor de urgență, cu modificările și completările ulterioare, ale Ordonanței de urgență a Guvernului nr. 195/2005
privind protecția mediului, aprobată cu modificări și completări prin Legea nr. 265/2006, cu modificările și completările ulterioare,
și ale Legii apelor nr. 107/1996, cu modificările și completările ulterioare, între Societatea Comercială OIL TERMINAL — S.A.
Constanța, în calitate de Prestator, și ............................, în calitate de Beneficiar.
În scopul evitării accidentelor de muncă, îmbolnăvirilor
profesionale, incendiilor, exploziilor, precum și pentru aplicarea
corespunzătoare a prevederilor actelor normative în vigoare pe
linia protecției mediului și securității instalațiilor, se stabilesc
următoarele:
1. Prestatorul va efectua un instructaj general, pe probleme
specifice terminalului, personalului Beneficiarului la intrarea în
unitate. Instructajul se înregistrează într-o fișă de instruire
colectivă, sub semnătură, care se păstrează la cabinetul de
instruire și la Biroul protecția mediului al Societății Comerciale
OIL TERMINAL — S.A.
În baza instructajului general se va elibera o legitimație de
acces de către Serviciul resurse umane. Instructajul nu scutește
unitatea beneficiară de a efectua instructajul introductiv general
la angajare, periodic, profesional, pe linie de securitate și
sănătate în muncă și situați de urgență, de protecția mediului
pentru personalul propriu, conform reglementărilor în vigoare.
Obligativitatea prezentării personalului Beneficiarului la
instruire revine conducerii acestuia.
2. În cadrul instruirii introductiv generale efectuate la
cabinetul de instruire al Societății Comerciale OIL TERMINAL —
S.A., personalul Beneficiarului va fi instruit și asupra:
— riscurilor privind securitatea și sănătatea lor în muncă, la
care pot fi expuși pe durata desfășurării activității pe teritoriul
Prestatorului;
— mijloacelor de protecție colectivă și echipamentului
individual de protecție ce trebuie utilizate pe timpul desfășurării
activității pe teritoriul Beneficiarului;
— semnalului de alarmă în caz de urgență internă;
— măsurilor necesare pentru evacuarea persoanelor sub
dirijarea conducerii secției;
— pericolelor pe care le prezintă substanțele
toxice/inflamabile utilizate în procesele tehnologice ale
prestatorului;
— mijloacelor de protecție, a măsurilor de prim ajutor, a
alarmelor de incendiu, a mijloacelor de primă intervenție în caz
de incendiu etc.;
— eventualelor riscuri privind securitatea și sănătatea lor în
muncă, ce pot apărea în cadrul activității desfășurate, generate

de desfășurarea unor lucrări de investiții/revizii/reparații în
paralel cu activitatea de producție a terminalului;
— căilor de circulație și drumurilor de acces, vitezei de
circulație în incintă a mijloacelor auto, care nu trebuie să fie mai
mare de 20 km/oră;
— indicatoarelor de avertizare/informare/interzicere și a
locului de amplasare a acestora, marcajelor, poziționării
punctelor/locurilor periculoase sau interzise personalului
Beneficiarului etc.
3. Participarea la activitățile lucrative ale personalului
Beneficiarului pe teritoriul Prestatorului este condiționată de
participarea la instructajul introductiv general și la cel specific
locului de muncă. Personalul împuternicit ori autorizat al
Beneficiarului să desfășoare activități pe teritoriul Prestatorului
va fi însoțit de un reprezentant al prestatorului pe durata
desfășurării activității.
4. Răspunderea pentru respectarea măsurilor de securitate
și sănătate în muncă, în domeniul situațiilor de urgență și
protecției mediului, revine personalului unității beneficiare.
5. Echipamentul individual de protecție specific activității
desfășurate pe teritoriul Prestatorului de către personalul
Beneficiarului sau de inspectorii independenți desemnați de
acesta va fi asigurat de către unitățile unde lucrătorii sunt
angajați, în conformitate cu actele normative în vigoare.
6. La apariția unor situații anormale ce pot pune în pericol
atât personalul Prestatorului, cât și personalul unității
beneficiare, aceștia sunt obligați să se avertizeze reciproc. În
caz de pericol se interzice accesul în zona respectivă, până la
luarea măsurilor de protecție sau remedierea deficiențelor de
către Prestator.
Ambele unități sunt obligate să colaboreze îndeaproape, să
asigure respectarea măsurilor de securitate a muncii, apărare
împotriva incendiilor și mediu, fiecare pe linia ei de
responsabilitate.
7. Orice intervenție în instalațiile Prestatorului este interzisă.
Aceasta se va face numai de personalul Prestatorului, autorizat
și instruit în acest scop.
8. Personalul unității beneficiare este obligat să respecte cu
strictețe pe tot teritoriul Prestatorului prevederile Ordonanței de

MONITORUL OFICIAL AL ROMÂNIEI, PARTEA I, Nr. 401/8.VI.2011
urgență a Guvernului nr. 195/2005, aprobată cu modificări și
completări prin Legea nr. 265/2006, cu modificările și
completările ulterioare, ale Legii nr. 107/1996, cu modificările și
completările ulterioare, ale regulamentului intern al societății,
care vor fi prelucrate cu ocazia instructajului general.
9. Personalul Beneficiarului cu atribuțiuni de îndrumare
control și asistență tehnică va intra pe teritoriul societății însoțit
de un reprezentant al Prestatorului.
10. Societățile care importă/exportă prin Societatea
Comercială OIL TERMINAL — S.A. produse petroliere,
petrochimice și chimice lichide prin vagoane tip cisternă,
proprietatea acestora, vor asigura starea tehnică
corespunzătoare a cisternelor: scări de acces pe cisternă,
platforme de acces la ventile de siguranță, dome, ventile de
încărcare-descărcare, etanșări, după caz, serpentine de
încălzire, izolații termice, marcarea poziției închis/deschis a
robinetelor etc., pentru prevenirea accidentelor umane,
pierderilor de produse, poluării, producerii de explozii/incendii.
Starea tehnică corespunzătoare a cisternelor solicitate de
Beneficiar de la alți transportatori intră tot în sarcina
Beneficiarului.
Tancurile petroliere, barjele și navele pentru chimicale se
supun reglementărilor speciale MARPOL, ISGOTT și ANR.
Accesul la bordul navelor acostate în danele petroliere este
permis numai persoanelor avizate și instruite.
Se vor folosi căile de acces indicate de către Prestator,
accesul la bord făcându-se pe pasarele, punți, scări de acces,
cu grijă, pentru a evita căderea între navă și cheu.
Pe puntea navei se recomandă deplasarea cu atenție pentru
a evita alunecarea și vătămarea prin cădere. Odată urcați pe
puntea navei, salariații Beneficiarului vor urma indicațiile primite
de la ofițerul cu securitatea muncii de pe navă.
Accidentele provocate de echipamentele de muncă
neconforme ale Beneficiarului sau ale celor care îl deservesc pe
Beneficiar vor fi înregistrate de către Beneficiar.
11. Pe teritoriul Prestatorului lucrătorii Beneficiarului vor
respecta prevederile legislației pe linie de apărare împotriva
incendiilor, de securitate și sănătate în muncă și de protecția
mediului.
Persoanele care intră în terminal utilizează un minim de
echipament de protecție, alcătuit din: cască, salopetă,
încălțăminte adecvată și ochelari pe care îi va purta atât timp
cât se află în instalațiile tehnologice. Se interzice purtarea de
pantaloni scurți, șorturi, maiouri, papuci, șlapi, adidași/teniși.
Blocarea cu mașina a părții carosabile a drumurilor din
depozitele petroliere spre instalațiile prin care se vehiculează
produse petroliere, petrochimice și chimice lichide sau spre
instalațiile P.S.I. (hidranți, centre de preparare soluție spumantă,
tunuri P.S.I. etc.) este interzisă.
Efectuarea de reparații la mașină pe teritoriul terminalului sau
transvazarea de carburanți și lubrifianți este interzisă. Operațiile
de încărcare/descărcare a autocisternelor se efectuează în
instalații special destinate, cu motorul oprit și cisterna legată la
pământ.

15

Sunt interzise abaterea de la traseul indicat și pătrunderea
sau efectuarea de manevre în instalațiile tehnologice (case de
pompe, claviaturi de vane, parcuri de rezervoare, rampe CF,
posturi de transformare electrică).
În cazul unei alarme chimice sau incendiu, în apropierea ori
în zona în care își desfășoară activitatea, personalul
beneficiarului își va retrage mijloacele auto astfel încât să nu
blocheze accesul mașinilor de intervenție și a pompierilor.
Se interzice introducerea pe teritoriul societății a țigărilor,
chibriturilor, brichetelor, băuturilor alcoolice, drogurilor,
aparatelor de fotografiat, armelor de foc și a muniției.
De asemenea sunt interzise fumatul, introducerea și
consumarea băuturilor alcoolice pe întreg teritoriul societății,
precum și sustragerea de produse petroliere, petrochimice sau
alte bunuri din societate.
Pentru nerespectarea prevederilor înscrise mai sus
Beneficiarul se face direct răspunzător și va suporta
consecințele.
12. Se interzice efectuarea operațiunilor de recepție
cantitativă-calitativă la vagoanele-cisternă cu produse petroliere,
petrochimice și chimice lichide aflate pe liniile CFU electrificate:
nr. 9 dană și nr. 9 fenol din S.P. PORT și pe cele 3 linii CFU
electrificate din Antestația CFU din S.P. SUD pentru prevenirea
accidentelor de muncă prin electrocutare.
13. În scopul prevenirii producerii de evenimente (accidente
de muncă, incendii, explozii, poluări etc.) se interzice operarea
cisternelor/navelor ce prezintă deficiențe, prin efectuarea unor
improvizații la sistemele de încărcare/descărcare.
14. Mijloacele de transport auto, utilajele și personalul
beneficiarului au acces pe teritoriul prestatorului pe baza
acordului scris al conducerii terminalului. Adresa aprobată de
conducerea terminalului va fi prezentată Biroului securitatea
muncii, Biroului PS.I. și Serviciului pază-administrativ, în
vederea efectuării formalităților de instruire și reglementare a
accesului.
15. Beneficiarul răspunde de asigurarea reviziei tehnice
anuale, precum și de pregătirea și dotarea din punctul de vedere
al apărării împotriva incendiilor la mașinile și utilajele proprii.
Mijloacele auto necorespunzătoare depistate de Prestator la
porțile de acces sau cu ocazia controalelor pe linie de securitate
și sănătate în muncă și apărare împotriva incendiilor în secții vor
fi evacuate imediat și nu vor mai fi admise în terminal până la
remedierea defecțiunilor.
16. În cazul în care se constată că salariații Beneficiarului
încalcă normele de securitate și sănătate în muncă, de apărare
împotriva incendiilor și de mediu, punând în pericol atât
instalațiile, cât și personalul prestatorului, și nu răspund operativ
la solicitarea de a remedia situația creată, li se anulează dreptul
de acces în terminal.
17. În cazul producerii unui accident de muncă, acesta va fi
cercetat și înregistrat în conformitate cu prevederile Legii
nr. 319/2006 și ale Normelor metodologice de aplicare a Legii
securității și sănătății în muncă nr. 319/2006, aprobate prin
Hotărârea Guvernului nr. 1.425/2006, cu modificările și

16

MONITORUL OFICIAL AL ROMÂNIEI, PARTEA I, Nr. 401/8.VI.2011

completările ulterioare. În cazul în care apar situații deosebite,
neprevăzute în reglementările legale în vigoare sau în clauze
stabilite de ambele părți, înregistrarea accidentului va fi stabilită
de către inspectoratele teritoriale de muncă.
18. Alte măsuri pe linie de securitate și sănătate în muncă și
apărare împotriva incendiilor pentru unele activități desfășurate
în paralel și apărute ulterior prezentei convenții vor fi cuprinse

într-un proces-verbal încheiat între ambele părți, care va face

PRESTATOR,

BENEFICIAR,

Societatea Comercială OIL TERMINAL — S.A. Constanța

..............................

Georgeta N. Stoica

parte integrantă din prezenta convenție.
19. Prevederile prezentei convenții referitoare la stabilirea
măsurilor pentru asigurarea securității personalului și instalațiilor
vor fi prelucrate cu întreg personalul ambelor părți care concură
la obiectul de activitate stipulat mai sus.

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 401/8.VI.2011 conține 16 pagini.

Prețul: 3,20 lei

&JUYDGY|523623]
ISSN 1453—4495

