PARTEA I

Anul 179 (XXIII) — Nr. 619

Miercuri, 31 august 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

5.222. — Ordin al ministrului educației, cercetării, tineretului
și sportului privind aprobarea Metodologiei de
organizare și desfășurare a examenului de certificare
a calificării profesionale a absolvenților ciclului inferior
al liceului care au urmat stagiile de pregătire
practică ......................................................................

2–16

2

MONITORUL OFICIAL AL ROMÂNIEI, PARTEA I, Nr. 619/31.VIII.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind aprobarea Metodologiei de organizare și desfășurare a examenului de certificare
a calificării profesionale a absolvenților ciclului inferior al liceului care au urmat stagiile
de pregătire practică
În temeiul art. 361 alin. (6) din Legea educației naționale nr. 1/2011,
în conformitate cu prevederile Ordinului ministrului educației, cercetării, tineretului și sportului nr. 3.753/2011 privind
aprobarea unor măsuri tranzitorii în sistemul național de învățământ și ale Hotărârii Guvernului nr. 536/2011 privind organizarea
și funcționarea Ministerului Educației, Cercetării, Tineretului și Sportului,
ministrul educației, cercetării, tineretului și sportului emite prezentul ordin.
Art. 1. — Se aprobă Metodologia de organizare și
desfășurare a examenului de certificare a calificării profesionale
a absolvenților ciclului inferior al liceului care au urmat stagiile de
pregătire practică prevăzută în anexa care face parte integrantă
din prezentul ordin.
Art. 2. — Direcția generală educație și învățare pe tot
parcursul vieții, Direcția generală management, resurse umane
și rețea școlară, Direcția generală învățământ în limbile

minorităților, relația cu Parlamentul și partenerii sociali, Direcția
generală economic, finanțe, resurse umane, Centrul Național de
Dezvoltare a Învățământului Profesional și Tehnic,
inspectoratele școlare județene/al municipiului București,
unitățile de învățământ preuniversitar vor duce la îndeplinire
prevederile prezentului ordin.
Art. 3. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București, 29 august 2011.
Nr. 5.222.
ANEXĂ

METODOLOGIA

de organizare și desfășurare a examenului de certificare a calificării profesionale a absolvenților ciclului inferior
al liceului care au urmat stagiile de pregătire practică
CAPITOLUL I
Dispoziții generale
Art. 1. — (1) Prezenta metodologie cuprinde normele de
organizare și desfășurare a examenului de certificare a calificării
profesionale a absolvenților ciclului inferior al liceului care au
urmat stagiile de pregătire practică.
(2) Calificările, pentru care se organizează examenul de
certificare a calificării profesionale conform prezentei
metodologii, sunt cele prevăzute de Hotărârea Guvernului
nr. 844/2002 privind aprobarea nomenclatoarelor calificărilor
profesionale pentru care se asigură pregătirea prin învățământul
preuniversitar, precum și durata de școlarizare, cu modificările
și completările ulterioare, și Ordinul ministrului educației,
cercetării, tineretului și sportului nr. 3.646/2011 privind
aprobarea programelor școlare pentru stagiile de pregătire
practică în vederea dobândirii unei calificări profesionale de
nivel 2, cuprinse în anexa nr. 1.
Art. 2. — La examenul de certificare a calificării profesionale
prevăzute la art. 1 au dreptul să se înscrie absolvenții ciclului
inferior al liceului care au urmat stagiile de pregătire practică
organizate conform prevederilor Ordinului ministrului educației,
cercetării, tineretului și sportului nr. 5.730/2010 privind
aprobarea Metodologiei de organizare și desfășurare a stagiilor
de pregătire practică pentru dobândirea calificării profesionale
de nivel 2 și au promovat toate modulele corespunzătoare
calificării profesionale prevăzute de Ordinul ministrului educației,
cercetării, tineretului și sportului nr. 3.646/2011 privind

aprobarea programelor școlare pentru stagiile de pregătire
practică în vederea dobândirii unei calificări profesionale de nivel 2.
Art. 3. — (1) Candidații proveniți din unitățile de învățământ
de stat sau particulare acreditate ori autorizate susțin examenul
de certificare a calificării profesionale fără taxă de cel mult două
ori în oricare din sesiunile de examen. Prezentările ulterioare la
acest examen sunt condiționate de achitarea unei taxe.
(2) Taxa de examen menționată la alin. (1) se stabilește de
fiecare inspectorat școlar județean/al municipiului București în
parte. La stabilirea taxei se vor lua în calcul toate cheltuielile per
candidat.
Art. 4. — (1) Perioada de desfășurare a examenului de
certificare a competențelor profesionale se aprobă, în fiecare an
școlar, prin ordin al ministrului educației, cercetării, tineretului și
sportului.
(2) Pentru fiecare județ și municipiul București graficul
acțiunilor de organizare și desfășurare a examenului se
stabilește, în fiecare an școlar, prin decizie a inspectoratului
școlar județean/al municipiului București.
Art. 5. — (1) Absolvenții ciclului inferior al liceului primesc
certificat de absolvire a ciclului inferior al liceului și foaia
matricolă, la cerere, iar absolvenții stagiilor de pregătire practică
primesc foaia matricolă, la cerere, parte a portofoliului
educațional, care atestă finalizarea stagiilor de pregătire practică
pentru dobândirea calificării profesionale de nivel 2 și care
conferă dreptul de susținere a examenului de certificare a
calificării profesionale.

MONITORUL OFICIAL AL ROMÂNIEI, PARTEA I, Nr. 619/31.VIII.2011
(2) Candidaților care au absolvit stagiile de pregătire practică
și au promovat examenul de certificare a calificării profesionale
li se eliberează și certificatul de calificare profesională.
CAPITOLUL II
Coordonarea metodologică a examenului
Art. 6. — (1) Coordonarea metodologică a examenului de
certificare a calificării profesionale pentru absolvenții ciclului
inferior al liceului care au urmat stagiile de pregătire practică
este realizată, la nivel național, de Comisia Națională de
Evaluare și Certificare — CNEC, care se constituie în fiecare an
școlar și funcționează în cadrul Ministerului Educației, Cercetării,
Tineretului și Sportului.
(2) În fiecare județ și în municipiul București se constituie
pentru fiecare sesiune de examen comisii județene/a
municipiului București de evaluare și certificare —
CJEC/CMBEC.
(3) CJEC/CMBEC autorizează, în fiecare sesiune de
examen, unitățile de învățământ care organizează examenul de
certificare a calificării profesionale, denumite centre de examen.
(4) În fiecare centru de examen, CJEC/CMBEC numește o
comisie de examinare.
Art. 7. — (1) CNEC are următoarea componență:
a) președinte: secretarul de stat pentru învățământul
preuniversitar;
b) vicepreședinți: directorul general al Direcției generale
educație și învățare pe tot parcursul vieții, directorul general al
Direcției generale învățământ în limbile minorităților, relația cu
Parlamentul și partenerii sociali, directorul Centrului Național de
Dezvoltare a Învățământului Profesional și Tehnic;
c) secretar: un inspector de specialitate din cadrul Direcției
generale educație și învățare pe tot parcursul vieții;
d) 7—9 membri: directori, șefi de serviciu, consilieri,
inspectori de specialitate din cadrul Direcției generale educație
și învățare pe tot parcursul vieții, parteneri sociali din Comisia de
dialog social a Ministerului Educației, Cercetării, Tineretului și
Sportului, inspectori de specialitate din cadrul Centrului Național
de Dezvoltare a Învățământului Profesional și Tehnic, profesori
din învățământul preuniversitar profesional și tehnic.
(2) Componența nominală a CNEC se aprobă anual, până
la data de 15 decembrie, prin ordin al ministrului educației,
cercetării, tineretului și sportului.
Art. 8. — CNEC are următoarele atribuții:
a) centralizează datele cu privire la componența nominală a
CJEC/CMBEC;
b) instruiește președinții CJEC/CMBEC;
c) centralizează datele privind planificarea activităților de
organizare și de desfășurare a examenelor de certificare a
calificărilor profesionale decise la nivelul fiecărui județ și a
municipiului București;
d) centralizează datele privind numărul de absolvenți înscriși
la examen, pe centre de examen și unitățile de învățământ
arondate, domenii și calificări profesionale;
e) controlează și îndrumă acțiunile privind organizarea și
desfășurarea examenului de certificare a calificării profesionale;
f) controlează modul în care își desfășoară activitatea
CJEC/CMBEC și comisiile din centrele de examen;
g) analizează modul de desfășurare a examenului de
certificare a calificării profesionale, precum și rezultatele obținute
de candidați, pe baza rapoartelor întocmite de CJEC/CMBEC,
precum și a rapoartelor întocmite de reprezentanții CNEC;
h) întocmește și prezintă ministrului educației, cercetării,
tineretului și sportului raportul național privind examenele de
certificare a calificării profesionale pentru care se asigură
pregătirea în învățământul preuniversitar;

3

i) propune ministrului educației, cercetării, tineretului și
sportului eventuale modificări în organizarea și desfășurarea
examenului de certificare;
j) dispune luarea măsurilor adecvate în situații excepționale
nereglementate de prezenta metodologie.
Art. 9. — (1) CNEC poate desemna, pe o perioadă stabilită
de către aceasta, reprezentanți pe lângă CJEC/CMBEC.
(2) Reprezentantul CNEC pe lângă CJEC/CMBEC are
următoarele atribuții:
a) controlează modul în care își desfășoară activitatea CJEC,
precum și comisiile de examinare din centrele de examen,
verificând respectarea prevederilor prezentei metodologii;
b) consiliază CJEC/CMBEC și comisiile de examinare, în
privința organizării și desfășurării examenului de certificare a
calificării profesionale;
c) informează CJEC sau CNEC, în cazul în care constată
disfuncții în organizarea examenului de certificare, în vederea
luării deciziilor care se impun pentru respectarea prevederilor
legale și identificarea persoanelor responsabile de situația
constatată;
d) propune CJEC sau CNEC schimbări în componența
comisiilor de examinare, atunci când constată abateri de la
aplicarea prevederilor prezentei metodologii și informează
CNEC cu privire la acestea;
e) raportează CNEC concluziile cu privire la modul de
organizare și desfășurare a examenului de certificare a calificării
profesionale în județul în care a fost delegat.
Art. 10. — (1) CJEC/CMBEC au următoarea componență:
a) președinte — inspector școlar general adjunct;
b) 2—5 vicepreședinți, respectiv un inspector școlar de
specialitate pentru discipline/module din aria curriculară
ăTehnologii”, președintele Comitetului local de dezvoltare a
parteneriatului social în formarea profesională, denumit în
continuare CLDPSFP, sau un reprezentant al acestuia, care nu
este cadru didactic, directorul Agenției județene pentru ocuparea
forței de muncă sau un reprezentant al acesteia, după caz, un
inspector școlar cu responsabilități privind învățământul
particular și unul pentru învățământul în limba minorităților
naționale, astfel încât cel puțin jumătate din numărul
vicepreședinților să fie reprezentanți ai partenerilor sociali;
c)
1—2
secretari
—
cadre
didactice
de
specialitate/informaticieni.
(2) Componența nominală a CJEC/CMBEC se aprobă, până
la data de 15 decembrie a anului școlar în curs, prin decizie a
inspectoratului școlar general și este valabilă pentru toate
sesiunile examenelor de certificare a calificării profesionale din
anul școlar curent.
Art. 11. — CJEC/CMBEC au următoarele atribuții:
a) planifică, organizează, coordonează și răspund de
desfășurarea examenului de certificare a calificării profesionale
la nivelul județului/municipiului București;
b) transmit CNEC, la Ministerul Educației, Cercetării,
Tineretului și Sportului — Direcției generale educație și învățare
pe tot parcursul vieții, componența nominală a CJEC/CMBEC
până la data de 10 ianuarie a anului școlar în curs;
c) elaborează și propun spre aprobare inspectorului școlar
general graficul acțiunilor de organizare și desfășurare a
examenului de certificare a calificării profesionale de nivel 2;
d) transmit unităților de învățământ interesate din
județ/municipiul București, precum și CNEC, la Ministerul
Educației, Cercetării, Tineretului și Sportului — Direcției
generale educație și învățare pe tot parcursul vieții, graficul
aprobat de organizare și desfășurare a examenului de certificare
a calificării profesionale de nivel 2, cu cel puțin 3 luni înaintea
începerii examenului;

4

MONITORUL OFICIAL AL ROMÂNIEI, PARTEA I, Nr. 619/31.VIII.2011

e) analizează cererile unităților de învățământ de a organiza
examenul de certificare a calificării profesionale, numărul
estimat de candidați pe calificări și unități de învățământ,
cheltuielile pentru organizarea și desfășurarea examenului de
certificare a calificării profesionale și stabilesc organizarea
centrelor de examen în acele unități de învățământ care
respectă criteriile de selecție specificate în anexa nr. 2;
f) decid structura centrelor de examen, cu cel puțin 60 de zile
înainte de începerea examenului, stabilind unitățile de
învățământ centre de examen, unitățile de învățământ arondate
fiecărui centru de examen, calificările pentru care fiecare centru
de examen organizează examen de certificare a calificării
profesionale de nivel 2 și locațiile în care se vor desfășura
probele de examen;
g) propun inspectorului școlar general spre aprobare lista
centrelor de examen;
h) solicită Autorității județene de sănătate publică prezența
personalului medical necesar în fiecare centru de examen în
timpul desfășurării probelor de examen;
i) se adresează, în scris, instituțiilor abilitate în vederea
asigurării ordinii și liniștii publice în zona centrelor de examen și
a CJEC/CMBEC în timpul desfășurării examenului;
j) verifică centrele de examen și iau măsuri pentru
organizarea acestora pentru desfășurarea probelor de examen
în condițiile prevăzute de standardul de pregătire profesională al
fiecărei calificări;
k) verifică dotarea centrelor de examen și a condițiilor
asigurate pentru activitățile comisiei de examinare, de
comunicare cu CJEC/CMBEC, de elaborare și multiplicare de
documente, de păstrare în siguranță a documentelor de examen
etc.;
l) transmit CNEC, la Ministerul Educației, Cercetării,
Tineretului și Sportului — Direcției generale educație și învățare
pe tot parcursul vieții, lista unităților de învățământ din
județ/municipiul București desemnate centre de examen,
unitățile de învățământ arondate fiecărui centru de examen,
calificările pentru care fiecare centru de examen organizează
examen de certificare a calificării profesionale de nivel 2 și
numărul de candidați înscriși pe calificări profesionale, cu cel
puțin 15 zile înainte de începerea examenului;
m) avizează lista temelor de proiect pentru fiecare calificare
profesională și unitate de învățământ;
n) desemnează câte un reprezentant al CJEC/CMBEC
pentru fiecare centru de examen, numit monitor de calitate a
examenului de certificare a calificării profesionale, pentru a
asigura monitorizarea desfășurării întregului examen, în centrul
de examen în care a fost desemnat;
o) stabilesc cuantumul taxei de examen;
p) organizează cursuri de formare a evaluatorilor pentru
examenele de certificare a calificării profesionale;
r) analizează propunerile de membri pentru comisiile de
examinare înaintate de consiliile de administrație ale unităților
de învățământ profesional și tehnic; procedează la constituirea
comisiilor de examinare și înaintează componența acestora
inspectorului școlar general, pentru emiterea deciziilor de
numire, cu cel puțin 15 zile înainte de începerea primei probe a
examenului de certificare a calificării profesionale;
s) decid, în situații deosebite sau la propunerea
reprezentantului CNEC, schimbarea componenței comisiilor de
examinare, precum și a monitorilor de calitate; eventualele
schimbări ale vicepreședintelui, ale reprezentantului CLDPSFP,
ale reprezentantului Agenției județene pentru ocuparea forței de
muncă și ale monitorului de calitate se fac respectând
prevederile art. 10;

ș) realizează instruirea președinților comisiilor de examinare
cu cel puțin 24—48 de ore înaintea primei probe a examenului
de certificare a calificării profesionale;
t) comandă confecționarea ștampilelor rotunde-tip pentru
examenul de certificare a calificării profesionale, care au
următorul conținut: ăExamen de certificare a calificării
profesionale **** — C.J.E.C.” (**** se completează anul în care
se susține examenul de certificare a calificării profesionale);
ț) urmărește asigurarea calității în activitatea unităților de
învățământ profesional și tehnic, cât și în activitatea proprie,
conform Cadrului Național pentru Asigurarea Calității în
Învățământul Profesional și Tehnic;
u) controlează modul de organizare și desfășurare a
examenului de certificare a calificării profesionale în centrele de
examen din județ/municipiul București;
v) decid, în cazuri deosebite sau la sesizarea monitorului de
calitate, luarea măsurilor legale care se impun;
w) sesizează CNEC în legătură cu situațiile excepționale a
căror rezolvare impun decizii ale acesteia;
x) decid, în funcție de condițiile de organizare/dotare/
administrare, schimbarea sau reorganizarea unui centru de
examen, dacă acesta nu mai poate asigura condițiile de calitate
a desfășurării probelor de examen, conform prevederilor
standardului de pregătire profesională pentru fiecare calificare,
luând toate măsurile necesare pentru redistribuirea candidaților
la alte centre de examen, în funcție de opțiunile exprimate și
calificările lor profesionale, în județul respectiv sau în județe
alăturate;
y) primesc, de la comisiile de examinare din centrele de
examen și de la monitorii de calitate, rapoarte detaliate privind
organizarea și desfășurarea examenului de certificare a
calificării profesionale structurate conform anexei nr. 4;
z) analizează organizarea și desfășurarea examenelor de
certificare a calificărilor profesionale, performanțele candidaților
și întocmesc un raport pe care îl prezintă pentru aprobare
consiliului de administrație al inspectoratului școlar județean/al
municipiului București și îl transmit, după aprobare, Comisiei
Naționale de Evaluare și Certificare, la Direcția generală
educație și învățare pe tot parcursul vieții;
aa) verifică, prin sondaj, corectitudinea desfășurării
examenului de certificare a calificării profesionale și dispun, în
cazuri întemeiate, anularea certificatelor de calificare
profesională dobândite nemeritat sau prin fraudă și declanșează
procedurile de identificare, cercetare și sancționare a
persoanelor vinovate, conform legii.
Art. 12. — (1) Comisiile de examinare din centrele de
examen au următoarea componență:
a) președinte – directorul/directorul adjunct al unității de
învățământ desemnată centru de examen, cadru didactic de
specialitate; în cazul în care niciunul dintre aceștia nu este cadru
didactic de specialitate, va fi desemnat președinte șeful ariei
curriculare ăTehnologii”, cadru didactic de specialitate;
b) vicepreședinte — reprezentantul operatorului economic
pentru una din calificările profesionale certificate sau, în lipsa
acestuia, un reprezentant al CLDPSFP sau un reprezentant al
Agenției județene pentru ocuparea forței de muncă, după caz;
c) membrii evaluatori: îndrumătorul de proiect și 2 evaluatori
externi pentru fiecare calificare, de regulă cadre didactice de
specialitate din alte unități de învățământ decât cele ai căror
absolvenți susțin examenul în centrul de examen sau specialiști
ai angajatorilor;
d) secretar — secretarul unității de învățământ în care se
organizează centrul de examen sau un cadru didactic de
specialitate din respectiva unitate de învățământ.
(2) În fiecare centru de examen, activitatea comisiei de
examinare este observată și evaluată de un monitor de calitate

MONITORUL OFICIAL AL ROMÂNIEI, PARTEA I, Nr. 619/31.VIII.2011
pentru examenul de certificare, nominalizat în decizia de
constituire a comisiei de examinare din acel centru.
Art. 13. — (1) Evaluatorii externi sunt cadre didactice de
specialitate sau specialiști ai angajatorilor care:
a) au experiență recentă în formarea profesională pentru
calificarea/calificările pentru care se organizează examenul;
b) respectă cerințele standardelor de pregătire profesională,
caracteristicile generale și specifice ale procesului de predareînvățare-evaluare ale domeniului și ale calificărilor pentru care
se organizează examenul de certificare a calificării profesionale;
c) au experiență în evaluarea competențelor profesionale;
d) au experiență în evaluarea probelor specifice examenului
de certificare a calificării profesionale.
(2) Monitorii de calitate sunt cadre didactice de specialitate
sau specialiști ai angajatorilor care, de regulă:
a) asigură sau sunt implicați în formarea profesională pentru
calificarea/calificările pentru care se organizează examen în
centrul de examen la care au fost numiți;
b) respectă cerințele standardelor de pregătire profesională,
caracteristicile generale și specifice ale procesului de predareînvățare-evaluare ale domeniului și ale calificărilor pentru care
se organizează examenul de certificare a calificării profesionale;
c) au experiență în evaluarea competențelor profesionale;
d) sunt abilitați și au experiență în monitorizarea asigurării
calității examenelor de certificare a calificării profesionale.
(3) Monitorii de calitate certificați ca evaluatori externi pot fi
numiți dintre cadrele didactice care au beneficiat de pregătire
specifică în cadrul programul PHARE TVET de dezvoltare
instituțională, care au experiență dovedită în domeniul certificării
calificării profesionale și dintre reprezentanții operatorilor
economici implicați în dezvoltarea locală a învățământului
profesional și tehnic care au încheiat parteneriate cu unitatea
de învățământ. Monitorul de calitate este o persoană externă
centrului de examen.
Art. 14. — (1) Numirea comisiilor de examinare din centrele
de examene se face prin decizia inspectorului școlar general, la
propunerea CJEC/CMBEC.
(2) Din comisiile de examinare pot face parte numai cadrele
didactice care au solicitat în scris și au fost propuse
CJEC/CMBEC de consiliile de administrație ale unităților de
învățământ profesional și tehnic și care nu au rude, până la
gradul al II-lea inclusiv, printre candidați. Toți membrii comisiilor
de examinare au obligația de a da declarații în acest sens,
declarații care se păstrează alături de celelalte documente de
examen.
(3) Specialiștii recomandați de operatorii economici pot face
parte din comisiile de examinare dacă îndeplinesc criteriile
cerute pentru exercitarea atribuțiilor prevăzute de prezenta
metodologie.
(4) Comisiile de examinare din centrele de examen
funcționează în mod legal în prezența tuturor membrilor
acestora.
Art. 15. — Atribuțiile comisiilor de examinare din centrele de
examen sunt următoarele:
a) organizează și răspund de desfășurarea examenului de
certificare a calificării profesionale în centrul de examen în care
au fost numite;
b) verifică respectarea condițiilor de înscriere a candidaților
la examenul de certificare a calificării profesionale nivel 2;
c) completează cataloagele de examen cu datele personale
ale candidaților, cu probele de examen, data susținerii acestora
și rezultatele finale ale fiecărui candidat;
d) programează candidații pentru susținerea probelor pe zile,
ore și pe locuri de desfășurare a examinării;
e) repartizează candidații în ordine alfabetică pentru
susținerea probelor de examen, precizând locul de desfășurare,
și afișează, în fiecare zi de examen, la avizierul unității de

5

învățământ și la locurile în care se desfășoară probele, listele
cu candidații ce urmează să susțină probele; repartizarea
candidaților se afișează cu 24 de ore înainte de susținerea
probelor, cu precizarea orei la care trebuie să se prezinte
candidații;
f) sesizează CJEC/CMBEC situațiile deosebite apărute în
timpul desfășurării probelor de examen în vederea luării
măsurilor ce se impun;
g) controlează, îndrumă și asigură organizarea și
desfășurarea corespunzătoare a probelor de examen;
h) controlează și îndrumă activitatea tuturor persoanelor din
centrul de examen care au sarcini privind organizarea și
desfășurarea examenului de certificare a calificării profesionale;
i) iau măsuri pentru ca, în spațiile în care își desfășoară
activitatea comisia de examinare, să nu pătrundă persoane
străine neautorizate;
j) examinează și notează performanțele candidaților la
probele de examen;
k) stabilesc și afișează zilnic rezultatul examinării pentru
fiecare candidat;
l) transcriu în cataloage rezultatul evaluării probelor de
examen;
m) afișează rezultatele finale ale examenului de certificare a
calificării profesionale pentru fiecare candidat declarat, după
caz: ăadmis”, ărespins”, ăneprezentat”, ăeliminat din examen”;
n) întocmesc și transmit CJEC/CMBEC, în termen de 5 zile
de la afișarea rezultatelor finale, rapoartele cu privire la
organizarea și desfășurarea examenului de certificare a
calificării profesionale în centrul de examen însoțite de statistica
rezultatelor obținute de candidați, conform modelului din anexa
nr. 4;
o) predau secretarului unității de învățământ, cu procesverbal, cataloagele, fișele de evaluare completate pentru fiecare
candidat, autentificate de președintele comisiei, proceseleverbale și celelalte documente întocmite pe durata organizării
și desfășurării examenului de certificare a calificării profesionale
de nivel 2.
CAPITOLUL III
Înscrierea candidaților
Art. 16. — (1) În vederea înscrierii la examenul de certificare
a calificării profesionale nivel 2, elevii care urmează stagiile de
pregătire practică depun cerere de înscriere, înregistrată la
secretariatul unității de învățământ cel mai târziu cu 4 luni
înaintea finalizării stagiilor de pregătire practică organizate în
anul școlar în curs.
(2) Pe baza cererilor înregistrate, secretarul/secretarul-șef al
unității de învățământ întocmește lista provizorie cu elevii înscriși
pentru susținerea examenului de certificare a calificării
profesionale de nivel 2, pe domenii și calificări profesionale.
Situația numerică a solicitărilor de certificare a calificării
profesionale, pe domenii și calificări, este transmisă de directorul
unității de învățământ CJEC/CMBEC cel mai târziu cu 4 luni
înaintea finalizării stagiilor de pregătire practică.
(3) Lista provizorie cu elevii înscriși pentru susținerea
examenului de certificare a calificării profesionale de nivel 2,
certificată prin semnătura directorului și ștampila instituției, se
depune la secretariatul unității de învățământ desemnată de
CJEC/CMBEC drept centru de examen la care unitatea de
învățământ a fost arondată. Pe baza tabelelor transmise de
toate unitățile de învățământ arondate centrului de examen,
secretarul/secretarul-șef întocmește lista provizorie cu elevii
înscriși pentru susținerea examenului de certificare a calificării
profesionale în centrul de examen pe domenii și calificări
profesionale.

6

MONITORUL OFICIAL AL ROMÂNIEI, PARTEA I, Nr. 619/31.VIII.2011

(4) Candidații vor fi admiși să susțină examenul de certificare
a calificării profesionale numai dacă dosarul de înscriere este
complet.
(5) Dosarul de înscriere, care trebuie să fie completat cel mai
târziu înaintea predării documentelor examenului comisiei de
examinare, cuprinde:
a) cerere de înscriere;
b) certificat de naștere — în copie certificată ca fiind
conformă cu originalul;
c) actul/documentul prin care candidatului i s-a schimbat
numele înscris în certificatul de naștere (dacă este cazul) — în
copie certificată ca fiind conformă cu originalul;
d) actul de identitate (pentru conformitate) — în copie
certificată ca fiind conformă cu originalul;
e) foaia matricolă a candidatului, dovadă că acesta a parcurs
și promovat curriculumul aprobat pentru calificarea profesională
pentru care a solicitat certificarea — în original și o copie a
acesteia, certificată ca fiind conformă cu originalul;
f) declarație pe propria răspundere a candidatului că a luat la
cunoștință și că va respecta normele de securitate a muncii și
sănătate în muncă care reglementează utilizarea corectă și în
siguranță a echipamentelor, sculelor, dispozitivelor și
verificatoarelor, a posturilor de lucru, a instrumentelor, a
substanțelor etc. pe durata desfășurării probelor de examen, că
va respecta cerințele particulare ale locului în care se vor
desfășura probele de examen, afișate sau prezentate de
persoanele autorizate;
g) chitanța de plată a taxei de examen, eliberată de unitatea
de învățământ la care candidatul va susține probele de examen,
după caz.
Art. 17. — (1) Înscrierea candidaților din unitățile de
învățământ particular autorizate la examenul pentru certificarea
calificării profesionale se face la centrul de examen la care
acestea au fost arondate de către CJEC/CMBEC, ca urmare a
solicitării scrise însoțite de o copie certificată prin semnătura
directorului și ștampila unității de învățământ după documentul
de autorizare a cursurilor pentru calificările profesionale pentru
care absolvenții solicită înscrierea în examen.
(2) Înscrierea absolvenților unităților de învățământ particular
autorizate la examenul pentru certificarea calificării profesionale
se face pe baza:
a) tabelelor cu elevii absolvenți, care cuprind următoarele
date: numele și prenumele elevilor, clasa, calificarea
profesională în care s-au pregătit, semnăturile elevilor și ale
dirigintelui, certificate prin semnătura directorului și ștampila
unității de învățământ;
b) dosarelor de înscriere ale candidaților care cuprind
documentele prevăzute la art. 16 alin. (5).
Art. 18. — (1) Candidații care provin din seriile anterioare
anului în care se susține examenul sau care au finalizat studiile
în altă localitate decât cea în care au domiciliul actual solicită în
scris CJEC/CMBEC înscrierea la examen, anexând cererii o
copie certificată de unitatea emitentă de pe foaia matricolă.
(2) Înscrierea se face la unitatea de învățământ stabilită de
CJEC/CMBEC, în funcție de calificarea profesională, pe baza
dosarului de înscriere prevăzut la art. 16 alin. (5), la care se
adaugă aprobarea CJEC/CMBEC de înscriere pentru susținerea
examenului.
(3) Unitățile de învățământ la care candidații aflați în situațiile
descrise la alin. (1) vor susține examenul vor acorda asistență
și îndrumare pentru pregătirea examenului.
Art. 19. — (1) Directorii unităților de învățământ care
organizează stagiile de pregătire practică transmit situația
centralizată a cererilor și a dosarelor de înscriere depuse pe
domenii și calificări profesionale inspectoratelor școlare
județene/al municipiului București — CJEC/CMBEC, cu cel puțin
15 zile înainte de începerea examenului de certificare.

(2) Directorii unităților de învățământ care organizează
stagiile de pregătire practică iau măsuri pentru informarea
candidaților și a tuturor persoanelor interesate asupra
prevederilor prezentei metodologii și a graficului de desfășurare
a examenului.
Art. 20. — Inspectoratele școlare județene/al municipiului
București — CJEC/CMBEC întocmesc situația finală
centralizată la nivel județean privind înscrierile la examenul de
certificare a calificării profesionale de nivel 2, care cuprinde:
domeniile, calificările profesionale pentru care se organizează
examen de certificare și repartiția candidaților pe centre de
examen.
CAPITOLUL IV
Conținutul examenelor
Art. 21. — Examenul de certificare pentru obținerea
certificatului de calificare de nivel 2 constă într-o probă practică,
respectiv realizarea unui proiect pe durata ultimelor 3 luni de
pregătire practică, și o probă orală, respectiv prezentarea și
susținerea proiectului.
Art. 22. — (1) Proba practică constă în realizarea unui proiect
care are ca scop evidențierea activității specifice, în funcție de
tema proiectului, a unor unități de competențe tehnice generale,
unități de competențe tehnice specializate și a unor competențecheie relevante și semnificative pentru demonstrarea, în situația
de examen de certificare, a dobândirii calificării respective. Prin
executarea de către candidat a proiectului pe durata ultimelor 3
luni de pregătire practică, în timpul perioadei sale de formare, și
prin susținerea orală a proiectului în situația de examen sunt
vizate competențe specifice calificării, conform standardului de
pregătire profesională.
(2) Proba orală de prezentare și susținere a proiectului este
parte componentă a examenului de certificare și are ca scop
demonstrarea, de către candidat, în situația de examen a
dobândirii unor competențe-cheie, prevăzute în standardul de
pregătire profesională, care sunt în legătură cu capacitatea
dobândită de comunicare, incluzând utilizarea corectă a
termenilor de specialitate, argumentarea soluțiilor din punct de
vedere tehnic, economic, ecologic etc., prezentarea din
perspectivă antreprenorială a posibilităților de utilizare a unora
dintre rezultatele proiectului, într-un mod integrat, a conținutului
proiectului.
Art. 23. — (1) Proiectul este elaborat individual. Pot fi
realizate și proiecte în echipă, dar, în acest caz, se vor stabili
sarcini distincte, clar delimitate pentru fiecare candidat în parte,
pe baza tematicii stabilite și aprobate conform art. 22 al
prezentei metodologii și discutate cu îndrumătorul de proiect,
etapă cu etapă, conform planificării agreate de comun acord.
Susținerea proiectului se va face individual de către fiecare
candidat.
(2) Lista temelor proiectelor pentru fiecare calificare se
stabilește la nivelul unităților de învățământ care școlarizează și
au absolvenți ai stagiilor de pregătire practică, pe baza
propunerilor cadrelor didactice de specialitate. Lista temelor se
definitivează și se face publică la nivelul unității de învățământ
cel mai târziu cu 4 luni înaintea finalizării stagiilor de pregătire
practică în anul școlar în care se organizează examenul de
certificare. Listele publicate vor menționa domeniul calificării,
calificarea profesională, numele și prenumele îndrumătorului și
al candidatului.
(3) Pentru fiecare calificare profesională, lista temelor se
încadrează în totalitate prevederilor standardului de pregătire
profesională corespunzător.
(4) Fiecare candidat realizează proiectul sub îndrumarea
unui cadru didactic desemnat de unitatea de învățământ. Poate

MONITORUL OFICIAL AL ROMÂNIEI, PARTEA I, Nr. 619/31.VIII.2011
fi îndrumător de proiect numai un cadru didactic de specialitate
care are în norma de predare module din curriculumul pentru
calificarea de nivel 2 pentru care se organizează examenul de
certificare. Îndrumătorii de proiect sunt, de regulă, cadre
didactice de specialitate cu experiență în evaluarea
competențelor profesionale care dau dovadă de obiectivitate,
corectitudine, flexibilitate, respect, responsabilitate.
Îndrumătorul de proiect are următoarele obligații:
a) face cunoscute din timp temele pentru proiectele elevilor
care se califică prin stagii de pregătire practică, precum și
competențele care se au în vedere prin execuția și susținerea
proiectului, conform standardului de pregătire profesională
pentru fiecare calificare;
b) oferă consultanță și sprijin elevilor în alegerea temei
pentru proiect;
c) recomandă bibliografia minimală, precum și documentația
necesară executării proiectului și le discută în detaliu cu
candidatul;
d) definitivează, împreună cu fiecare candidat pe care îl
îndrumă, planul și etapele de elaborare a proiectului atât pentru
partea de realizare practică, cât și pentru partea de redactare și
prezentare a proiectului;
e) oferă consultații, îndrumă și monitorizează, pe tot
parcursul realizării proiectului, activitatea elevilor îndrumați,
progresul în realizarea proiectului, precum și modul de
proiectare și redactare a prezentării acestuia;
f) se asigură că fiecare candidat al cărui proiect îl
coordonează își elaborează singur proiectul, atât partea
practică, cât și partea scrisă, respectiv tehnoredactată;
g) susține cel puțin 5 întâlniri de monitorizare a proiectului cu
fiecare candidat, conform planificării individuale, și
consemnează observațiile pe fișa individuală de evaluare a
proiectului și a susținerii orale;
h) acordă și asigură primirea sprijinului necesar specific, de
către eventualii candidați cu cerințe educaționale speciale,
conform necesităților impuse de tipul de cerință, pe tot parcursul
pregătirii și execuției proiectului;
i) în vederea realizării proiectelor, cadrele didactice care
îndrumă proiecte pot solicita conducerii unității de învățământ
organizarea unui program de consultații și de către alte cadre
didactice, specialiști, reprezentanți ai partenerilor sociali etc.,
pentru a le facilita elevilor accesul la informațiile necesare;
j) completează, pentru fiecare candidat, fișa de evaluare a
proiectului și a susținerii acestuia (părțile I—III, destinate
monitorizării activităților elevului), asumându-și responsabilitatea
pentru evaluarea și pentru observațiile consemnate.
(5) Comisia metodică de specialitate din fiecare unitate de
învățământ ține la zi evidența îndrumătorilor de proiect și a
temelor proiectelor realizate în anii anteriori pentru a asigura
propunerea unor teme care să permită candidaților realizarea
unor proiecte personale originale.
Art. 24. — (1) Proba orală este complementară probei
practice și vizează demonstrarea de către candidat, în condiții
de examen extern, a unor competențe-cheie, tehnice generale
și specializate prevăzute prin standardul de pregătire
profesională.
(2) Proba orală de prezentare și susținere a proiectului are
durata de 10—15 minute și se poate desfășura în săli special
amenajate în acest scop, în laboratoare, în ateliere și poate să
includă demonstrații practice.
(3) De regulă, după prezentarea proiectului, membrii
evaluatori ai comisiei adresează o serie de întrebări formulate în
legătură cu unele aspecte teoretice sau practice esențiale ale
proiectului și ale calificării, cu experiențele practice prezentate

7

de candidat sau referitoare la activitatea candidatului de
realizare a probei practice din cadrul examenului.
Art. 25. — Rezultatul final al candidaților la examenul de
certificare a calificării profesionale de nivel 2 poate fi ăadmis”,
ărespins”, ăneprezentat” sau ăeliminat din examen”.
CAPITOLUL V
Organizarea și desfășurarea examenului
SECȚIUNEA 1
Organizarea desfășurării probelor

Art. 26. — (1) Lista temelor proiectelor, pentru fiecare
calificare profesională de nivel 2, este avizată de CJEC/CMBEC
și este făcută publică de unitățile de învățământ, conform art. 23
alin. (2).
(2) Lista temelor proiectelor este finalizată împreună sau
după consultarea reprezentanților operatorilor economici cu
care unitatea de învățământ are încheiată convenție privind
pregătirea practică. Lista temelor proiectelor este avizată de
către comisia metodică de specialitate și este aprobată de către
consiliul de administrație al unității de învățământ. Temele
proiectelor trebuie să se încadreze obligatoriu în curriculumul
pentru calificarea respectivă și să se raporteze într-un mod
direct și transparent la standardul de pregătire profesională
corespunzător. Competențele clar precizate vor fi specificate în
fișa de evaluare.
(3) Candidații consultă tematica afișată și optează pentru una
dintre teme. Opțiunea candidatului se face în scris, la
secretariatul unității de învățământ, până cel târziu la începutul
perioadei de realizare a proiectului, respectiv ultimele 3 luni de
pregătire practică. Validarea opțiunilor pentru temele de proiect
necesită acceptul îndrumătorului proiectului și cel al
responsabilului ariei curriculare ăTehnologii”, pentru fiecare
candidat.
(4) Aprobarea opțiunilor pentru temele proiectelor, precum și
a îndrumătorilor acestora se face de către consiliul de
administrație al unității de învățământ cel târziu până la începutul
perioadei de realizare a proiectului, respectiv ultimele 3 luni de
pregătire practică.
(5) Comisia metodică de specialitate din fiecare unitate de
învățământ cu absolvenți ai stagiilor de pregătire practică,
înscriși la examen de certificare pentru obținerea certificatului
de calificare profesională de nivel 2, are responsabilitatea de a
prezenta îndrumătorilor de proiect fișa de evaluare a proiectului
și a susținerii orale, fișă cuprinsă în anexa nr. 3. Primele 3 părți
ale fișei vor fi folosite de aceștia drept instrument de
monitorizare a progresului activităților de realizare a proiectului,
pe tot parcursul derulării acestuia. La rândul lor, îndrumătorii vor
face cunoscută fișa de evaluare a proiectului și a susținerii orale
fiecăruia dintre candidații ale căror proiecte le îndrumă.
(6) Realizarea practică a proiectului, cât și elaborarea și
redactarea prezentării și susținerii constituie un demers
integrator, complex, pe parcursul căruia candidatul face dovada
dobândirii competențelor descrise prin standardul de pregătire
profesională în timpul stagiilor de pregătire practică conform
cerințelor modulelor de specialitate și agregate într-un mod
specific, în funcție de tema proiectului și de planul său de
abordare.
(7) Redactarea proiectului implică tehnoredactarea
conținutului sub forma a 10—20 de pagini, la care se adaugă
eventualele anexe, care să respecte următoarea structură:
a) pagina de titlu cu: datele de identificare ale unității de
învățământ, ale candidatului, ale îndrumătorului de proiect, anul

8

MONITORUL OFICIAL AL ROMÂNIEI, PARTEA I, Nr. 619/31.VIII.2011

de absolvire, domeniul calificării și calificarea profesională,
conform anexei nr. 1;
b) cuprinsul;
c) argumentul: 2—2,5 pagini care sintetizează aspectele
teoretice și pe cele practice pe care le abordează, în relație
directă cu utilitatea pentru calificarea respectivă;
d) conținutul propriu-zis, structurat astfel încât să pună în
valoare scopul și obiectivele proiectului, problemele practice
soluționate, perspectiva personală a candidatului în abordarea
temei, precum și utilitatea practic-aplicativă a soluțiilor găsite de
către candidat;
e) bibliografia;
f) anexele: desene, schițe, fotografii ale produselor,
rezultatele
determinărilor
de
laborator,
descrierea
experimentelor, fișele de observație, prezentarea și analiza unor
secvențe din procesul tehnologic, rezultatele măsurătorilor,
prelucrări de date, statistici, elemente de proiectare,
documentația tehnică întocmită etc.
(8) În vederea asigurării desfășurării activităților de realizare
a proiectelor și a tehnoredactării de către fiecare candidat a
prezentării în scris a proiectului, conducerea unității de
învățământ și comisia metodică de specialitate vor alcătui, de
comun acord cu îndrumătorul de proiect, un grafic de acces în
laboratoarele de informatică sau laboratoarele/atelierele de
specialitate din unitatea de învățământ.
(9) Prezentarea în scris a proiectului, însoțită de fișa de
evaluare a proiectului și a susținerii orale, completată cu
observații privind monitorizarea activităților de realizare a
proiectului (primele 3 părți), se depun la secretariatul unității de
învățământ cu o săptămână înainte de finalizarea cursurilor
claselor terminale care au urmat stagiile de pregătire practică și
primesc un număr de înregistrare. După susținerea orală,
proiectul împreună cu fișa de evaluare a proiectului și a susținerii
orale, completată (părțile I—IV), se arhivează de către unitatea
de învățământ, pentru o perioadă de 3 ani.
Art. 27. — (1) Probele de examen se desfășoară în sălile,
laboratoarele, cabinetele, atelierele, fermele unității de
învățământ desemnate centru de examen. Desfășurarea
probelor în alte locații se face cu aprobarea CJEC/CMBEC.
(2) Probele de examen se pot desfășura și în laboratoarele,
atelierele, secțiile de producție ale unor operatori economici sau
instituții. În acest caz, unitatea de învățământ desemnată centru
de examen încheie în prealabil un protocol în care se
menționează organizarea probelor de examen în respectivele
locații, protocol a cărui copie a fost transmisă CJEC/CMBEC
împreună cu solicitarea de a organiza examenul de certificare a
calificării profesionale.
(3) Locurile în care se susțin probele de examen sunt în
prealabil adaptate acestor activități prin:
a) asigurarea dotării corespunzătoare desfășurării probelor
conform cerințelor specifice fiecărei calificări profesionale
prevăzute de standardul de pregătire profesională;
b) eliminarea oricăror materiale care ar putea influența
candidații în susținerea probelor;
c) afișarea, la locul de desfășurare a probelor, a listei
nominale cu candidații care susțin proba în ziua respectivă și a
prevederilor care îi informează pe aceștia că pătrunderea cu
materiale ajutătoare la locul de desfășurare a probei, frauda sau
tentativa de fraudă, precum și nerespectarea normelor de
securitate și sănătate în muncă atrag eliminarea din examen.
(4) Candidații înscriși sunt programați de comisia de
examinare să susțină probele de examen în ordine alfabetică,
pe calificări profesionale, indiferent de unitatea de învățământ
de proveniență. În cazul în care candidații provin de la unități de

învățământ din alte localități, programarea unor probe ale
examenului de certificare a calificării profesionale nivel 2 se
poate face astfel încât toți candidații din aceeași localitate să
susțină probele în aceeași zi.
Art. 28. — (1) Conducerile tuturor unităților de învățământ cu
elevi care solicită certificarea calificării profesionale de nivel 2
au obligația să asigure, prin finanțarea cheltuielilor estimate
necesare, pregătirea și desfășurarea optimă a probelor de
examen.
(2) Conducerile unităților de învățământ desemnate centre
de examen asigură desfășurarea în bune condiții a probelor de
examen și pun la dispoziția comisiei de examinare spațiile,
dotările, consumabilele și accesul la serviciile de comunicare
strict necesare.
SECȚIUNEA a 2-a
Desfășurarea probelor

Art. 29. — (1) Realizarea proiectului, probă practică a
examenului de certificare a competențelor profesionale pentru
obținerea certificatului de calificare profesională de nivel 2, se
face individual de către fiecare candidat, sub coordonarea
îndrumătorului de proiect, pe durata ultimelor 3 luni ale stagiilor
de pregătire practică.
(2) În timpul realizării proiectului, candidații au cel puțin
5 întâlniri planificate cu îndrumătorul de proiect. Cu acest prilej,
sunt apreciate dovezile privind dobândirea competențelor
precizate în partea I a fișei de evaluare, precum și progresul în
realizarea proiectului. Informațiile sunt consemnate în fișă și
sunt solicitate candidatului noi dovezi asociate activităților
necesare finalizării proiectului și pentru susținerea consistentă a
evaluării.
(3) Pentru examinare, candidatul se prezintă cu partea scrisă
a proiectului și, după caz, cu obiectul/produsul proiectului
executat. Comisia are la dispoziție fișa de evaluare completată
cu datele privind monitorizarea progresului proiectului (I) și
aprecierile îndrumătorului de proiect privind calitatea activității
candidatului (II) și calitatea proiectului (III).
Art. 30. — (1) Pe baza listei cu temele de proiect, pusă la
dispoziție de către secretariatul unității de învățământ
desemnate să organizeze examenul, comisia de examinare
primește toate proiectele candidaților înscriși pentru susținerea
examenului însoțite de fișa de evaluare completată pentru
fiecare candidat. Comisia verifică dacă, pentru fiecare candidat,
sunt completate primele 3 părți ale fișei de evaluare de către
îndrumătorul de proiect.
(2) a) Candidatul primește de la comisie proiectul și, dacă
este nevoie, hârtie ștampilată pentru ciornă. Pentru prezentarea
și susținerea proiectului se acordă fiecărui candidat 15 minute.
Președintele, vicepreședintele și membrii comisiei solicită
candidatului precizări și lămuriri, de regulă după ce acesta a
prezentat proiectul. Întrebările adresate, precum și aprecierea
răspunsurilor date de candidat sunt consemnate în partea a IV-a
a fișei de evaluare. Întrebările sprijină evaluarea globală a
activităților desfășurate de candidat, a calității proiectului și a
susținerii sale orale.
b) După susținerea proiectului se completează pentru
candidatul respectiv partea a IV-a a fișei de evaluare a
proiectului și a susținerii orale. Completarea se face de către
unul dintre membrii comisiei de examinare și reflectă decizia
majoritară a comisiei.
Art. 31. — (1) Evaluarea candidatului se realizează prin
aprecierea globală a activităților desfășurate, a calității
proiectului și a susținerii sale orale.

MONITORUL OFICIAL AL ROMÂNIEI, PARTEA I, Nr. 619/31.VIII.2011
(2) Calificativul obținut de candidat este ăadmis” în situația în
care majoritatea membrilor evaluatori ai comisiei de examinare
au apreciat și au acordat acest calificativ și este ărespins” în caz
contrar.
(3) Pentru prezentarea și susținerea proiectului, în partea a
IV-a a fișei de evaluare a proiectului și a susținerii orale
aprecierea se face prin ăda”, respectiv ănu”, consemnate în
coloanele respective. Stabilirea rezultatului final, ăadmis” sau
ărespins”, se consemnează prin bifare în fișa de evaluare a
proiectului și a susținerii orale.
(4) Rezultatul examenului de certificare, consemnat în fișa
de evaluare a proiectului și a susținerii orale, completată pentru
fiecare candidat, se afișează în ziua susținerii probei orale
(susținerea proiectului) și nu poate fi contestat.
Art. 32. — Proiectele și fișele de evaluare sunt documente de
examen și sunt gestionate conform procedurilor descrise de
art. 33.
Art. 33. — (1) După ce toți candidații programați au fost
examinați, calificativele finale se înscriu în catalog, pentru
fiecare candidat, în prezența întregii comisii de examinare de
către secretarul comisiei, cu cerneală sau pastă albastră.
Eventualele corecturi de transcriere a calificativelor finale în
cataloagele de examen se fac cu cerneală roșie de către
persoana care a greșit, sub semnătură, iar președintele comisiei
contrasemnează și ștampilează.
(2) La sfârșitul fiecărei zile de examen, fișele de evaluare
nominale, completate pentru fiecare candidat, cataloagele și
celelalte documente întocmite se predau cu proces-verbal
președintelui pentru a fi păstrate în siguranță în dulapuri/fișete
metalice, închise și sigilate. Procesele-verbale fac parte din
documentele de examen și se păstrează în același regim cu
cataloagele de examen.
(3) Cheile și sigiliul de la fișetele în care sunt depozitate
documentele examenului de certificare a competențelor
profesionale pentru obținerea certificatului de calificare
profesională de nivel 2 se păstrează separat de către președinte
și secretar.
CAPITOLUL VI
Stabilirea și comunicarea rezultatelor
Art. 34. — (1) Sunt declarați ăadmiși” și vor primi certificatul
de calificare profesională de nivel 2 candidații care obțin
rezultatul final ăadmis”.
(2) Candidații care nu îndeplinesc condițiile prevăzute la
alin. (1) sunt declarați ărespinși” sau, după caz, ăneprezentați”
ori ăeliminați din examen”.
(3) Candidaților declarați ărespinși” sau ăeliminați din
examen” li se consemnează rezultatul în foaia matricolă.
Art. 35. — (1) După încheierea probelor de examen și după
completarea fișei de evaluare pentru fiecare candidat și a
cataloagelor de examen se comunică rezultatul final al
examenului prin afișarea la avizier a listelor nominale finale.
(2) Listele nominale care se întocmesc pentru comunicarea
rezultatelor finale ale examenului de certificare a calificării
profesionale de nivel 2 cuprind: numele și prenumele
candidaților și rezultatul final obținut, respectiv ăadmis”,
ărespins”, ăneprezentat”, ăeliminat din examen”, după caz. Un
candidat se consideră ăneprezentat”, dacă a absentat la cel
puțin una din probele de examen.
(3) Listele nominale finale se întocmesc separat pentru
fiecare calificare pentru care s-a organizat examen de certificare
a calificării profesionale de nivel 2, în centrul de examen.

9

CAPITOLUL VII
Dispoziții finale
Art. 36. — (1) Comisiile de examinare au obligația să
informeze în cel mai scurt timp CJEC/CMBEC cu privire la
situațiile neprevăzute, speciale sau la neregulile constatate în
organizarea și desfășurarea examenului de certificare.
(2) CJEC/CMBEC au obligația să informeze, în cel mai scurt
timp, CNEC cu privire la situațiile excepționale, nereglementate
de prezenta metodologie, apărute în organizarea și
desfășurarea examenului de certificare, în vederea luării
deciziilor care se impun.
Art. 37. — (1) Toate documentele referitoare la examenul de
certificare a calificării profesionale din cadrul centrelor de
examen se păstrează în arhiva instituției timp de 3 ani, cu
excepția cataloagelor, care se păstrează permanent.
(2) Copii ale cataloagelor de examen certificate de
președintele comisiei de examinare vor fi transmise unităților de
învățământ arondate pentru afișarea rezultatelor.
Art. 38. — (1) Raportul comisiei de examinare din centrul de
examen privind organizarea și desfășurarea examenului de
certificare a calificării profesionale de nivel 2 și rezultatele
examenului de certificare a calificării profesionale se transmit
inspectoratului școlar județean/al municipiul București —
CJEC/CMBEC, pe cale electronică și în scris, în termen de 5 zile
de la finalizarea examenului de certificare.
(2) Raportul prevăzut la alin. (1) se întocmește după modelul
prevăzut în anexa nr. 4.
Art. 39. — (1) Inspectoratele școlare județene/al municipiului
București — CJEC/CMBEC analizează organizarea și
desfășurarea examenelor de certificare a competențelor
profesionale și întocmesc un raport general care, după
aprobarea în consiliul de administrație al inspectoratului școlar
județean/al municipiului București, se trimite, în formă
electronică și în scris, CNEC, la Ministerul Educației, Cercetării,
Tineretului și Sportului — Direcției generale educație și învățare
pe tot parcursul vieții.
(2) Raportul prevăzut la alin. (1) se întocmește după
structura prevăzută în anexa nr. 4. Un exemplar al raportului
anual se trimite și tuturor unităților de învățământ profesional și
tehnic din județ.
Art. 40. — (1) Respectarea prezentei metodologii este
obligatorie pentru toate persoanele implicate în organizarea și
desfășurarea examenului de certificare.
(2) Încălcarea dispozițiilor prezentei metodologii se
sancționează conform prevederilor legale.
(3) Cadrele didactice sancționate conform dispozițiilor
alin. (2) pierd dreptul de a participa la examenele de certificare
a calificării profesionale de nivel 2 din anul următor ca membri
în comisiile prevăzute de prezenta metodologie.
(4) Constatarea de nereguli grave sau repetate în
desfășurarea activității uneia dintre comisiile prevăzute de
prezenta metodologie atrage diminuarea cu 20—70% a
indemnizației vicepreședintelui și a președintelui acesteia.
Art. 41. — Candidații care au fost înscriși la examenul de
certificare a calificării profesionale fără a îndeplini condițiile
legale de înscriere la acesta ori care au beneficiat de părtinire
frauduloasă dovedită sunt eliminați din examen, pierzând
sesiunea respectivă, sau, după caz, li se anulează actele de
studii obținute fraudulos.
Art. 42. — Colectarea unor fonduri materiale sau bănești de
la candidați, de la părinții sau rudele acestora este cu
desăvârșire interzisă. Încălcarea acestei dispoziții atrage
sancționarea în conformitate cu dispozițiile legale în vigoare.
Art. 43. — Anexele nr. 1—4 fac parte integrantă din prezenta
metodologie.

10

MONITORUL OFICIAL AL ROMÂNIEI, PARTEA I, Nr. 619/31.VIII.2011
ANEXA Nr. 1
la metodologie

L I S TA

calificărilor profesionale de nivel 2 care pot fi certificate după efectuarea stagiilor de pregătire practică
Nr.
crt.

1.

Domeniul de pregătire
de bază*

Mecanică

Domeniul de pregătire generală

Lăcătușărie mecanică structuri

Calificarea profesională de nivel 2

Lăcătuș construcții metalice și utilaj tehnologic

2.

Lăcătuș construcții navale

3.

Tubulator naval

4.

Lăcătuș construcții structuri aeronave

5.

Constructor-montator de structuri metalice

6.

Confecționer tâmplărie din aluminiu și mase plastice

7.

Lăcătuș mecanic prestări de servicii

8.

Tinichigiu vopsitor auto

9.

Prelucrări la rece

Strungar

10.

Frezor-rabotor-mortezor

11.

Rectificator

12.

Sculer-matrițer

13.

Operator la mașini cu comandă numerică

14.

Prelucrări la cald

Sudor

15.

Turnător

16.

Forjor-tratamentist

17.

Modelier

18.

Obținerea și prelucrarea metalelor

Furnalist

19.

Oțelar

20.

Metalurgist neferoase

21.

Laminorist

22.

Trefilator-trăgător

23.

Constructor cuptoare metalurgice

24.

Mecanică de motoare

Motorist nave

25.

Mecanic auto

26.

Mecanică de montaj, întreținere și
reparații

27.

Mecanic utilaje și instalații în industrie
Mecanic echipamente hidraulice și pneumatice

28.

Mecanic agregate rotative termoenergetice

29.

Mecanic echipamente pentru foraj-extracție

30.

Mecanic aeronave

31.

Mecanică fină

Mecanic de mecanică fină

32.

Optician montator aparatură optico-mecanică

33.

Foraj, extracție, tratare petrol și gaze

34.

Operator sonde
Operator la extracția, tratarea, transportul și distribuția
gazelor

35.

Mașinist utilaje

Mașinist utilaje cale și terasamente

36.

Mașinist utilaje portuare

37.

Marină

Marinar

38.

Mecanică agricolă și forestieră

Mecanic agricol

39.
40.
41.

Mecanic forestier
Electromecanică

Electromecanică
instalații

mașini,

utilaje,

Operator cazane, turbine cu aburi, instalații auxiliare
și de termoficare
Operator în centrale hidroelectrice

MONITORUL OFICIAL AL ROMÂNIEI, PARTEA I, Nr. 619/31.VIII.2011
Nr.
crt.

Domeniul de pregătire
de bază*

Domeniul de pregătire generală

11

Calificarea profesională de nivel 2

42.

Electromecanic instalații și aparatură de bord
aeronave

43.

Electromecanic utilaje și instalații industriale

44.

Electromecanic nave

45.

Electromecanic centrale electrice

46.

Electromecanic utilaje și instalații comerciale,
electrocasnice și din industria alimentară

47.

Frigotehnist

48.

Electromecanic material rulant

49.

Feroviar

50.
51.

Lucrător trafic feroviar
Agent comercial feroviar

Electronică automatizări

52.

Electronică
automatizări

53.

Chimie industrială

Chimie industrială

Electronist aparate și echipamente
Electronist rețele de telecomunicații
Operator industria chimică anorganică

54.

Operator industria de medicamente și produse
cosmetice

55.

Operator industria chimică organică

56.

Operator industria de prelucrare a țițeiului și
petrochimie

57.

Operator fabricarea și prelucrarea polimerilor

58.

Operator fabricarea și prelucrarea celulozei și hârtiei

59.
60.

Materiale de
construcții

Materiale de construcții

Operator în industria ceramicii brute
Operator ceramică fină

61.

Sticlar

62.

Operator lianți și prefabricate

63.

Electric

Electric

Electrician constructor

64.

Electrician exploatări miniere

65.

Electrician nave

66.

Electrician exploatare joasă tensiune

67.

Electrician aparate și echipamente electrice și
energetice

68.

Electrician protecții prin relee, automatizări și
măsurători în instalații energetice

69.

Electrician exploatare centrale, stații și rețele electrice

70.

Electrician echipamente pentru foraj-extracție

71.

Confecționer produse electrotehnice

72.

Electrician de întreținere și reparații aparatură
electrocasnică

73.
74.

Construcții, instalații
și lucrări publice

Structuri pentru construcții

Constructor structuri monolite
Fierar betonist — montator prefabricate

75.

Zidar-pietrar-tencuitor

76.

Dulgher-tâmplar-parchetar

77.

Finisaje pentru construcții

78.
79.

Mozaicar — montator placaje
Zugrav, ipsosar, vopsitor, tapetar

Instalații pentru construcții

Instalator instalații tehnico-sanitare și de gaze

80.

Instalator instalații de încălzire centrală

81.

Instalator instalații de ventilare și de condiționare

12
Nr.
crt.

MONITORUL OFICIAL AL ROMÂNIEI, PARTEA I, Nr. 619/31.VIII.2011
Domeniul de pregătire
de bază*

Domeniul de pregătire generală

82.

Calificarea profesională de nivel 2

Instalator rețele de distribuție locale și magistrale de
gaze

83.

Izolații

Izolator

84.

Construcții căi ferate, drumuri, poduri
și lucrări hidrotehnice

Constructor căi ferate

85.
86.
87.

Constructor drumuri și poduri
Constructor lucrări hidrotehnice

Agricultură

Agricultură

Agricultor culturi de câmp

88.

Lucrător în agroturism

89.

Lucrător în agricultură ecologică

90.

Piscicultor și prelucrător de pește

91.

Horticultor

92.

Fermier montan

93.

Zootehnist

94.

Apicultor-sericicultor

95.

Silvicultură

Silvicultură

Pădurar

96.

Comerț

Comerț

Recepționer-distribuitor

97.
98.

Comerciant-vânzător
Turism și alimentație

Lucrător hotelier

Alimentație

99.

Turism

Ospătar (chelner) vânzător în unități de alimentație

100.

Cofetar-patiser

101.

Bucătar

102.

Industrie alimentară

Industrie alimentară

Morar-silozar

103.

Brutar-patiser — preparator produse făinoase

104.

Preparator produse din carne și pește

105.

Operator în prelucrarea legumelor și fructelor

106.

Preparator produse din lapte

107.

Operator în industria uleiului

108.

Operator în
zaharoase

109.

Operator în industria vinului și a băuturilor spirtoase

110.

Operator în industria malțului și a berii

111.

Fabricarea
produselor din lemn

Fabricarea produselor din lemn

industria

zahărului

și

produselor

Operator la producerea semifabricatelor pe bază de
lemn

112.

Operator la fabricarea cherestelei

113.

Tâmplar universal

114.

Tapițer-plăpumar-saltelar

115.

Sculptor-intarsier

116.
117.

Industrie
pielărie

textilă

și

Industrie textilă și pielărie

Filator
Țesător

118.

Finisor produse textile

119.

Finisor piele

120.

Tricoter-confecționer

121.

Confecționer produse textile

122.

Croitor îmbrăcăminte după comandă

123.

Cizmar

124.

Confecționer articole din piele și înlocuitori

125.

Confecționer îmbrăcăminte din piele și înlocuitori

13

MONITORUL OFICIAL AL ROMÂNIEI, PARTEA I, Nr. 619/31.VIII.2011
Nr.
crt.

Domeniul de pregătire
de bază*

Domeniul de pregătire generală

Calificarea profesională de nivel 2

126.
127.

Marochiner
Tehnici poligrafice

Tehnici poligrafice

Operator montaj copiat tipar de probă

128.

Tipăritor ofset

129.

Legător

130.

Estetica și igiena
corpului omenesc

Estetica și igiena corpului omenesc

Frizer — coafor — manichiurist — pedichiurist

131.

Producție media

Producție media

Operator producție și exploatare film

*) Domenii conform Hotărârii Guvernului nr. 844/2002 privind aprobarea nomenclatoarelor calificărilor profesionale pentru care se asigură pregătirea prin
învățământul preuniversitar, precum și durata de școlarizare, cu modificările și completările ulterioare.

ANEXA Nr. 2
la metodologie

CRITERII DE SELECȚIE

pentru nominalizarea unităților de învățământ drept centre de examen pentru certificarea calificării profesionale de nivel 2
Centrele de examen se nominalizează, prin decizie a
inspectoratelor școlare județene/al municipiului București, în
unități de învățământ acreditate din județ/municipiul București
propuse de comisia județeană/a municipiului București de
evaluare și certificare.
La centrele de examen astfel constituite pot susține
examenul de certificare a calificării profesionale numai candidații
care provin din unitățile de învățământ arondate, conform
deciziei de constituire a centrului, și se pot certifica numai
calificările profesionale stabilite prin decizie, precum și candidații
din seriile anterioare sau care au absolvit stagiile de pregătire
practică în altă localitate care au aprobarea comisiei județene/a
municipiului București de evaluare și certificare.
Pentru a fi numite centre de examen, unitățile de învățământ
trebuie să îndeplinească următoarele condiții generale obligatorii
pentru asigurarea calității examenelor de certificare a calificării
profesionale:
1. pot asigura, în spațiile proprii sau ale colaboratorilor,
condiții optime de desfășurare a probelor de examen, de regulă
cât mai apropiate de condițiile de muncă de la operatorii
economici;
2. pot asigura materialele/consumabilele, utilajele, sculele,
dispozitivele, instrumentele, birotica etc. necesare susținerii
probelor pentru fiecare calificare profesională pentru care se
organizează examen (în perioada sesiunii de examene, conform
graficului de desfășurare);

3. pot asigura desfășurarea activităților specifice comisiilor
de examinare în condiții optime, precum și securitatea
documentelor comisiei;
4. au experiență recunoscută pe piața locală a muncii în
pregătirea profesională.
Desemnarea centrelor de examen se face după ce
asigurarea condițiilor de examen este verificată și confirmată de
reprezentații sau delegații desemnați de comisia județeană/a
municipiului București de evaluare și certificare. De asemenea,
după numire, reprezentantul comisiilor județene/a municipiului
București de evaluare și certificare pentru fiecare centru de
examen, numit monitor de calitate, vizitează centrul de examen
înainte de începerea probelor de examen, verifică și informează
comisia județeană/a municipiului București de evaluare și
certificare cu privire la condițiile asigurate pentru desfășurarea
examenului.
Pot fi centre de examen: unități de învățământ acreditate
care au școlarizat și au absolvenți ai seriei curente cu calificările
profesionale pentru care se organizează examenul, unități de
învățământ împreună cu întreprinderi care s-au implicat și au
dezvoltat parteneriate pentru dezvoltarea locală de curriculum,
conform cerințelor pieții muncii, care asigură pregătirea practică
a elevilor, care prezintă oferte de angajare pentru absolvenți,
care oferă burse sau unități de învățământ împreună cu centre
de formare profesională a adulților etc., cu condiția îndeplinirii
criteriilor de selecție.

ANEXA Nr. 3
la metodologie

MINISTERUL EDUCAȚIEI, CERCETĂRII, TINERETULUI ȘI SPORTULUI
F I Ș A D E E VA L U A R E

Examenul pentru obținerea certificatului de calificare profesională de nivel 2
Sesiunea:
Centrul de examen:
Calificarea:
Numele și prenumele candidatului
Unitatea de învățământ absolvită
Tema proiectului:
Numele, prenumele și specializarea îndrumătorului de proiect:

14

MONITORUL OFICIAL AL ROMÂNIEI, PARTEA I, Nr. 619/31.VIII.2011
Partea I: Monitorizarea progresului în realizarea proiectului1)
1. Data începerii activităților de realizare a proiectului:
2. Competențe vizate/implicate în realizarea/execuția proiectului2)
—
—
—
3. Stabilirea planului activităților individuale ale candidatului pentru proiect:
— Data:
— Semnătura candidatului:
Semnătura îndrumătorului:
4. Stabilirea planului de redactare a proiectului — prezentarea scrisă:
— perioada:
— revizuit:
— forma finală acceptată de către îndrumător:
5. Întâlniri pentru monitorizarea proiectului (cel puțin 5 întâlniri săptămânale):

Nr.
crt.

Observații

Semnătura elevului

1.
2.
3.
4.
5.

Partea a II-a: Aprecierea calității activității candidatului3)
CRITERIUL

DA/NU

Observații

1. Activitățile practice întreprinse în cadrul proiectului se raportează adecvat la tema proiectului.
2. Abordarea temei proiectului a fost făcută dintr-o perspectivă personală, candidatul
demonstrând că deciziile sunt rezultatul reflecției critice.
3. Activitățile practice au fost întreprinse sub supravegherea îndrumătorului de proiect sau/și a
persoanelor autorizate.
4. Realizarea sarcinilor de lucru stabilite prin planul proiectului a fost făcută conform planificării
inițiale.
5. Documentarea pentru proiect a fost făcută cu sprijinul și sub supravegherea îndrumătorului
de proiect.
6. Identificarea și utilizarea bibliografiei recomandate pentru redactarea prezentării în scris a
proiectului au fost realizate integral.
7. Referințele bibliografice utilizate la prezentarea proiectului au fost preluate și redactate
într-un mod personal și nu reprezintă o compilație de citate.
8. Soluțiile personale pentru situațiile-problemă cu care s-a confruntat candidatul în timpul
executării proiectului au fost găsite cu ajutorul îndrumătorului de proiect.
9. În realizarea sarcinilor de lucru din cadrul proiectului, candidatul a făcut dovada implicării și
angajării personale, originalității soluțiilor propuse, a imaginației și creativității în abordarea și
îndeplinirea unora dintre sarcini.
10. Soluțiile găsite de către candidat pentru rezolvarea problemelor practice sunt aplicabile și
în alte contexte de muncă.
1) Se

completează de către îndrumător pe parcursul derulării proiectului.
consemnează numai competențele care au legătură directă cu tema proiectului și sunt conforme standardului de pregătire profesională al calificării.
3) Se completează de către îndrumător la finalul activității de monitorizare și se discută cu candidatul înainte de depunerea proiectului. Criteriile vizează
atât procesul de elaborare a proiectului, cât și pe cel de redactare a prezentării proiectului.
2) Se

15

MONITORUL OFICIAL AL ROMÂNIEI, PARTEA I, Nr. 619/31.VIII.2011
Partea a III-a: Aprecierea calității proiectului4)
CRITERIUL

DA/NU

Observații

DA/NU

Observații

DA/NU

Observații

1. Proiectul/Produsul are validitate în raport cu tema, scopul, obiectivele și metodologia
abordată.
2. Proiectul/Produsul demonstrează completitudine și acoperire satisfăcătoare în raport cu
tema aleasă.
3. Elaborarea proiectului și redactarea prezentării proiectului au fost făcute într-un mod
consistent și concomitent, conform planificării.
4. Opțiunea candidatului pentru utilizarea anumitor resurse este bine justificată și argumentată
în contextul proiectului.
5. Redactarea prezentării proiectului demonstrează consistență internă.
6. Prezentarea scrisă a proiectului este logică și cuprinde o convingătoare argumentare a
ideilor.
7. Proiectul/Produsul reprezintă, în sine, o soluție personală utilă, cu elemente de originalitate
în realizarea temei.
8. Aplicabilitatea practică a proiectului/produsului poate fi extinsă.
9. Realizarea proiectului/produsului a necesitat activarea unui număr semnificativ de unități de
competențe, conform standardului de pregătire profesională pentru calificarea respectivă.
10. Redactarea prezentării proiectului respectă cerințele de structură impuse de metodologia
de organizare și desfășurare a examenului de certificare a calificării profesionale.
Semnătura candidatului
Partea a IV-a: Aprecierea prezentării și susținerii proiectului5)
CRITERIUL

1. Candidatul a realizat o comunicare orală clară, coerentă și fluentă.
2. Prezentarea a fost structurată echilibrat în raport cu tema proiectului și cu obiectivele
acestuia.
3. Candidatul a demonstrat putere de sinteză și adaptarea prezentării la situația de examinare.
4. Candidatul și-a susținut punctele de vedere și opiniile într-un mod personal și bine
argumentat.
5. În scopul accesibilizării informației și a creșterii atractivității prezentării, candidatul a utilizat
în prezentare strategii eficiente și mijloace de comunicare potrivite: demonstrații practice,
elemente de grafică, modele, aplicații, facilități audiovideo ale tehnologiei informației și
comunicațiilor etc.

Aprecierea răspunsurilor candidatului la întrebările comisiei:
ÎNTREBAREA

4) Se completează de către îndrumător la finalul activității de monitorizare și se discută cu candidatul înainte de depunerea proiectului. Criteriile vizează
atât proiectul în calitate de produs al activității elevului, cât și produsul ca atare, acolo unde este cazul.
5) Se completează de către un membru al comisiei de examinare după susținerea prezentării și reprezintă aprecierea membrilor comisiei de examinare,
numai dacă sunt completate celelalte secțiuni (părțile I—III) ale fișei pentru proiectul evaluat.

16

MONITORUL OFICIAL AL ROMÂNIEI, PARTEA I, Nr. 619/31.VIII.2011

Rezultatul final stabilit de comisia de examinare pe baza evaluării globale a activităților realizate de candidat și
consemnat în fișa de evaluare:
1. Admis
2. Respins
Examinatori:
....................................

Președinte de comisie:
.......................................

Data:
.

ANEXA Nr. 4
la metodologie

Comisia județeană de evaluare și certificare
Județul
RAPORT

privind organizarea și desfășurarea examenului pentru obținerea certificatului de calificare profesională de nivel 2
Anul școlar
1. Modul de organizare a examenului — informații referitoare la:
— centre de examen — arondări, calificări, număr de candidați;
— asigurarea dotării centrelor de examen — resurse materiale și financiare;
— elaborarea temelor de examen;
— constituirea comisiilor de examinare — date privind resursele umane (număr de participanți, pregătire etc.);
— monitorizarea unităților de învățământ și a comisiilor de examinare.
2. Desfășurarea examenului de certificare — informații privitoare la:
— respectarea legislației în vigoare;
— monitorizarea calității desfășurării examenului de certificare, performanțe, respectiv incidente și modul de soluționare
a acestora;
— măsuri luate în legătură cu desfășurarea unor eventuale incidente, numele persoanelor implicate și, după caz, cadrele
didactice cărora comisia județeană de evaluare și certificare le-a retras dreptul de a participa la examenul de certificare;
— sugestii de optimizare a procedurilor de asigurare a calității în organizarea, desfășurarea și monitorizarea examenului
de certificare.
3. Evaluarea rapoartelor monitorilor de calitate — evaluarea calitativă și cantitativă a examenului pe centre și calificări.
4. Opinii asupra temelor, rezultatelor obținute de candidați și asupra organizării și desfășurării examenului.
5. Propuneri de modificare/completare a metodologiei de organizare și desfășurare a examenului de certificare pentru
obținerea certificatului de calificare profesională de nivel 2.
6. Date statistice privind numărul elevilor înscriși, prezenți, absenți, promovați, respinși și procentul de promovabilitate,
mediul urban (u) și rural (r), fete (f) și băieți (b), pe domenii și calificări profesionale.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 619/31.VIII.2011 conține 16 pagini.

Prețul: 3,20 lei

&JUYDGY|525801]
ISSN 1453—4495

