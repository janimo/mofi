Anul 179 (XXIII) — Nr. 500

PARTEA I

Miercuri, 13 iulie 2011

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 131 din 1 februarie 2011 referitoare la excepția de
neconstituționalitate a dispozițiilor art. 18 alin. (1)—(4)
din Legea nr. 571/2003 privind Codul fiscal și art. 40
din Ordonanța de urgență a Guvernului nr. 34/2009 cu
privire la rectificarea bugetară pe anul 2009 și
reglementarea unor măsuri financiar-fiscale ............

2–3

Decizia nr. 216 din 15 februarie 2011 referitoare la excepția de
neconstituționalitate a prevederilor art. 4 alin. (1) și (4)
din Legea nr. 10/2001 privind regimul juridic al unor
imobile preluate în mod abuziv în perioada 6 martie
1945—22 decembrie 1989 ........................................

4–5

Decizia nr. 349 din 10 martie 2011 referitoare la excepția de
neconstituționalitate a dispozițiilor art. 7 alin. (1) din
Legea nr. 85/2006 privind procedura insolvenței........

5–7

Decizia nr. 355 din 22 martie 2011 referitoare la excepția de
neconstituționalitate a dispozițiilor art. 1 alin. (1) din
Ordonanța de urgență a Guvernului nr. 71/2009 privind
plata unor sume prevăzute în titluri executorii având
ca obiect acordarea de drepturi salariale personalului
din sectorul bugetar....................................................

7–9

Decizia nr. 443 din 7 aprilie 2011 referitoare la excepția de
neconstituționalitate a dispozițiilor art. 5 din cap. VI din
anexa nr. V la Legea-cadru nr. 284/2010 privind
salarizarea unitară a personalului plătit din fonduri
publice ........................................................................

9–12

Decizia nr. 489 din 12 aprilie 2011 referitoare la excepția de
neconstituționalitate a prevederilor art. 5 alin. (1) lit. a)
teza întâi din Legea nr. 221/2009 privind condamnările
cu caracter politic și măsurile administrative asimilate
acestora, pronunțate în perioada 6 martie 1945—
22 decembrie 1989, precum și ale art. I pct. 1 și art. II
din Ordonanța de urgență a Guvernului nr. 62/2010
pentru modificarea și completarea Legii nr. 221/2009
privind condamnările cu caracter politic și măsurile
administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII din Legea
nr. 247/2005 privind reforma în domeniile proprietății și
justiției, precum și unele măsuri adiacente ................

12–16

2

MONITORUL OFICIAL AL ROMÂNIEI, PARTEA I, Nr. 500/13.VII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 131
din 1 februarie 2011

referitoare la excepția de neconstituționalitate a dispozițiilor art. 18 alin. (1)—(4)
din Legea nr. 571/2003 privind Codul fiscal și art. 40 din Ordonanța de urgență a Guvernului
nr. 34/2009 cu privire la rectificarea bugetară pe anul 2009
și reglementarea unor măsuri financiar-fiscale
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 32 pct. 1 și art. 40 din Ordonanța de urgență
a Guvernului nr. 34/2009 cu privire la rectificarea bugetară pe
anul 2009 și reglementarea unor măsuri financiar-fiscale și ale
art. 18 din Legea nr. 571/2003 privind Codul fiscal, modificat prin
art. 32 din Ordonanța de urgență a Guvernului nr. 34/2009 cu
privire la rectificarea bugetară pe anul 2009 și reglementarea
unor măsuri financiar-fiscale, excepție ridicată de Societatea
Comercială ăZ-Agrobeea” — S.R.L. din Sacalaz în Dosarul
nr. 20.732/325/2009 al Judecătoriei Timișoara.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care arată că
excepția de neconstituționalitate este neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 26 mai 2010, pronunțată în Dosarul
nr. 20.732/325/2009, Judecătoria Timișoara a sesizat Curtea
Constituțională cu excepția de neconstituționalitate a
dispozițiilor art. 32 pct. 1 și art. 40 din Ordonanța de urgență
a Guvernului nr. 34/2009 cu privire la rectificarea bugetară
pe anul 2009 și reglementarea unor măsuri financiar-fiscale
și ale art. 18 din Legea nr. 571/2003 privind Codul fiscal,
modificat prin art. 32 din Ordonanța de urgență a
Guvernului nr. 34/2009 cu privire la rectificarea bugetară pe
anul 2009 și reglementarea unor măsuri financiar-fiscale,
excepție ridicată de Societatea Comercială ăZ-Agrobeea” —
S.R.L. din Sacalaz.
În motivarea excepției de neconstituționalitate autoarea
acesteia susține că dispozițiile art. 40 din Ordonanța de urgență
a Guvernului nr. 34/2009, prin modificările aduse Codului fiscal,
sunt neconstituționale, deoarece contravin prevederilor art. 4 din
Legea nr. 571/2003 privind Codul fiscal. Ordonanța de urgență
stabilește obligații fiscale determinate în baza unei situații
anterioare intrării sale în vigoare, ceea ce este de natură a
încălca prevederile art. 15 alin. (2) din Constituție. Dispozițiile
art. 32 pct. 1 sunt neconstituționale, încălcând prevederile
art. 115 și 139 din Legea fundamentală, prin aceea că s-a

legiferat în domeniul impozitelor și taxelor printr-o ordonanță de
urgență, iar nu printr-o lege a Parlamentului, astfel cum dispune
textul constituțional.
Judecătoria
Timișoara
arată
că
excepția
de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
În ceea ce privește obiectul excepției de neconstituționalitate,
Curtea constată că instanța de judecată a sesizat instanța de
contencios constituțional cu excepția de neconstituționalitate a
dispozițiilor art. 32 pct. 1 și art. 40 din Ordonanța de urgență a
Guvernului nr. 34/2009 cu privire la rectificarea bugetară pe anul
2009 și reglementarea unor măsuri financiar-fiscale și ale art. 18
din Legea nr. 571/2003 privind Codul fiscal, modificat prin art. 32
din Ordonanța de urgență a Guvernului nr. 34/2009 cu privire la
rectificarea bugetară pe anul 2009 și reglementarea unor măsuri
financiar-fiscale. Se observă că dispozițiile art. 32 pct. 1 din
Ordonanța de urgență a Guvernului nr. 34/2009 modifică
dispozițiile art. 18 alin. (1)—(4) din Legea nr. 571/2003 privind
Codul fiscal.
Așa fiind, Curtea constată că obiectul excepției de
neconstituționalitate îl constituie dispozițiile art. 18 alin. (1)—(4)
din Legea nr. 571/2003 privind Codul fiscal, publicată în
Monitorul Oficial al României, Partea I, nr. 927 din 23 decembrie
2003, și art. 40 din Ordonanța de urgență a Guvernului
nr. 34/2009 cu privire la rectificarea bugetară pe anul 2009 și
reglementarea unor măsuri financiar-fiscale, publicată în
Monitorul Oficial al României, Partea I, nr. 249 din 14 aprilie
2009.
Ulterior sesizării Curții, în Monitorul Oficial al României,
Partea I, nr. 669 din 30 septembrie 2010, a fost publicată
Ordonanța de urgență a Guvernului nr. 87/2010 pentru
modificarea și completarea Legii nr. 571/2003 privind Codul
fiscal. Potrivit art. II din ordonanță, aceasta intră în vigoare
începând cu data de 1 octombrie 2010. Potrivit art. I pct. 1 din
Ordonanța de urgență a Guvernului nr. 87/2010, art. 18

MONITORUL OFICIAL AL ROMÂNIEI, PARTEA I, Nr. 500/13.VII.2011
alin. (2)—(7) din Legea nr. 571/2003 privind Codul fiscal se
abrogă.
Textele criticate au următorul conținut:
— Art.18 alin. (1) din Legea nr. 571/2003 privind Codul fiscal:
ăContribuabilii care desfășoară activități de natura barurilor
de noapte, cluburilor de noapte, discotecilor, cazinourilor sau
pariurilor sportive, inclusiv persoanele juridice care realizează
aceste venituri în baza unui contract de asociere, și în cazul
cărora impozitul pe profit datorat pentru activitățile prevăzute în
acest articol este mai mic decât 5% din veniturile respective sunt
obligați la plata unui impozit de 5% aplicat acestor venituri
înregistrate.”;
— Art. 18 alin. (2)—(4) este abrogat;
— Art. 40 din Ordonanța de urgență a Guvernului
nr. 34/2009: ăPrevederile art. 32—34 intră în vigoare la data de
1 mai 2009.”
În susținerea neconstituționalității acestor dispoziții legale,
autoarea excepției invocă încălcarea prevederilor constituționale
ale art. 1 alin. (4) referitor la separația puterilor în stat, art. 15
alin. (2) referitoare la neretroactivitatea legii și art. 139 referitoare
la impozite, taxe și alte contribuții.
I. În ceea ce privește critica de neconstituționalitate a
dispozițiilor art. 18 alin. (2)—(4) din Legea nr. 571/2003 privind
Codul fiscal, Curtea constată că acestea au fost abrogate prin
Ordonanța de urgență a Guvernului nr. 87/2010, publicată în
Monitorul Oficial al României, Partea I, nr. 669 din 30 septembrie
2010.
Or, potrivit prevederilor art. 29 alin. (1) din Legea nr. 47/1992,
ăCurtea Constituțională decide asupra excepțiilor ridicate în fața
instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei dispoziții
dintr-o lege sau dintr-o ordonanță în vigoare [...]”. Având în
vedere aceste dispoziții legale, precum și jurisprudența sa
constantă în astfel de situații, Curtea urmează să respingă ca
devenită inadmisibilă excepția de neconstituționalitate a
dispozițiilor art. 18 alin. (2)—(4) din Legea nr. 571/2003 privind
Codul fiscal.
II. Examinând excepția de neconstituționalitate a dispozițiilor
art. 18 alin. (1) din Legea nr. 571/2003 privind Codul fiscal,
Curtea constată că, prin Decizia sa nr. 1.286 din 14 octombrie
2010, publicată în Monitorul Oficial al României, Partea I, nr. 824

3

din 9 decembrie 2010, a respins această excepție ca
neîntemeiată. Astfel, Curtea a reținut că regula generală în
materia impozitelor și taxelor este cuprinsă în art. 139 alin. (1)
din Constituție, potrivit căruia ăImpozitele, taxele și orice alte
venituri ale bugetului de stat și ale bugetului asigurărilor sociale
de stat se stabilesc numai prin lege”. De asemenea, Curtea
reține că, potrivit art. 56 din Constituție, contribuția cetățenilor la
cheltuielile publice constituie o îndatorire fundamentală a
acestora, neputându-se reține, în consecință, că prin stabilirea
pe cale legală a unui impozit s-ar leza dreptul de proprietate al
unei persoane. Din aceste reglementări constituționale rezultă
că stabilirea impozitelor și taxelor datorate bugetului de stat intră
în competența exclusivă a legiuitorului, acesta având dreptul
exclusiv de a stabili cuantumul impozitelor și taxelor și de a opta
pentru acordarea unor exceptări sau scutiri de la aceste obligații
în favoarea anumitor categorii de contribuabili și în anumite
perioade de timp, în funcție de situațiile conjuncturale, dar,
evident, și în raport cu situația economico-financiară a țării în
perioadele respective. Întrucât, astfel cum s-a arătat, stabilirea
impozitelor și taxelor datorate bugetului de stat, precum și a
condițiilor de impozitare intră în competența exclusivă a
legiuitorului, adoptând reglementarea prevăzută la art. 18
alin. (1) din Legea nr. 571/2003 privind Codul fiscal, Guvernul, în
calitatea sa de legiuitor delegat, a acționat în limitele acestei
competențe, prin stabilirea unei baze impozabile certe care să
asigure un tratament echitabil și corect pentru toți, neputându-se
reține că astfel ar fi contravenit principiului așezării juste a
sarcinilor fiscale.
În ceea ce privește critica potrivit căreia se realizează o
neconcordanță între prevederile legale ale Codului fiscal și cele
ale Ordonanței de urgență a Guvernului nr. 34/2009, fapt ce
duce la o încălcare evidentă a dispozițiilor art. 15 alin. (2) din
Legea fundamentală, Curtea constată că aceasta nu poate fi
primită. Astfel, în jurisprudența sa constantă, instanța de
contencios constituțional a statuat că examinarea
constituționalității unui text de lege are în vedere compatibilitatea
acestui text cu dispozițiile constituționale pretins violate, iar nu
compararea mai multor prevederi legale între ele și raportarea
concluziei ce ar rezulta din această comparație la dispoziții ori
principii ale Constituției.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge ca devenită inadmisibilă excepția de neconstituționalitate a dispozițiilor art. 18 alin. (2)—(4) din Legea
nr. 571/2003 privind Codul fiscal, excepție ridicată de Societatea Comercială ăZ-Agrobeea” — S.R.L. din Sacalaz în Dosarul
nr. 20.732/325/2009 al Judecătoriei Timișoara.
II. Respinge ca neîntemeiată excepția de neconstituționalitate a dispozițiilor art. 18 alin. (1) din Legea nr. 571/2003 privind
Codul fiscal și art. 40 din Ordonanța de urgență a Guvernului nr. 34/2009 cu privire la rectificarea bugetară pe anul 2009 și
reglementarea unor măsuri financiar-fiscale, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 1 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

4

MONITORUL OFICIAL AL ROMÂNIEI, PARTEA I, Nr. 500/13.VII.2011
CURTEA CONSTITUȚIONALĂ

D E C I Z I A Nr. 216
din 15 februarie 2011

referitoare la excepția de neconstituționalitate a prevederilor art. 4 alin. (1) și (4)
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945—22 decembrie 1989
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 4 alin. (1) și (4) din Legea nr. 10/2001 privind
regimul juridic al unor imobile preluate în mod abuziv în perioada
6 martie 1945—22 decembrie 1989, excepție ridicată de Viorica
Dorel Dumitrescu și Eliza Elena Dumitrescu în Dosarul
nr. 12.861/200/2009 al Tribunalului Buzău — Secția civilă.
La apelul nominal se prezintă, personal, partea Călin
Constantin Macovei, lipsă fiind autorii excepției și celelalte părți,
față de care procedura de citare este legal îndeplinită.
Cauza fiind în stare de judecată, președintele acordă
cuvântul părții prezente, care solicită respingerea excepției de
neconstituționalitate ca neîntemeiată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care invocă jurisprudența în materie a Curții
Constituționale, și anume Decizia nr. 243/2007.
C U R T E A,

având în vedere actele și lucrările dosarului, constată
următoarele:
Prin Încheierea din 23 iunie 2010, pronunțată în Dosarul
nr. 12.861/200/2009, Tribunalul Buzău — Secția civilă a
sesizat Curtea Constituțională cu excepția de
neconstituționalitate a prevederilor art. 4 alin. (1) și (4) din
Legea nr. 10/2001 privind regimul juridic al unor imobile
preluate în mod abuziv în perioada 6 martie 1945—
22 decembrie 1989, excepție ridicată de Viorica Dorel
Dumitrescu și Eliza Elena Dumitrescu într-o cauză civilă având
ca obiect partaj succesoral.
În motivarea excepției de neconstituționalitate autorii
acesteia susțin că prevederile art. 4 alin. (1) și (4) din Legea
nr. 10/2001, referitoare la constatarea dreptului de proprietate
pe cote-părți ideale pentru persoanele îndreptățite, care au
solicitat restituirea imobilelor, precum și cele referitoare la
preluarea de către acești moștenitori a cotelor cuvenite celorlalți,
care nu au urmat procedura prevăzută la cap. III din actul
normativ menționat, contravin normelor constituționale ale
art. 44 referitoare la dreptul de proprietate și celor ale art. 46
privind dreptul la moștenire.
Tribunalul Buzău — Secția civilă consideră că excepția de
neconstituționalitate invocată este neîntemeiată. În acest sens,
arată că acordarea măsurilor reparatorii către persoanele
îndreptățite este condiționată de formularea unei cereri de
restituire a imobilelor preluate abuziv. Nerespectarea acestei

proceduri nu conduce însă la pierderea calității de moștenitor, ci
are ca efect pierderea dreptului de a mai beneficia de măsurile
reparatorii instituite de Legea nr. 10/2001, în favoarea celorlalți
moștenitori legali sau testamentari, care s-au conformat
prevederilor legii.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile art. 4 alin. (1)
și (4) din Legea nr. 10/2001 sunt constituționale. Astfel, arată că
nu poate fi reținută critica de neconstituționalitate a textului de
lege față de dispozițiile art. 44 și 46 din Constituție, sens în care
invocă jurisprudența în materie a Curții Constituționale, și anume
Decizia nr. 243/2007.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, prevederile
legale criticate, raportate la dispozițiile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 4 alin. (1) și (4) din Legea nr. 10/2001 privind
regimul juridic al unor imobile preluate în mod abuziv în perioada
6 martie 1945—22 decembrie 1989, republicată în Monitorul
Oficial al României, Partea I, nr. 798 din 2 septembrie 2005, care
prevăd că:
— Art. 4: ă(1)În cazul în care restituirea este cerută de mai
multe persoane îndreptățite coproprietare ale bunului imobil
solicitat, dreptul de proprietate se constată sau se stabilește în
cote-părți ideale, potrivit dreptului comun. [...]
(4) De cotele moștenitorilor legali sau testamentari care nu
au urmat procedura prevăzută la cap. III profită ceilalți
moștenitori ai persoanei îndreptățite care au depus în termen
cererea de restituire.”
În opinia autorilor excepției de neconstituționalitate, textul de
lege criticat contravine dispozițiilor constituționale ale art. 44
referitoare la dreptul de proprietate, coroborat cu art. 46 privind
dreptul la moștenire.
Examinând excepția de neconstituționalitate, Curtea
constată că prevederile de lege criticate au mai făcut obiect al
controlului de constituționalitate, în acest sens fiind Decizia
nr. 243/2007, publicată în Monitorul Oficial al României, Partea I,
nr. 301 din 7 mai 2007.
Prin această decizie, Curtea a constatat că reglementarea
criticată condiționează acordarea măsurilor reparatorii prevăzute
de Legea nr. 10/2001 de formularea unei cereri de restituire a

MONITORUL OFICIAL AL ROMÂNIEI, PARTEA I, Nr. 500/13.VII.2011
imobilelor preluate în mod abuziv de către moștenitorii care au
acceptat sau nu succesiunea. Pentru moștenitorii care nu au
acceptat inițial succesiunea, cererea are valoare de acceptare
pentru bunurile a căror restituire se solicită, în temeiul art. 4
alin. (3) din această lege, reglementare ce dă expresie
caracterului reparatoriu al Legii nr. 10/2001.
Sub acest aspect, repunerea în termenul de acceptare a
moștenirii, pentru bunurile preluate abuziv de statul totalitar, cu
încălcarea dreptului de proprietate al titularilor, are ca finalitate
respectarea principiului restitutio in integrum, fiind în deplină
concordanță cu dispozițiile art. 44 alin. (1) teza întâi din
Constituție, privind garantarea dreptului de proprietate privată.
Scopul este acela de a pune capăt perpetuării stării de
incertitudine instituită în derularea raporturilor juridice, iar nu
acordarea unui avantaj necuvenit, stabilit arbitrar, ce generează

5

o inegalitate între succesibilii care au acceptat moștenirea în
termenul instituit prin prevederile Codului civil și cei care sunt
repuși în termenul de acceptare, prin art. 4 alin. (3) din Legea
nr. 10/2001.
Așadar, neformularea unei astfel de cereri nu conduce la
pierderea calității de moștenitor, ci are ca efect pierderea
dreptului de a mai beneficia de măsurile reparatorii instituite de
Legea nr. 10/2001, ce revine celorlalți moștenitori legali sau
testamentari care s-au conformat prevederilor legii, astfel încât
susținerile autorilor excepției sunt neîntemeiate.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în decizia menționată
își păstrează valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 4 alin. (1) și (4) din Legea nr. 10/2001
privind regimul juridic al unor imobile preluate în mod abuziv în perioada 6 martie 1945—22 decembrie 1989, excepție ridicată de
Viorica Dorel Dumitrescu și Eliza Elena Dumitrescu în Dosarul nr. 12.861/200/2009 al Tribunalului Buzău — Secția civilă.
Definitivă și general obligatorie.
Pronunțată în ședința publică din data de 15 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 349
din 10 martie 2011

referitoare la excepția de neconstituționalitate a dispozițiilor art. 7 alin. (1) din Legea nr. 85/2006
privind procedura insolvenței
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea în ședința publică din data de 22 februarie
2011 a reprezentantului Ministerului Public, procuror Antonia
Constantin.
Pe rol se află soluționarea excepției de neconstituționalitate
a dispozițiilor art. 7 alin. (1) din Legea nr. 85/2006 privind
procedura insolvenței, excepție ridicată, din oficiu, de Curtea de
Apel Târgu Mureș — Secția comercială, de contencios
administrativ și fiscal în Dosarul nr. 381/43/2009.
Dezbaterile au avut loc la data de 22 februarie 2011 în
prezența reprezentantului Ministerului Public, dezbaterile fiind

consemnate în încheierea de ședință de la acea dată, când
Curtea a amânat, succesiv, pronunțarea pentru data de 3 martie
2011, având nevoie de timp pentru a delibera, și apoi pentru
data de 10 martie 2011, din cauza imposibilității constituirii legale
a completului de judecată.
C U R T E A,

având în vedere actele și lucrările dosarului, reține următoarele:
Prin Încheierea din 19 ianuarie 2010, pronunțată în Dosarul
nr. 381/43/2009, Curtea de Apel Târgu Mureș — Secția
comercială, de contencios administrativ și fiscal a sesizat
Curtea Constituțională cu soluționarea excepției de
neconstituționalitate a prevederilor art. 7 alin. (1) din Legea
nr. 85/2006 privind procedura insolvenței.
Excepția a fost invocată de instanța de judecată, din oficiu,
într-un dosar având ca obiect soluționarea unui recurs în materia
procedurii insolvenței.
În motivarea excepției de neconstituționalitate instanța
arată că dispozițiile legale criticate sunt neconstituționale în
măsura în care se interpretează dispozițiile art. 7 alin. (1) din

6

MONITORUL OFICIAL AL ROMÂNIEI, PARTEA I, Nr. 500/13.VII.2011

Legea nr. 85/2006 ca referindu-se la comunicarea hotărârilor
judecătorești prin simpla publicare în formă electronică, având
în vedere și faptul că art. 7 alin. (5) lasă la latitudinea
executivului și altor instituții publice (Oficiul Național al
Registrului Comerțului) adoptarea de acte normative și tehnice
cu privire la procedura de judecată, în mod particular la modul
de comunicare a hotărârilor judecătorești emise de judecătorulsindic, inferioare legii.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 7 alin. (1) din Legea nr. 85/2006 privind
procedura insolvenței, publicată în Monitorul Oficial al României,
Partea I, nr. 359 din 21 aprilie 2006, cu modificările și
completările ulterioare, prevederi care au următorul cuprins:
ăCitarea părților, precum și comunicarea oricăror acte de
procedură, a convocărilor și notificărilor se efectuează prin
Buletinul procedurilor de insolvență. Comunicarea citațiilor, a
convocărilor și notificărilor față de participanții la proces, al căror
sediu, domiciliu sau reședință se află în străinătate, este supusă
dispozițiilor Codului de procedură civilă, cu modificările și
completările ulterioare. Buletinul procedurilor de insolvență va fi
realizat și în formă electronică.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 alin. (3) privind dreptul la un proces echitabil,
art. 24 alin. (1) privind dreptul la apărare, art. 53 privind
restrângerea exercițiului unor drepturi sau al unor libertăți și
art. 126 alin. (2) privind instanțele judecătorești din Constituție,
precum și art. 6 din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea reține
următoarele:
Referitor la dispozițiile art. 7 din Legea nr. 85/2006, Curtea
s-a mai pronunțat, spre exemplu, prin Decizia nr. 1.137 din
4 decembrie 2007, publicată în Monitorul Oficial al României,
Partea I, nr. 31 din 15 ianuarie 2008, Decizia nr. 564 din
29 aprilie 2010, publicată în Monitorul Oficial al României,
Partea I, nr. 406 din 18 iunie 2010, sau Decizia nr. 1.436 din
5 noiembrie 2009, publicată în Monitorul Oficial al României,
Partea I, nr. 879 din 16 decembrie 2009.
Prin Decizia nr. 1.137 din 4 decembrie 2007, publicată în
Monitorul Oficial al României, Partea I, nr. 31 din 15 ianuarie
2008, Curtea a admis excepția de neconstituționalitate și a
constatat că dispozițiile art. 7 sunt contrare prevederilor art. 24
și 53 din Constituție, în măsura în care se interpretează că prima
comunicare a actelor de procedură către persoanele împotriva
cărora se promovează o acțiune în temeiul dispozițiilor Legii nr.
85/2006, ulterior deschiderii procedurii insolvenței, se realizează
numai prin Buletinul procedurilor de insolvență, iar nu și potrivit
dispozițiilor Codului de procedură civilă.

Ulterior Deciziei nr. 1.137 din 4 decembrie 2007, prin
Ordonanța de urgență a Guvernului nr. 173/2008 pentru
modificarea și completarea Legii nr. 85/2006 privind procedura
insolvenței, publicată în Monitorul Oficial al României, Partea I,
nr. 792 din 26 noiembrie 2011, a fost introdus la art. 7 un nou
alineat, alin. (31), modificat prin Legea nr. 169/2010 pentru
modificarea și completarea Legii nr. 85/2006 privind procedura
insolvenței, publicată în Monitorul Oficial al României, Partea I,
nr. 505 din 21 iulie 2010, cu următorul cuprins: ăprin excepție de
la prevederile alin. (1), prima citare și comunicarea actelor de
procedură către persoanele împotriva cărora se introduce o
acțiune, în temeiul dispozițiilor prezentei legi, ulterior deschiderii
procedurii insolvenței, se vor realiza, conform Codului de
procedură civilă, și prin Buletinul procedurilor de insolvență.
Instanțele judecătorești vor transmite actele de procedură în
cauză, din oficiu, pentru publicare în Buletinul procedurilor de
insolvență.”
Curtea reține că, față de dispozițiile art. 7 alin. (1), care
prevăd că ăcitarea părților, precum și comunicarea oricăror acte
de procedură, a convocărilor și notificărilor se efectuează prin
Buletinul procedurilor de insolvență. Comunicarea citațiilor, a
convocărilor și notificărilor față de participanții la proces, al căror
sediu, domiciliu sau reședință se află în străinătate, este supusă
dispozițiilor Codului de procedură civilă, cu modificările și
completările ulterioare”, noul text oferă garanții suplimentare
persoanelor împotriva cărora se introduce o acțiune, în temeiul
dispozițiilor Legii nr. 85/2006, prin instituirea obligației ca prima
citare și comunicarea actelor de procedură către acestea,
ulterior deschiderii procedurii insolvenței, să se realizeze atât
conform Codului de procedură civilă, cât și prin Buletinul
procedurilor de insolvență, iar instanțele judecătorești vor
transmite actele de procedură în cauză, din oficiu, pentru
publicare în Buletinul procedurilor de insolvență.
De altfel, Curtea a reținut, prin Decizia nr. 1.436 din
5 noiembrie 2009, că citarea și comunicarea actelor prin
intermediul Buletinului procedurilor de insolvență își găsesc
justificarea în însuși specificul acestei proceduri și au drept scop
asigurarea desfășurării cu celeritate a acesteia. Părțile au
posibilitatea, pe de o parte, să participe la termenele fixate de
judecătorul-sindic și să consulte dosarul în vederea cunoașterii
tuturor actelor de procedură depuse la acesta, iar, pe de altă
parte, au posibilitatea de a solicita în cadrul cheltuielilor de
judecată toate sumele avansate în vederea realizării drepturilor
lor pe calea acestei proceduri, invocând în acest sens dispozițiile
Codului de procedură civilă privind cheltuielile de judecată,
aplicabile în temeiul art. 149 din Legea nr. 85/2006.
De asemenea, Curtea a reținut că nu poate fi privit ca
aducând atingere dreptului la apărare faptul că, ulterior
deschiderii procedurii insolvenței, persoanele notificate vor fi
citate și li se vor comunica actele de procedură prin intermediul
Buletinului procedurilor de insolvență.
Distinct de cele mai sus arătate, Curtea constată că autorul
excepției de neconstituționalitate este nemulțumit de modul de
aplicare și interpretare a textelor criticate, considerând că
acestea sunt neconstituționale în măsura în care se
interpretează în sensul că hotărârea judecătorească de
deschidere a procedurii insolvenței este un act de procedură ce
se va comunica exclusiv prin publicare în Buletinul procedurilor
de insolvență, fără a fi necesară comunicarea, în copie și
conform dispozițiilor Codului de procedură civilă referitoare la
comunicarea actelor de procedură, direct părților procesuale, în
vederea exercitării și/sau motivării recursului. Or, potrivit art. 7
alin. (3) din Legea nr. 85/2006, comunicarea actelor de
procedură anterioare deschiderii procedurii și notificarea

MONITORUL OFICIAL AL ROMÂNIEI, PARTEA I, Nr. 500/13.VII.2011
deschiderii procedurii se realizează conform Codului de
procedură civilă, care, la art. 266 alin. 3, prevede că hotărârea
se va comunica părților, în copie, în cazul când aceasta este
necesară pentru curgerea termenului de exercitare a apelului și
recursului, într-un termen de 7 zile de la pronunțarea hotărârii.

7

Împrejurarea că unei părți nu i-a fost comunicată hotărârea
judecătorească nu constituie o problemă de constituționalitate,
ci ține de aplicarea și interpretarea legii, care este apanajul
instanțelor de judecată și nu intră în atribuțiile instanței de
contencios constituțional.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 7 alin. (1) din Legea nr. 85/2006 privind
procedura insolvenței, excepție ridicată din oficiu de Curtea de Apel Târgu Mureș — Secția comercială, de contencios administrativ
și fiscal în Dosarul nr. 381/43/2009.
Definitivă și general obligatorie.
Pronunțată în ședința din data de 10 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 355
din 22 martie 2011

referitoare la excepția de neconstituționalitate a dispozițiilor art. 1 alin. (1) din Ordonanța de
urgență a Guvernului nr. 71/2009 privind plata unor sume prevăzute în titluri executorii
având ca obiect acordarea de drepturi salariale personalului din sectorul bugetar
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 1 alin. (1) din Ordonanța de urgență a
Guvernului nr. 71/2009 privind plata unor sume prevăzute în
titluri executorii având ca obiect acordarea de drepturi salariale
personalului din sectorul bugetar, excepție ridicată de Stelian
Aivăncesei în Dosarul nr. 4.193/193/2010 al Judecătoriei
Botoșani.
La apelul nominal se prezintă personal autorul excepției de
neconstituționalitate, Stelian Aivăncesei, lipsind cealaltă parte,
pentru care procedura de citare este legal îndeplinită.
Cauza fiind în stare de judecată, președintele acordă
cuvântul autorului excepției, care solicită admiterea excepției de
neconstituționalitate, astfel cum a fost formulată, expunând, pe
larg, considerentele care fundamentează temeinicia acesteia.

Reprezentantul Ministerului Public pune concluzii de
respingere a excepției de neconstituționalitate, invocând
jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 17 iunie 2010, pronunțată în Dosarul
nr. 4.193/193/2010, Judecătoria Botoșani a sesizat Curtea
Constituțională cu excepția de neconstituționalitate a
dispozițiilor art. 1 alin. (1) din Ordonanța de urgență a
Guvernului nr. 71/2009 privind plata unor sume prevăzute
în titluri executorii având ca obiect acordarea de drepturi
salariale personalului din sectorul bugetar, excepție invocată
de Stelian Aivăncesei, cu ocazia soluționării unei cauze având
ca obiect o contestație la executare.
În motivarea excepției de neconstituționalitate autorul
acesteia arată că drepturile sale salariale au fost stabilite prin
încheierea contractului individual de muncă, salariul fiind indexat
și majorat legal prin ordonanțe ale Guvernului, iar potrivit art. 10
din Legea nr. 53/2003 — Codul muncii, contractul individual de
muncă este contractul în temeiul căruia o persoană fizică,
denumită salariat, se obligă să presteze munca pentru și sub
autoritatea unui angajator, persoană fizică sau juridică, în
schimbul unei remunerații denumite salariu. De asemenea,
potrivit art. 78 din același cod, în cazul în care concedierea a
fost efectuată în mod netemeinic sau nelegal, instanța va

8

MONITORUL OFICIAL AL ROMÂNIEI, PARTEA I, Nr. 500/13.VII.2011

dispune anularea ei și va obliga angajatorul la plata unei
despăgubiri egale cu salariile indexate, majorate și reactualizate
și cu celelalte drepturi de care ar fi beneficiat salariatul, iar la
solicitarea salariatului, instanța care a dispus anularea
concedierii va repune părțile în situația anterioară emiterii actului
de concediere.
Consideră că aplicarea Ordonanței de urgență a Guvernului
nr. 71/2009, modificată prin Ordonanța de urgență a Guvernului
nr. 18/2010 și prin Ordonanța de urgență a Guvernului
nr. 45/2010, în situația sa, este nelegală, deoarece aceasta nu
face diferența între drepturile salariale obținute prin sentințe
judecătorești definitive și executorii în cazul salariaților din
instituțiile publice care au obținut o completare a acestor
drepturi, deoarece li s-au acordat anumite sporuri, prime etc. la
salariul stabilit prin contractul individual de muncă, ceea ce în
cazul său nu este aplicabil, întrucât drepturile salariale nu au
fost obținute prin sentințe, și au fost stabilite prin negocieri
directe cu respectarea prevederilor legale. Mai mult, în cazul
său, se instituie o discriminare, deoarece contractul de muncă a
încetat abuziv, nu a beneficiat de salariu, ceea ce nu este
același lucru cu salariații din instituțiile publice care au beneficiat
de salariu, iar drepturile salariale stabilite prin sentințe sunt doar
o completare a acestora.
Judecătoria Botoșani opinează că excepția de
neconstituționalitate este întemeiată. Astfel, apreciază că
dispozițiile Ordonanței de urgență a Guvernului nr. 71/2009, prin
care se suspendă executarea hotărârilor judecătorești, având
ca obiect acordarea unor drepturi de natură salarială stabilite în
favoarea personalului din sectorul bugetar și eșalonarea plății
până în anul 2014, încalcă prevederile constituționale și
convenționale referitoare la neretroactivitatea legii civile și
generează discriminare, restrângerea dreptului de acces liber
la justiție și a dreptului de proprietate, creanțele având caracterul
unui bun, în sensul art. 1 din Protocolul nr. 1 la Convenția pentru
apărarea drepturilor omului și a libertăților fundamentale,
relevantă fiind în acest sens practica Curții Europene a
Drepturilor Omului (Hotărârea din 6 decembrie 2007, pronunțată
în Cauza Beian împotriva României). Mai mult, se poate aprecia
o încălcare a dreptului la un proces echitabil și la măsuri de
protecție socială, dreptul la un trai decent. Este adevărat că în
situații de excepție cum ar fi îndatorare excesivă, încetare de
plăți, dificultăți financiare deosebite, este admisibilă o eșalonare
a acestor drepturi, astfel cum și Curtea Europeană a Drepturilor
Omului în jurisprudența sa a avut în vedere acest aspect, cu
condiția ca aceste plăți să se facă într-un termen rezonabil,
apreciind că prelungirea fazei de executare de 2 ani și 10 luni
constituie un asemenea termen. În cauza de față, prelungirea
fazei de executare pe o perioadă de 4—5 ani și chiar mai mult
nu poate fi considerată o perioadă rezonabilă, chiar în contextul
unui deficit bugetar și a unor condiții economice dificile.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile autorului excepției, notele scrise
depuse la dosar, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 alin. (1) din Ordonanța de urgență a Guvernului
nr. 71/2009 privind plata unor sume prevăzute în titluri executorii
având ca obiect acordarea de drepturi salariale personalului din
sectorul bugetar, publicată în Monitorul Oficial al României,
Partea I, nr. 416 din 18 iunie 2009, astfel cum a fost modificată
prin Ordonanța de urgență a Guvernului nr. 45/2010 pentru
modificarea art. 1 din Ordonanța de urgență a Guvernului
nr. 71/2009 privind plata unor sume prevăzute în titluri executorii
având ca obiect acordarea de drepturi salariale personalului din
sectorul bugetar, publicată în Monitorul Oficial al României,
Partea I, nr. 337 din 20 mai 2010, care au următorul cuprins:
— Art. 1. alin. (1): ă(1) Plata sumelor prevăzute prin hotărâri
judecătorești având ca obiect acordarea unor drepturi de natură
salarială stabilite în favoarea personalului din sectorul bugetar,
devenite executorii până la data de 31 decembrie 2009, se va
realiza după o procedură de executare care începe astfel:
a) în anul 2012 se plătește 34% din valoarea titlului
executoriu;
b) în anul 2013 se plătește 33% din valoarea titlului
executoriu;
c) în anul 2014 se plătește 33% din valoarea titlului
executoriu.”
Autorul excepției susține că textele de lege criticate sunt
contrare prevederilor constituționale ale art. 16 privind egalitatea
în drepturi.
Examinând excepția de neconstituționalitate, Curtea reține
următoarele:
I. Din economia textelor criticate se constată că acestea
reglementează o procedură de executare după care se va
realiza plata unor sume prevăzute prin hotărâri judecătorești
având ca obiect acordarea unor drepturi de natură salarială
stabilite în favoarea personalului din sectorul bugetar,
devenite executorii.
Deși prevederile Ordonanței de urgență a Guvernului
nr. 71/2009, cu modificările și completările ulterioare, nu fac
diferența explicită între drepturile salariale obținute prin sentințe
judecătorești definitive și executorii în cazul salariaților din
instituțiile publice care au obținut o majorare sau o completare
a acestor drepturi, prin care li s-au acordat anumite sporuri,
prime etc. la salariul stabilit prin contractul individual de muncă,
și drepturile salariale cuprinse în contractul individual de muncă,
se poate reține că întinderea de aplicare a acesteia, așa cum
de altfel reiese și din titlul său, este circumscrisă la hotărâri
judecătorești prin care au fost acordate drepturi de natură
salarială stabilite în favoarea personalului din sectorul bugetar și
nu la hotărâri judecătorești prin care instituțiile publice sunt
obligate la plata unor sume de bani în favoarea salariaților ca
urmare a concedierilor efectuate în mod netemeinic sau nelegal.
Prin urmare, una este situația în care anumite categorii de
salariați au sesizat instanțele judecătorești pentru a obține
aplicarea unor dispoziții legale prin care să obțină o majorare a
drepturilor salariale, majorare care le-a fost refuzată de
angajator tocmai pe motivul că acele dispoziții legale nu se
aplică, și alta este situația în care un salariat a sesizat instanța
pentru ca aceasta să constate concedierea sa nelegală și să
dispună revenirea la situația anterioară, prin urmare să
restabilească ordinea de drept încălcată.
În prima situație este vorba de obținerea unor drepturi de
natură salarială care nu au fost acordate prin procedura normală
și nu este cazul a distinge motivele pentru care angajatorii —
instituții publice — nu au acordat aceste drepturi, iar drepturile
astfel obținute grevează bugetul public fără ca Guvernul să aibă
posibilitatea să angajeze cheltuieli de natură salarială prin
bugetul de stat.

9

MONITORUL OFICIAL AL ROMÂNIEI, PARTEA I, Nr. 500/13.VII.2011
Doar pentru această stare de lucruri Guvernul a emis
Ordonanța de urgență a Guvernului nr. 71/2009, care a fost
modificată prin Ordonanța de urgență a Guvernului nr. 18/2010
și prin Ordonanța de urgență a Guvernului nr. 45/2010, prin care
a eșalonat acordarea acestor drepturi cuprinse în hotărâri
judecătorești pe o perioadă de timp care să poată fi susținută
de resursele financiare ale bugetului.
De altfel, Curtea constată că prima eșalonare a plății sumelor
prevăzute în titlurile executorii a fost reglementată prin
Ordonanța de urgență a Guvernului nr. 75/2008 privind stabilirea
de măsuri pentru soluționarea unor aspecte financiare în
sistemul justiției, având ca obiect acordarea unor drepturi de
natură salarială stabilite în favoarea personalului din
sistemul justiției. Ulterior acestui act normativ a fost adoptată
Ordonanța de urgență a Guvernului nr. 71/2009 privind plata
unor sume prevăzute în titluri executorii având ca obiect
acordarea de drepturi salariale personalului din sectorul bugetar,
ce reglementează eșalonarea plății sumelor prevăzute în titlurile
executorii, având ca obiect acordarea unor drepturi de
natură salarială stabilite în favoarea personalului din
sectorul bugetar.
În consecință, ținând cont de intenția legiuitorului, este
evident că Ordonanța de urgență a Guvernului nr. 71/2009
privind plata unor sume prevăzute în titluri executorii având ca
obiect acordarea de drepturi salariale personalului din sectorul
bugetar nu vizează ipoteza art. 78 din Legea nr. 53/2003 —
Codul muncii, ci ipoteza unor drepturi salariale suplimentare
obținute prin legi speciale.
II. Persoanele care au câștigat în instanță drepturi salariale
ca urmare a concedierii, după ce instanța de judecată a stabilit
că aceasta a fost efectuată în mod netemeinic sau nelegal, așa

cum este prevăzut în art. 78 din Legea nr. 53/2003 — Codul
muncii, se află în altă situație juridică decât cea vizată de
Ordonanța de urgență a Guvernului nr. 75/2008 și de Ordonanța
de urgență a Guvernului nr. 71/2009.
Potrivit prevederilor invocate din Legea nr. 53/2003 — Codul
muncii, în cazul în care concedierea a fost efectuată în mod
netemeinic sau nelegal, instanța va dispune anularea ei și va
obliga angajatorul la plata unei despăgubiri egale cu salariile
indexate, majorate și reactualizate și cu celelalte drepturi de
care ar fi beneficiat salariatul, iar la solicitarea salariatului
instanța care a dispus anularea concedierii va repune părțile în
situația anterioară emiteri actului de concediere.
Potrivit principiului de drept quod nullum est, nullum producit
effectum, consecințele juridice ale aplicării sancțiunii nulității
constau, pe de o parte, în lipsirea actului de efectele contrarii
normelor ce ar fi trebuit avute în vedere la încheierea sa și, pe
de altă parte, în restabilirea legalității.
Or, restabilirea legalității, ca efect al nulității, implică
restabilirea situației anterioare. Aceasta presupune ca persoana
în cauză, ca urmare a anulării concedierii, să ajungă la situația
de a-și recupera toate drepturile de care a fost deposedată prin
actul nelegal al angajatorului, respectiv să își recupereze statutul
de salariat, funcția sau postul, locul de muncă, să primească
salariul retroactiv cu titlu de despăgubiri și celelalte drepturi de
care ar fi beneficiat.
Având în vedere cele expuse, Curtea constată că aspectele
invocate de autorul excepției, în realitate, nu vizează o problemă
ce ține de contenciosul constituțional, ci este o problemă de
interpretare și aplicare a legii, ce este atributul exclusiv al
instanțelor judecătorești.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 1 alin. (1) din Ordonanța de urgență a
Guvernului nr. 71/2009 privind plata unor sume prevăzute în titluri executorii având ca obiect acordarea de drepturi salariale
personalului din sectorul bugetar, excepție ridicată de Stelian Aivăncesei în Dosarul nr. 4.193/193/2010 al Judecătoriei Botoșani.
Definitivă și general obligatorie.
Pronunțată în ședința publică din data de 22 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 443
din 7 aprilie 2011

referitoare la excepția de neconstituționalitate a dispozițiilor art. 5 din cap. VI din anexa nr. V
la Legea-cadru nr. 284/2010 privind salarizarea unitară a personalului plătit din fonduri publice
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu

— președinte
— judecător
— judecător
— judecător
— judecător

Puskás Valentin Zoltán
Patricia Marilena Ionea

— judecător
— magistrat-asistent

Cu participarea reprezentantului Ministerului Public, procuror
Antonia Constantin.

10

MONITORUL OFICIAL AL ROMÂNIEI, PARTEA I, Nr. 500/13.VII.2011

Pe rol se află soluționarea excepției de neconstituționalitate
a dispozițiilor art. 31 din Legea nr. 495/2004 privind salarizarea
și alte drepturi bănești ale personalului din administrația centrală
a Ministerului Afacerilor Externe și de la misiunile diplomatice,
oficiile consulare și institutele culturale românești din străinătate,
excepție ridicată de Dan Horia Maxim, Clementina Robertina
Ion, Dan Dumitru Sicoe, Patricia Răduț, Liliana Spirescu, Liviu
Teodor Istrățoiu, Dan Nedelcu, Valentin Mărăcinescu, Dumitru
Rădoi, Rodrig Dinulescu, Dan-Cătălin Constantin, Ralu
Cereceanu, Gabriel Crișan, Valentin Stanisalav, Bratiloveanu
Gigel, Cheregi Dumitru, Ion Șerban, Mircea Toader, Ion
Cernivceanu, Constantin Ene, Dan Dănățoiu, Cristian Mateescu,
Ioan Mateescu, Anamaria Deliu, Gabriel Belkine, Ștefan
Porojan, Mihaela Simion, Corina Rechițean, Simona Mărăscu,
Ovaghim Stroe, Nicolae Grigoreanu, Mihail Plângă, Tiberiu
Josan, Marius Viționescu, Firan Vasilescu, Radu Moldovan,
Constantin Mugur Budescu, Mircea Borzea, Valer Dănuț Crișan,
Simona Rusu-Munțiu, Constantin Miu, Bogdana Diaconescu,
Florentina Nazat, Gabriel Ion Duțu, Gabriel Buzea, Răzvan
Dumitrescu, Viorel Onel, Ștefan Puiu, Sarmiza Bumbaru, Ionel
Melcioiu, Ștefan Ștefănescu, Andrei Petre, Remus Rădulescu,
Adrian Cristea, Nicolae Hârlav, Mihai Burghel, Anton Costescu,
Gabriel Dumitescu, Rodica Pârjolea, George Petrușan, Marian
Postelnicu, Dorin Refca, Sorin Toader, Ovidiu Costea, Ioan
Câmpean, Gheorghe Vlad, Nicu Manolache, Dumitru Anca,
Adriana Nica, Vodița Popescu, Răzvan Alex Cuc, Sorin
Popescu, Vasile Gheorghe Cârțănă, Florica Croitoru, Carmen
Iacob, Diana Sturz, Monica Ghișe, Monica Andronic, Marius
Dragoș, Vasile Cojocaru, Rașoga Mariana, Alina Spatăriu,
Dragoș Sorin Petrescu, Gheorghe Georgescu, Augustin Nicolae
Pop, Raluca Constantinescu, Claudia Antoanela Munteanu,
Mihaela Gavrilescu, Natalia Berezintu, Armeanu Constanța
Dumitru, Maria Tociu, Octavia Cerchez, Victor Grigorescu,
Aurelian Gavrilescu, Dan Dinuța, Diana Codău, Constantin Nica
și Iulia Manea în Dosarul nr. 35.074/3/2008 al Curții de Apel
București — Secția a VIII-a contencios administrativ și fiscal.
Dezbaterile au avut loc în ședința publică din 24 februarie
2011 și au fost consemnate în încheierea de la acea dată, când
Curtea, având nevoie de timp pentru a delibera, a amânat
pronunțarea la data de 24 martie 2011, iar apoi la data de
7 aprilie 2011.
C U R T E A,

având în vedere actele și lucrările dosarului, constată
următoarele:
Prin Încheierea din 3 martie 2010, pronunțată în Dosarul
nr. 35.074/3/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 31 din Legea nr. 495/2004 privind
salarizarea și alte drepturi bănești ale personalului din
administrația centrală a Ministerului Afacerilor Externe și
de la misiunile diplomatice, oficiile consulare și institutele
culturale românești din străinătate.
Excepția a fost ridicată de Dan Horia Maxim, Clementina
Robertina Ion, Dan Dumitru Sicoe, Patricia Răduț, Liliana
Spirescu, Liviu Teodor Istrățoiu, Dan Nedelcu, Valentin
Mărăcinescu, Dumitru Rădoi, Rodrig Dinulescu, Dan-Cătălin
Constantin, Ralu Cereceanu, Gabriel Crișan, Valentin
Stanisalav, Bratiloveanu Gigel, Cheregi Dumitru, Ion Șerban,
Mircea Toader, Ion Cernivceanu, Constantin Ene, Dan Dănățoiu,
Cristian Mateescu, Ioan Mateescu, Anamaria Deliu, Gabriel
Belkine, Ștefan Porojan, Mihaela Simion, Corina Rechițean,
Simona Mărăscu, Ovaghim Stroe, Nicolae Grigoreanu, Mihail
Plângă, Tiberiu Josan, Marius Viționescu, Firan Vasilescu, Radu
Moldovan, Constantin Mugur Budescu, Mircea Borzea, Valer
Dănuț Crișan, Simona Rusu-Munțiu, Constantin Miu, Bogdana

Diaconescu, Florentina Nazat, Gabriel Ion Duțu, Gabriel Buzea,
Răzvan Dumitrescu, Viorel Onel, Ștefan Puiu, Sarmiza
Bumbaru, Ionel Melcioiu, Ștefan Ștefănescu, Andrei Petre,
Remus Rădulescu, Adrian Cristea, Nicolae Hârlav, Mihai
Burghel, Anton Costescu, Gabriel Dumitescu, Rodica Pârjolea,
George Petrușan, Marian Postelnicu, Dorin Refca, Sorin Toader,
Ovidiu Costea, Ioan Câmpean, Gheorghe Vlad, Nicu
Manolache, Dumitru Anca, Adriana Nica, Vodița Popescu,
Răzvan Alex Cuc, Sorin Popescu, Vasile Gheorghe Cârțănă,
Florica Croitoru, Carmen Iacob, Diana Sturz, Monica Ghișe,
Monica Andronic, Marius Dragoș, Vasile Cojocaru, Rașoga
Mariana, Alina Spatăriu, Dragoș Sorin Petrescu, Gheorghe
Georgescu, Augustin Nicolae Pop, Raluca Constantinescu,
Claudia Antoanela Munteanu, Mihaela Gavrilescu, Natalia
Berezintu, Armeanu Constanța Dumitru, Maria Tociu, Octavia
Cerchez, Victor Grigorescu, Aurelian Gavrilescu, Dan Dinuța,
Diana Codău, Constantin Nica și Iulia Manea cu prilejul
soluționării unei acțiuni în contencios administrativ având ca
obiect cererea de plată a salariilor.
În motivarea excepției de neconstituționalitate autorii
acesteia susțin, în esență, că dispozițiile art. 31 din Legea
nr. 495/2004 sunt neconstituționale în măsura în care prin
aceste dispoziții se creează un regim diferențiat între personalul
cu statut de funcționar public și personalul cu statut de diplomat
care prestează aceeași activitate conform fișei postului. În acest
sens, arată că Departamentul de comerț exterior a fost încadrat
de-a lungul existenței sale în diferite structuri, inclusiv în cadrul
Ministerului Afacerilor Externe. În acest interval, încadrarea
personalului în Departamentul de comerț exterior s-a făcut cu
statutul de diplomat. Ulterior, când Departamentul de comerț
exterior a trecut în subordinea Ministerului Economiei și
Comerțului, personalul încadrat a primit statutul de funcționar
public și a fost remunerat în consecință.
Curtea de Apel București — Secția a VIII-a contencios
administrativ și fiscal consideră că dispozițiile de lege criticate
nu sunt neconstituționale, deoarece ele au în vedere faptul că
persoanele încadrate în ipoteza art. 31 din Legea nr. 495/2004,
chiar dacă funcționează în administrația centrală, sunt încadrate
pe funcții și grade diplomatice. În același timp, arată că numai
instanța care judecă fondul cauzei poate aprecia dacă
reclamanților li se cuvin sau nu drepturile prevăzute de articolul
în cauză.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că, potrivit art. 29 alin. (1) din
Legea nr. 47/1992, excepția de neconstituționalitate este
inadmisibilă, întrucât, ulterior sesizării, dispozițiile art. 31 din
Legea nr. 495/2004 au fost abrogate prin art. 48 alin. (1) pct. 10
din Legea-cadru nr. 330/2009.
Președinții celor două Camere ale Parlamentului și
Guvernul nu au comunicat punctele de vedere solicitate cu
privire la excepția de neconstituționalitate.
Având în vedere modificările legislative intervenite, Curtea, în
temeiul dispozițiilor art. 76 din Legea nr. 47/1992, a solicitat
secretarului general al Guvernului să comunice în ce minister
se află încadrată în prezent Direcția generală de comerț exterior,
precum și detalii privind structura personalului acestei direcții și
dispozițiile legale cărora se supune salarizarea acestuia.
Prin Adresa cu nr. 15A/2.355/CA din 17 martie 2011,
înregistrată la Curtea Constituțională cu nr. 1.655 din 21 martie
2011, secretarul general al Guvernului a arătat că fosta Direcție
generală de comerț exterior funcționează în prezent sub
denumirea de Direcția generală comerț și relații internaționale
în cadrul Ministerului Economiei, Comerțului și Mediului de

MONITORUL OFICIAL AL ROMÂNIEI, PARTEA I, Nr. 500/13.VII.2011
Afaceri, conform Hotărârii Guvernului nr. 720/2010 pentru
aprobarea restructurării și reorganizării în Ministerul Economiei,
Comerțului și Mediului de Afaceri și pentru modificarea Hotărârii
Guvernului nr. 1.634/2009 privind organizarea și funcționarea
Ministerului Economiei, Comerțului și Mediului de Afaceri.
Personalul preluat în cadrul acestei direcții era format din
funcționari publici de conducere și execuție, personal diplomatic
și personal contractual. Încadrarea de-a lungul timpului într-o
categorie sau alta s-a făcut în condițiile actelor normative de
recrutare și promovare a diferitelor categorii de salariați.
Preluarea personalului în cadrul Ministerului Economiei,
Comerțului și Mediului de Afaceri s-a făcut conform legii, cu
menținerea funcției și a drepturilor salariale.
C U R T E A,

examinând încheierea de sesizare, punctul de vedere al
Avocatului Poporului, Adresa secretarului general al Guvernului
nr. 15A/2.355/CA din 17 martie 2011, raportul întocmit de
judecătorul-raportor, susținerile părții prezente, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 31 din Legea nr. 495/2004 privind salarizarea și
alte drepturi bănești ale personalului din administrația centrală
a Ministerului Afacerilor Externe și de la misiunile diplomatice,
oficiile consulare și institutele culturale românești din străinătate,
publicată în Monitorul Oficial al României, Partea I, nr. 1.136 din
1 decembrie 2004, dispoziții potrivit cărora: ăDrepturile prevăzute
în prezentul capitol pentru membrii Corpului diplomatic și
consular al României se acordă și personalului care ocupă
funcții de execuție specifice Ministerului Afacerilor Externe,
prevăzute în anexa nr. 2, precum și personalului încadrat pe
funcții și grade diplomatice din administrația centrală a
Ministerului Economiei și Comerțului.”
Autorii excepției consideră că textele de lege criticate sunt
contrare art. 16 alin. (1) din Constituție referitoare la egalitatea
în drepturi a cetățenilor și art. 23 alin. (2) din Declarația
Universală a Drepturilor Omului privind remunerarea egală
pentru muncă egală.
Examinând excepția de neconstituționalitate, Curtea
constată că textul de lege criticat a fost abrogat prin art. 48
alin. (1) pct. 10 din partea III cap. VI din Legea-cadru
nr. 330/2009 privind salarizarea unitară a personalului plătit din
fonduri publice, publicată în Monitorul Oficial al României,
Partea I, nr. 762 din 9 noiembrie 2009. Ulterior, și Legea-cadru
nr. 330/2009 a fost abrogată prin art. 39 lit. w) din cap. IV din
Legea-cadru nr. 284/2010 privind salarizarea unitară a

11

personalului plătit din fonduri publice, publicată în Monitorul
Oficial al României, Partea I, nr. 877 din 28 decembrie 2010.
Atât Legea-cadru nr. 330/2009, cât și Legea-cadru
nr. 284/2010 au preluat reglementarea diferită a drepturilor
salariale ale personalului încadrat în Direcția generală comerț
și relații internaționale, în funcție de statutul acestuia. Astfel,
Legea-cadru nr. 284/2010, preluând reglementarea
asemănătoare a Legii-cadru nr. 330/2009, a prevăzut în art. 5
din cap. VI din anexa nr. V: Familia ocupațională de funcții
bugetare ăDiplomație” că ăCelelalte categorii de personal
angajate în Ministerul Afacerilor Externe, personalul din Institutul
Diplomatic Român, precum și personalul încadrat pe funcții și
grade diplomatice din administrația centrală a Ministerului
Economiei, Comerțului și Mediului de Afaceri beneficiază de
toate drepturile bănești și obligațiile prevăzute pentru membrii
Corpului diplomatic și consular al României.” În același timp însă
în anexa nr. 1 Familia ocupațională de funcții bugetare
ăAdministrație”, pct. II din secțiunea 1 din cap. 2 stabilește
distinct salariile de bază pentru personalul care îndeplinește
funcții specifice comerțului exterior și cooperării economice.
Analizând motivarea excepției, Curtea constată că
nemulțumirea autorilor acesteia provine nu atât din faptul că
personalul încadrat cu statutul de diplomați beneficiază de o
reglementare a salariilor mai favorabilă, cât din faptul că nu sunt
prevăzute aceleași drepturi și pentru personalul având statut de
funcționari publici. Or, o astfel de situație nu poate fi soluționată
de Curtea Constituțională pe calea controlului de
constituționalitate, întrucât declararea ca neconstituțională a
prevederilor privind salarizarea personalului cu statut de
diplomat ar lipsi de efect reglementările spre a căror aplicare
autorii excepției tind, în realitate. Pe de altă parte, adăugarea la
lege, în sensul de a se completa ipoteza normei cu categoria
personalului având statut de funcționar ar fi contrară art. 2
alin. (3) din Legea nr. 47/1992, potrivit căruia ăCurtea
Constituțională se pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului.”
Oricum, Curtea constată că cele două categorii de personal
puse în discuție se află, cel puțin sub aspectul condițiilor în care
au dobândit statutul de diplomat, respectiv de funcționar public,
în situații diferite. Din acest statut izvorăsc drepturi și obligații
diferite guvernate de o reglementare distinctă. Faptul că, în
practică, este posibil ca cele două categorii de personal să
desfășoare o activitate identică, poate constitui un indiciu al
faptului că actele normative conform cărora a fost încadrat
personalul în actuala Direcție generală comerț și relații
internaționale sunt susceptibile de critică. Întrucât însă aceste
reglementări nu constituie obiect al excepției de
neconstituționalitate, iar în ceea ce privește textul de lege
criticat, instanța de contencios constituțional nu poate proceda
la completarea acestuia în sensul dorit de autorii excepției,
Curtea urmează a respinge excepția ca inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 5 din cap. VI din anexa nr. V la Legea-cadru
nr. 284/2010 privind salarizarea unitară a personalului plătit din fonduri publice, excepție ridicată de Dan Horia Maxim, Clementina
Robertina Ion, Dan Dumitru Sicoe, Patricia Răduț, Liliana Spirescu, Liviu Teodor Istrățoiu, Dan Nedelcu, Valentin Mărăcinescu,
Dumitru Rădoi, Rodrig Dinulescu, Dan-Cătălin Constantin, Ralu Cereceanu, Gabriel Crișan, Valentin Stanisalav, Bratiloveanu
Gigel, Cheregi Dumitru, Ion Șerban, Mircea Toader, Ion Cernivceanu, Constantin Ene, Dan Dănățoiu, Cristian Mateescu,

12

MONITORUL OFICIAL AL ROMÂNIEI, PARTEA I, Nr. 500/13.VII.2011

Ioan Mateescu, Anamaria Deliu, Gabriel Belkine, Ștefan Porojan, Mihaela Simion, Corina Rechițean, Simona Mărăscu, Ovaghim
Stroe, Nicolae Grigoreanu, Mihail Plângă, Tiberiu Josan, Marius Viționescu, Firan Vasilescu, Radu Moldovan, Constantin Mugur
Budescu, Mircea Borzea, Valer Dănuț Crișan, Simona Rusu-Munțiu, Constantin Miu, Bogdana Diaconescu, Florentina Nazat,
Gabriel Ion Duțu, Gabriel Buzea, Răzvan Dumitrescu, Viorel Onel, Ștefan Puiu, Sarmiza Bumbaru, Ionel Melcioiu, Ștefan
Ștefănescu, Andrei Petre, Remus Rădulescu, Adrian Cristea, Nicolae Hârlav, Mihai Burghel, Anton Costescu, Gabriel Dumitescu,
Rodica Pârjolea, George Petrușan, Marian Postelnicu, Dorin Refca, Sorin Toader, Ovidiu Costea, Ioan Câmpean, Gheorghe Vlad,
Nicu Manolache, Dumitru Anca, Adriana Nica, Vodița Popescu, Răzvan Alex Cuc, Sorin Popescu, Vasile Gheorghe Cârțănă, Florica
Croitoru, Carmen Iacob, Diana Sturz, Monica Ghișe, Monica Andronic, Marius Dragoș, Vasile Cojocaru, Rașoga Mariana, Alina
Spatăriu, Dragoș Sorin Petrescu, Gheorghe Georgescu, Augustin Nicolae Pop, Raluca Constantinescu, Claudia Antoanela
Munteanu, Mihaela Gavrilescu, Natalia Berezintu, Armeanu Constanța Dumitru, Maria Tociu, Octavia Cerchez, Victor Grigorescu,
Aurelian Gavrilescu, Dan Dinuța, Diana Codău, Constantin Nica și Iulia Manea în Dosarul nr. 35.074/3/2008 al Curții de Apel
București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 7 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 489
din 12 aprilie 2011

referitoare la excepția de neconstituționalitate a prevederilor art. 5 alin. (1) lit. a) teza întâi
din Legea nr. 221/2009 privind condamnările cu caracter politic și măsurile administrative asimilate
acestora, pronunțate în perioada 6 martie 1945—22 decembrie 1989, precum și ale art. I pct. 1
și art. II din Ordonanța de urgență a Guvernului nr. 62/2010 pentru modificarea și completarea
Legii nr. 221/2009 privind condamnările cu caracter politic și măsurile administrative asimilate
acestora, pronunțate în perioada 6 martie 1945—22 decembrie 1989, și pentru suspendarea aplicării
unor dispoziții din titlul VII din Legea nr. 247/2005 privind reforma în domeniile proprietății și justiției,
precum și unele măsuri adiacente
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 5 alin. (1) lit. a) din Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, excepție ridicată de statul român, prin
Ministerul Finanțelor Publice — Direcția Generală a Finanțelor
Publice Arad, precum și a excepției de neconstituționalitate a
dispozițiilor art. I și II din Ordonanța de urgență a Guvernului
nr. 62/2010 pentru modificarea și completarea Legii nr. 221/2009
privind condamnările cu caracter politic și măsurile

administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII din Legea nr. 247/2005 privind
reforma în domeniile proprietății și justiției, precum și unele
măsuri adiacente, excepție ridicată de Corneliu Tiberiu Ciocu în
Dosarul nr. 1.086/108/2010 al Curții de Apel Timișoara — Secția
civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă, cu referire la jurisprudența Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 22 septembrie 2010, pronunțată în
Dosarul nr. 1.086/108/2010, Curtea de Apel Timișoara —
Secția civilă a sesizat Curtea Constituțională cu excepția de
neconstituționalitate a prevederilor art. 5 alin. (1) lit. a) din
Legea nr. 221/2009 privind condamnările cu caracter politic
și măsurile administrative asimilate acestora, pronunțate în

MONITORUL OFICIAL AL ROMÂNIEI, PARTEA I, Nr. 500/13.VII.2011
perioada 6 martie 1945—22 decembrie 1989, precum și ale
art. I și II din Ordonanța de urgență a Guvernului nr. 62/2010
pentru modificarea și completarea Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în
domeniile proprietății și justiției, precum și unele măsuri
adiacente.
Excepția de neconstituționalitate a dispozițiilor art. 5 alin. (1)
lit. a) din Legea nr. 221/2009 a fost ridicată de statul român, prin
Direcția Generală a Finanțelor Publice Arad, iar excepția de
neconstituționalitate a dispozițiilor art. I și II din Ordonanța de
urgență a Guvernului nr. 62/2010 a fost invocată de Corneliu
Tiberiu Ciocu cu ocazia soluționării unei acțiuni prin care se
solicită, în baza Legii nr. 221/2009, plata unor despăgubiri pentru
daunele morale suferite ca urmare a unor condamnări cu
caracter politic și măsuri administrative asimilate acestora,
pronunțate în perioada 6 martie 1945—22 decembrie 1989.
În motivarea excepției de neconstituționalitate se arată
următoarele:
I. Referitor la art. 5 alin. (1) lit. a) din Legea nr. 221/2009,
autorul acesteia susține că prevederile de lege criticate
contravin dispozițiilor constituționale ale art. 138 alin. (5) potrivit
cărora ăNicio cheltuială bugetară nu poate fi aprobată fără
stabilirea sursei de finanțare”, ale art. 111 alin. (1) privind
informarea Parlamentului de către Guvern și celelalte organe
ale administrației publice, ale art. 148 alin. (2) privind integrarea
în Uniunea Europeană și ale art. 16 alin. (1) și (2) privind
egalitatea în drepturi.
1. În ceea ce privește încălcarea dispozițiilor art. 138 alin. (5)
și ale art. 111 alin. (1), autorul excepției de neconstituționalitate
susține că impactul financiar asupra bugetului general
consolidat, atât pe termen scurt, cât și pe termen lung, ăeste
deosebit de important, defavorabil, cu majorări ale cheltuielilor
bugetare de stat, cu atât mai mult cu cât nu se cunoaște
cuantumul despăgubirilor ce pot fi acordate persoanelor
îndreptățite”. Invocă în acest sens Decizia Curții Constituționale
nr. 36/1996, precum și prevederile art. 15 din Legea
nr. 500/2002 privind finanțele publice. Totodată, arată că
proiectul legii în discuție a fost transmis Parlamentului spre
adoptare de către Guvern, iar înregistrarea proiectului de lege la
Senat, ca primă Cameră sesizată, a avut loc la data de
21 noiembrie 2007. Expunerea de motive nu a fost însoțită de
fișa financiară a actului normativ, care să aibă în vedere
dispozițiile art. 15 din Legea nr. 500/2002, singura analiză
financiară fiind cea prevăzută la secțiunea a 4-a — Impactul
financiar asupra bugetului general consolidat, atât pe termen
scurt, pentru anul curent, cât și pe termen lung, cerința
constituțională nefiind respectată, iar legea fiind adoptată la
2 ani de la data analizei ce cuprindea modificările cheltuielilor
bugetare în anii 2008, 2009, 2010 și 2011.
Dincolo de faptul că analiza financiară din expunerea de
motive devenise caducă prin trecerea a 2 ani până la adoptare,
această analiză nu satisface, în opinia autorului excepției de
neconstituționalitate, exigențele constituționale și legale, întrucât
are un caracter formal, fără acoperire reală, estimând că
numărul de cereri nu va fi mai mare de 10.000, iar valoarea
despăgubirilor ce ar putea fi acordate de către instanțele de

13

judecată pentru prejudiciul material suferit nu va depăși 33.000 lei
de persoană. Or, pe de o parte, până în luna ianuarie 2010,
după 6 luni de aplicare a legii, se confirmă susținerile în sensul
că pe rolul instanțelor judecătorești sunt foarte multe cauze cu
un asemenea obiect, putându-se estima că numărul va ajunge
la 3.600 la sfârșitul perioadei de 3 ani, la nivelul unui singur
județ, iar pe de altă parte, instanțele judecătorești — în lipsa
unor criterii legale de cuantificare a despăgubirilor — au obligat
statul la plata de despăgubiri de zeci de ori mai mari, în valoare
de 600.000 euro.
2. Referitor la încălcarea dispozițiilor art. 148 alin. (2) din
Constituție, autorul excepției de neconstituționalitate arată că
art. 104 din Tratatul de la Maastricht, instituind Uniunea
Europeană (tratat care a devenit parte a dreptului intern ăprin
Legea nr. 154/2005”), reglementează o anumită disciplină
bugetară, impunând statelor membre o obligație generală,
aceea de a evita deficitele publice excesive. Raportul dintre
datoria publică și produsul intern brut (PIB) nu trebuie să
depășească ăvalorile de referință” stabilite prin Protocol (anexă
la tratat), respectiv 3% pentru raportul dintre deficitul public
prevăzut sau real și PIB. Or, având în vedere că prin Legea
bugetului de stat pe anul 2010 nr. 11/2010 deficitul bugetar s-a
stabilit la 35.024,1 milioane lei și că estimarea minimală este de
peste 150.000 de cereri de chemare în judecată (3.600 x
42 județe) în cei 3 ani de aplicare și presupunând că fiecare
beneficiar va primi în medie 30.000 euro, efortul bugetar va fi
de 1,5 miliarde euro anual, respectiv 6 miliarde lei (aproximativ
1% din PIB). Acoperirea acestor sume nu se va putea face nici
prin alocare de sume suplimentare de la Fondul de rezervă
bugetară la dispoziția Guvernului, nici prin rectificări bugetare.
3. Privitor la încălcarea dispozițiilor art. 16 alin. (1) și (2) din
Constituție, autorul excepției de neconstituționalitate arată că
prin prevederile art. 5 alin. (1) lit. a) din Legea nr. 221/2009 nu
se realizează un tratament juridic unitar pentru persoanele care
au suferit condamnări cu caracter politic sau măsuri
administrative asimilate acestora, întrucât se produce o
inechitate socială a reparației acordate cu titlu de prejudiciu
moral în cadrul aceleiași categorii de beneficiari, în egală
măsură având impact moral incontestabil ăprivarea de libertate
în locuri de detenție sau pentru efectuarea de cercetări;
internarea în spitale de psihiatrie; stabilirea de domiciliu
obligatoriu; strămutarea într-o altă localitate; deportarea în
străinătate, după 23 august 1944, pentru motive politice;
exmatricularea din școli, licee și facultăți; încetarea contractului
de muncă sau retrogradarea, dispuse din motive politice”. Există
o categorie de persoane care au fost persecutate de regimul
politic și nu au beneficiat până la apariția Legii nr. 221/2009 de
o minimă reparație morală, însă prin dispozițiile legale
contestate se creează situația unei discriminări între cei
condamnați politic și cei supuși unor măsuri administrative cu
caracter politic, de vreme ce legiuitorul nu face distincția între
situația în care s-a aflat o persoană supusă unui regim de
detenție și situația în care s-a aflat o persoană asupra căreia s-a
luat o măsură administrativă. Totodată, se creează discriminări
între persoanele care au obținut o minimă reparație înainte de
intrarea în vigoare a Legii nr. 221/2009 și cele care obțin aceste
despăgubiri după acest moment.
Răspunderea statului trebuie să se facă în acord cu principiul
proporționalității, iar posibilitatea compensării prejudiciului moral

14

MONITORUL OFICIAL AL ROMÂNIEI, PARTEA I, Nr. 500/13.VII.2011

cu o sumă de bani stabilită cu titlu de daune morale are drept
scop nu atât a repune victima într-o situație similară cu cea
avută anterior, cât a-i procura satisfacția de ordin moral,
susceptibilă mai mult de o recunoaștere a însăși măsurii luate
asupra sa, ca fiind abuzivă, principiu urmărit de legiuitorul român
atât prin Decretul-lege nr. 118/1990 și Ordonanța de urgență a
Guvernului nr. 214/1999, cât și prin Legea nr. 221/2009.
În final arată că, referitor la daunele morale în general, sub
aspectul cuantumului, statuând în echitate, astfel cum prevede
art. 41 din Convenția pentru apărarea drepturilor omului și a
libertăților fundamentale, Curtea Europeană a Drepturilor
Omului a adoptat o poziție moderată prin acordarea unor sume
rezonabile, cu titlu de reparație morală, invocând, cu titlu de
exemplu, ăCauza Țarălungă, Cauza Temeșan sau Cauza
Oancea”.
II. Referitor la art. I pct. 1 și art. II din Ordonanța de urgență
a Guvernului nr. 62/2010, autorul acesteia susține că prevederile
de lege criticate încalcă dispozițiile constituționale ale art. 1
alin. (5), art. 15 alin. (2) și (6), art. 16 alin. (1), art. 21 alin. (3),
art. 52 alin. (1) și (3), art. 115 alin. (1), (4) și (6), art. 124 alin. (2)
și (3) și art. 148 alin. (2).
Consideră că este neconstituțională modificarea adusă art. 5,
prin care s-a stabilit un plafon maxim al despăgubirilor,
afectându-se astfel independența justiției atât timp cât sunt
impuse instanțelor de judecată limite pentru acordarea unor
despăgubiri morale pentru prejudiciul moral suferit. De
asemenea,
prevederile
criticate
încalcă
principiul
neretroactivității legii, având în vedere faptul că acestea se
aplică inclusiv cauzelor în care exista, la data intrării în vigoare
a Ordonanței de urgență a Guvernului nr. 62/2010, o hotărâre
pronunțată în primă instanță, iar art. 115 alin. (6) din Constituție
este încălcat deoarece modificarea Legii nr. 221/2009 s-a făcut
prin ordonanță de urgență, cu afectarea drepturilor și libertăților
fundamentale.
Autorul excepției mai susține că prin art. II se instituie o
inegalitate între persoanele care nu dețin o hotărâre
judecătorească definitivă și cele care sunt în posesia unor
hotărâri judecătorești.
Curtea de Apel Timișoara — Secția civilă consideră că
excepția de neconstituționalitate a prevederilor art. 5 alin. (1)
lit. a) din Legea nr. 221/2009 este neîntemeiată, întrucât dreptul
la despăgubiri pentru prejudiciul moral nu încalcă dispozițiile
constituționale ale art. 111 alin. (1) și art. 138 alin. (5). Impactul
social asupra bugetului de stat prin acordarea acestui drept prin
art. 5 alin. (1) lit. a) din Legea nr. 221/2009 nu poate constitui
motiv de neconstituționalitate a textului legal atâta vreme cât
prejudiciul moral decurge în acest caz din încălcarea unor
drepturi fundamentale ale cetățenilor.
În ceea ce privește însă excepția de neconstituționalitate a
dispozițiilor art. I și II din Ordonanța de urgență a Guvernului
nr. 62/2010, opinează în sensul că aceasta este întemeiată.
Astfel, apreciază că dispozițiile criticate din acest act normativ
încalcă art. 4 alin. (2) și art. 16 alin. (1) din Constituție, întrucât
instituie, prin plafonarea cuantumului despăgubirilor morale, o
discriminare a persoanelor persecutate politic și care solicită
despăgubiri în baza acestei legislații speciale față de persoanele
care solicită despăgubiri morale pentru erori judiciare pe calea
dreptului comun. În opinia instanței, aceste dispoziții din
Ordonanța de urgență a Guvernului nr. 62/2010 încalcă și

independența justiției, consacrată prin art. 124 alin. (3) din
Constituție, întrucât impun o limită a despăgubirilor morale ce
pot fi acordate de instanță, precum și art. 15 alin. (2) din Legea
fundamentală, pentru că impun aplicarea unui text legal unor
acțiuni care au fost deja soluționate în primă instanță.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctele de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum rezultă
din încheierea de sesizare, îl constituie prevederile art. 5 alin. (1)
lit. a) din Legea nr. 221/2009 privind condamnările cu caracter
politic și măsurile administrative asimilate acestora, pronunțate
în perioada 6 martie 1945—22 decembrie 1989, publicată în
Monitorul Oficial al României, Partea I, nr. 396 din 11 iunie 2009,
și cele ale art. I și II din Ordonanța de urgență a Guvernului
nr. 62/2010 pentru modificarea și completarea Legii nr. 221/2009
privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, publicată în Monitorul Oficial al României,
Partea I, nr. 446 din 1 iulie 2010.
Din examinarea motivelor de neconstituționalitate invocate,
Curtea observă că, de fapt, în ceea ce privește critica de
neconstituționalitate a Ordonanței de urgență a Guvernului
nr. 62/2010, autorul vizează numai art. I pct. 1 și art. II din acest
act normativ.
Dispozițiile art. 5 alin. (1) lit. a) din Legea nr. 221/2009 au
fost modificate prin art. I pct. 1 din Ordonanța de urgență a
Guvernului nr. 62/2010, dispozițiile modificatoare având
următoarea redactare:
ăArt. I. — Legea nr. 221/2009 privind condamnările cu
caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
publicată în Monitorul Oficial al României, Partea I, nr. 396 din
11 iunie 2009, se modifică și se completează după cum
urmează:
1. La articolul 5 alineatul (1), litera a) se modifică și va avea
următorul cuprins:
«a) acordarea unor despăgubiri pentru prejudiciul moral
suferit prin condamnare în cuantum de până la:
1. 10.000 de euro pentru persoana care a suferit
condamnarea cu caracter politic în perioada 6 martie 1945—

MONITORUL OFICIAL AL ROMÂNIEI, PARTEA I, Nr. 500/13.VII.2011
22 decembrie 1989 sau care a făcut obiectul unor măsuri
administrative cu caracter politic;
2. 5.000 de euro pentru soțul/soția și descendenții de
gradul I;
3. 2.500 de euro pentru descendenții de gradul al II-lea;
[...]»”.
Curtea constată că art. I pct. 1 din Ordonanța de urgență a
Guvernului nr. 62/2010 modifică și completează dispozițiile de
lege criticate prin introducerea a 3 puncte ce stabilesc plafoane
maxime ale cuantumului despăgubirilor, iar fraza a doua a art. 5
alin. (1) lit. a) din lege a fost preluată și completată prin art. I
pct. 2 din Ordonanța de urgență a Guvernului nr. 62/2010
referitor la introducerea unui nou alineat al art. 5, și anume
alin. (11).
Potrivit art. 62 din Legea nr. 24/2000 privind normele de
tehnică legislativă pentru elaborarea actelor normative,
republicată în Monitorul Oficial al României, Partea I, nr. 260 din
21 aprilie 2010, dispozițiile de modificare și de completare se
încorporează, de la data intrării lor în vigoare, în actul de bază,
identificându-se cu acesta.
Prin Decizia Plenului Curții Constituționale nr. III/1995,
publicată în Monitorul Oficial al României, Partea I, nr. 259 din
9 noiembrie 1995, instanța de contencios constituțional a statuat
că, în cazul în care, după invocarea unei excepții de
neconstituționalitate în fața instanțelor judecătorești, prevederea
legală supusă controlului a fost modificată, Curtea
Constituțională se pronunță asupra constituționalității prevederii
legale, în noua sa redactare, numai dacă soluția legislativă din
legea modificată este, în principiu, aceeași cu cea dinaintea
modificării.
Or, Curtea observă că dispozițiile art. 5 alin. (1) lit. a) din
Legea nr. 221/2009, astfel cum au fost modificate și completate
prin art. I pct. 1 din Ordonanța de urgență a Guvernului
nr. 62/2010, cuprind două soluții legislative distincte, și anume:
pe de-o parte, teza întâi privind acordarea unor despăgubiri
(soluție legislativă preluată și de dispozițiile modificatoare), iar
pe de altă parte, teza a doua, adică pct. 1—3 ale lit. a),
referitoare la plafonarea cuantumului acestor despăgubiri
(soluție legislativă introdusă prin dispozițiile modificatoare).
Întrucât în cauza de față autorul excepției de
neconstituționalitate, statul român, prin Ministerul Finanțelor
Publice, critică soluția legislativă de acordare a despăgubirilor
[soluție cuprinsă și de dispozițiile art. 5 alin. (1) lit. a) din Legea
nr. 221/2009, în forma anterioară modificării], Curtea constată
că obiect al excepției de neconstituționalitate ridicate de către
acesta îl constituie, așadar, numai dispozițiile art. 5 alin. (1) lit. a)
teza întâi din Legea nr. 221/2009, modificate prin art. XIII din
Legea nr. 202/2010 privind unele măsuri pentru accelerarea
soluționării proceselor, publicată în Monitorul Oficial al României,
Partea I, nr. 714 din 26 octombrie 2010, dispoziții care, în
prezent, au următorul cuprins:
ă(1) Orice persoană care a suferit condamnări cu caracter
politic în perioada 6 martie 1945—22 decembrie 1989 sau care
a făcut obiectul unor măsuri administrative cu caracter politic,
precum și, după decesul acestei persoane, soțul sau
descendenții acesteia până la gradul al II-lea inclusiv pot solicita
instanței prevăzute la art. 4 alin. (4), în termen de 3 ani de la
data intrării în vigoare a prezentei legi, obligarea statului la:
a) acordarea unor despăgubiri pentru prejudiciul moral suferit
prin condamnare în cuantum de până la:
[...]”.

15

Art. II din Ordonanța de urgență a Guvernului nr. 62/2010 are
următorul cuprins: ăDispozițiile Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, astfel cum au fost modificate și completate
prin prezenta ordonanță de urgență, se aplică proceselor și
cererilor pentru a căror soluționare nu a fost pronunțată o
hotărâre judecătorească definitivă până la data intrării în vigoare
a prezentei ordonanțe de urgență.”
Statul român, prin Ministerul Finanțelor Publice — Direcția
Generală a Finanțelor Publice Arad, în calitate de autor al
excepției de neconstituționalitate, consideră că textul de lege
criticat încalcă prevederile constituționale ale art. 16 alin. (1) și
(2) privind egalitatea în drepturi, ale art. 111 alin. (1) privind
informarea Parlamentului de către Guvern și celelalte organe
ale administrației publice, ale art. 138 alin. (5) potrivit cărora
ăNicio cheltuială bugetară nu poate fi aprobată fără stabilirea
sursei de finanțare” și ale art. 148 alin. (2) privind integrarea în
Uniunea Europeană, în timp ce autorul excepției de
neconstituționalitate a prevederilor art. I pct. 1 și art. II din
Ordonanța de urgență a Guvernului nr. 62/2010 apreciază că
acestea aduc atingere dispozițiilor constituționale ale art. 1
alin. (5) care consacră obligativitatea respectării Constituției și a
legilor, art. 15 alin. (2) privind neretroactivitatea, cu excepția legii
penale sau contravenționale mai favorabile, art. 16 alin. (1)
potrivit căruia cetățenii sunt egali în fața legii și a autorităților
publice, art. 21 alin. (3) privind dreptul la un proces echitabil și
la soluționarea cauzelor într-un termen rezonabil, art. 52 alin. (1)
și (3) privind dreptul persoanei vătămate de o autoritate publică,
art. 115 alin. (1), (4) și (6) referitor la delegarea legislativă,
art. 124 alin. (2) și (3) privind înfăptuirea justiției și art. 148
alin. (2) referitor la integrarea în Uniunea Europeană.
Așadar, obiectul excepției de neconstituționalitate îl constituie
prevederile art. 5 alin. (1) lit. a) teza întâi din Legea nr. 221/2009
privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, precum și cele ale art. I
pct. 1 și art. II din Ordonanța de urgență a Guvernului
nr. 62/2010 pentru modificarea și completarea Legii nr. 221/2009
privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente.
Examinând excepția de neconstituționalitate, Curtea
constată că, ulterior sesizării sale, prin Decizia nr. 1.354 din
20 octombrie 2010, publicată în Monitorul Oficial al României,
Partea I, nr. 761 din 15 noiembrie 2010, Curtea Constituțională
a admis excepția de neconstituționalitate ridicată direct de
Avocatul Poporului și a constatat că dispozițiile art. I pct. 1 și
art. II din Ordonanța de urgență nr. 62/2010 — prin care se
plafonează despăgubirile prevăzute de art. 5 alin. (1) lit. a) din
Legea nr. 221/2009 — sunt neconstituționale în raport cu criticile
formulate.
Totodată, prin deciziile nr. 1.358 din 21 octombrie 2010 și
nr. 1.360 din 21 octombrie 2010, publicate în Monitorul Oficial
al României, Partea I, nr. 761 din 15 noiembrie 2010, Curtea
Constituțională a admis excepția de neconstituționalitate și a

16

MONITORUL OFICIAL AL ROMÂNIEI, PARTEA I, Nr. 500/13.VII.2011

constatat că dispozițiile art. 5 alin. (1) lit. a) teza întâi din Legea
nr. 221/2009 sunt neconstituționale.
Or, potrivit art. 29 alin. (3) din Legea nr. 47/1992 ăNu pot face
obiectul
excepției
prevederile
constatate
ca
fiind
neconstituționale printr-o decizie anterioară a Curții
Constituționale”.

Prin urmare, reținând că acest caz de inadmisibilitate a
excepției de neconstituționalitate a intervenit între momentul
sesizării Curții Constituționale și momentul pronunțării instanței
de
contencios
constituțional
asupra
excepției
de
neconstituționalitate, aceasta urmează să fie respinsă ca
devenită inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—
3, al art. 11 alin. (1) lit. A.d) și al art. 29 din Legea nr. 47/1992, cu majoritate de voturi în ceea ce privește dispozițiile art. 5 alin. (1)
lit. a) teza întâi din Legea nr. 221/2009,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 5 alin. (1) lit. a) teza întâi din Legea
nr. 221/2009 privind condamnările cu caracter politic și măsurile administrative asimilate acestora, pronunțate în perioada 6 martie
1945—22 decembrie 1989, excepție ridicată de statul român, prin Ministerul Finanțelor Publice — Direcția Generală a Finanțelor
Publice Arad, și a dispozițiilor art. I pct. 1 și art. II din Ordonanța de urgență a Guvernului nr. 62/2010 pentru modificarea și
completarea Legii nr. 221/2009 privind condamnările cu caracter politic și măsurile administrative asimilate acestora, pronunțate
în perioada 6 martie 1945—22 decembrie 1989, și pentru suspendarea aplicării unor dispoziții din titlul VII al Legii nr. 247/2005
privind reforma în domeniile proprietății și justiției, precum și unele măsuri adiacente, excepție ridicată de Corneliu Tiberiu Ciocu
în Dosarul nr. 1.086/108/2010 al Curții de Apel Timișoara — Secția civilă.
Definitivă și general obligatorie.
Pronunțată în ședința publică din data de 12 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 500/13.VII.2011 conține 16 pagini.

Prețul: 3,20 lei

&JUYDGY|524613]
ISSN 1453—4495

