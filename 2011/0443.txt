Anul 179 (XXIII) — Nr. 443

PARTEA I

LEGI, DECRETE, HOTĂRÂRI ȘI ALTE ACTE

Vineri, 24 iunie 2011

SUMAR

Nr.

Pagina

Nr.

LEGI ȘI DECRETE
80.

537.

— Lege pentru modificarea și completarea Ordonanței
de urgență a Guvernului nr. 102/2005 privind libera
circulație pe teritoriul României a cetățenilor statelor
membre ale Uniunii Europene și Spațiului Economic
European....................................................................

636.

2–7

— Decret privind promulgarea Legii pentru modificarea
și completarea Ordonanței de urgență a Guvernului
nr. 102/2005 privind libera circulație pe teritoriul
României a cetățenilor statelor membre ale Uniunii
Europene și Spațiului Economic European ................

7

99.

— Lege privind aprobarea Ordonanței de urgență a
Guvernului nr. 43/2010 pentru modificarea unor acte
normative în vederea reducerii sau simplificării
administrative a unor autorizații/avize/proceduri ca
urmare a măsurilor asumate de Guvernul României în
cadrul
Planului
de
simplificare
aferent
Memorandumului de înțelegere dintre Comunitatea
Europeană și România, semnat la București și la
Bruxelles la 23 iunie 2009 ..........................................

8

558.

— Decret pentru promulgarea Legii privind aprobarea
Ordonanței de urgență a Guvernului nr. 43/2010
pentru modificarea unor acte normative în vederea
reducerii sau simplificării administrative a unor
autorizații/avize/proceduri ca urmare a măsurilor
asumate de Guvernul României în cadrul Planului de
simplificare aferent Memorandumului de înțelegere
dintre Comunitatea Europeană și România, semnat la
București și la Bruxelles la 23 iunie 2009 ..................

HOTĂRÂRI ALE GUVERNULUI ROMÂNIEI
— Hotărâre pentru modificarea și completarea
Hotărârii Guvernului nr. 264/2003 privind stabilirea
acțiunilor și categoriilor de cheltuieli, criteriilor,
procedurilor și limitelor pentru efectuarea de plăți în
avans din fonduri publice............................................

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
118. — Ordin al ministrului administrației și internelor
privind organizarea și executarea controalelor în
Ministerul Administrației și Internelor..........................
559. — Ordin al ministrului afacerilor externe privind
supunerea regimului de control, prevăzut de
Regulamentul (CE) nr. 428/2009 al Consiliului din
5 mai 2009 de instituire a unui regim comunitar pentru
controlul exporturilor, transferului, serviciilor de
intermediere și tranzitului de produse cu dublă
utilizare, a operațiunii de export a unui strung carusel
tip SC53-DRO-8H cu accesorii denumit în comandă
ăVertical Boring Machine 4.5M” către firma BHARAT
HEAVY ELECTRICALS LIMITED FABRICATION
PLANT, Industrial Area, Jagdishpur, Distt.Sultanpur
(UP) 227817 din India ................................................

4.
637.

8

Pagina

ACTE ALE BĂNCII NAȚIONALE A ROMÂNIEI
— Ordin privind funcționarea sistemului de plăți
TARGET2-România ..................................................
— Ordin pentru desemnarea sistemelor care intră
sub incidența prevederilor Legii nr. 253/2004 privind
caracterul definitiv al decontării în sistemele de plăți și
în sistemele de decontare a operațiunilor cu
instrumente financiare ................................................

9

10–14

15

15–16

16

2

MONITORUL OFICIAL AL ROMÂNIEI, PARTEA I, Nr. 443/24.VI.2011

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru modificarea și completarea Ordonanței de urgență a Guvernului nr. 102/2005
privind libera circulație pe teritoriul României a cetățenilor statelor membre ale Uniunii Europene
și Spațiului Economic European
Parlamentul României adoptă prezenta lege.
Art. I. — Ordonanța de urgență a Guvernului nr. 102/2005
privind libera circulație pe teritoriul României a cetățenilor
statelor membre ale Uniunii Europene și Spațiului Economic
European, publicată în Monitorul Oficial al României, Partea I,
nr. 646 din 21 iulie 2005, aprobată cu modificări și completări
prin Legea nr. 260/2005, cu modificările și completările
ulterioare, se modifică și se completează după cum urmează:
1. Titlul se modifică și va avea următorul cuprins:
ăO R D O N A N Ț Ă D E U R G E N Ț Ă
privind libera circulație pe teritoriul României a
cetățenilor statelor membre ale Uniunii Europene,
Spațiului Economic European și a cetățenilor
Confederației Elvețiene”
2. Articolul 1 se modifică și va avea următorul cuprins:
ăArt. 1. — Prezenta ordonanță de urgență stabilește condițiile
de exercitare a dreptului la liberă circulație, de rezidență și de
rezidență permanentă pe teritoriul României, precum și limitele
exercitării acestor drepturi din motive de ordine publică,
securitate națională sau sănătate publică ale următoarelor
categorii de persoane:
a) cetățenii Uniunii Europene și ai statelor membre ale
Spațiului Economic European și membrii acestora de familie,
care îi însoțesc sau li se alătură;
b) cetățenii Confederației Elvețiene și membrii acestora de
familie, care îi însoțesc sau li se alătură.”
3. La articolul 2 alineatul (1), punctele 1 și 2 se modifică
și vor avea următorul cuprins:
ă1. cetățean al Uniunii Europene — orice persoană care are
cetățenia unuia dintre statele membre ale Uniunii Europene,
altul decât România;
2. stat membru — stat membru al Uniunii Europene, altul
decât România;”.
4. La articolul 2 alineatul (1), după punctul 7 se introduc
două noi puncte, punctele 8 și 9, cu următorul cuprins:
ă8. asigurare de sănătate — asigurare de sănătate în
sistemul asigurărilor sociale de sănătate din România, în
condițiile legii, alte asigurări de sănătate încheiate pe teritoriul
statelor membre care produc efecte pe teritoriul României sau al
statelor cu care România a încheiat documente internaționale
în domeniul sănătății, în condițiile prevăzute de respectivele
documente internaționale, sau orice altă asigurare de sănătate
care acoperă, pe teritoriul României, cel puțin riscurile acoperite
de asigurările de sănătate în sistemul asigurărilor sociale de
sănătate din România;
9. statut de lucrător — situația cetățenilor Uniunii Europene
care desfășoară pe teritoriul României activități dependente sau
activități independente, în condițiile legii.”

5. La articolul 3, alineatul (1) se modifică și va avea
următorul cuprins:
ăArt. 3. — (1) Cetățenii Uniunii Europene și membrii acestora
de familie care își exercită dreptul de rezidență pe teritoriul
României beneficiază de egalitate de tratament cu cetățenii
români în domeniul de aplicare a tratatelor Uniunii Europene,
sub rezerva prevederilor acestor tratate și a dispozițiilor
adoptate în aplicarea lor.”
6. La articolul 5, alineatele (3) și (4) se modifică și vor
avea următorul cuprins:
ă(3) Viza de intrare pentru persoanele prevăzute la alin. (2) se
acordă, la cerere, de misiunile diplomatice și oficiile consulare
ale României, cu aprobarea prealabilă a Centrului Național de
Vize din cadrul Ministerului Afacerilor Externe, în termen de 48
de ore și fără plata taxelor consulare. Documentele necesare
pentru eliberarea vizei de intrare se stabilesc prin norme
metodologice, aprobate prin hotărâre a Guvernului.
(4) Prin excepție de la prevederile alin. (2), membrul de
familie care nu este cetățean al Uniunii Europene este scutit de
la obligativitatea obținerii unei vize de intrare, dacă îndeplinește,
cumulativ, următoarele condiții:
a) însoțește un cetățean al Uniunii Europene sau se alătură
unui cetățean al Uniunii Europene care își exercită dreptul de
rezidență pe teritoriul României;
b) deține un document valabil, care atestă rezidența pe
teritoriul unui alt stat membru în calitate de membru de familie
al cetățeanului Uniunii Europene pe care îl însoțește sau căruia
i se alătură pe teritoriul României.”
7. La articolul 5, după alineatul (4) se introduce un nou
alineat, alineatul (5), cu următorul cuprins:
ă(5) Organele poliției de frontieră nu aplică ștampila de intrare
sau de ieșire în pașaportul persoanelor din categoria prevăzută
la alin. (4).”
8. La articolul 6, alineatul (2) se modifică și va avea
următorul cuprins:
ă(2) În situația prevăzută la alin. (1) lit. a), înainte de
comunicarea refuzului intrării pe teritoriul României, persoanei i
se acordă o perioadă de timp, pe care o consideră necesară, în
care să dovedească îndeplinirea condițiilor de intrare sau faptul
că beneficiază de dreptul la liberă circulație și rezidență pe
teritoriul României. Organele poliției de frontieră asigură tot
sprijinul necesar pentru clarificarea situației persoanei în cauză,
inclusiv prin acordarea, fără plată, a vizei de intrare pentru
membrii de familie care nu sunt cetățeni ai Uniunii Europene,
dar care însoțesc sau se alătură unui cetățean al Uniunii
Europene, după analizarea situației fiecărei persoane.”
9. Articolul 9 se abrogă.

MONITORUL OFICIAL AL ROMÂNIEI, PARTEA I, Nr. 443/24.VI.2011
10. La articolul 10 alineatul (1), partea introductivă se
modifică și va avea următorul cuprins:
ăArt. 10. — (1) Pe durata șederii în România, cetățenii Uniunii
Europene sau, după caz, membrii de familie ai acestora sunt
obligați să declare, la formațiunea competentă teritorial a
Oficiului Român pentru Imigrări, în termen de 30 de zile de la
producerea evenimentului, următoarele:”.
11. La articolul 10, alineatul (2) se modifică și va avea
următorul cuprins:
ă(2) Furtul documentelor în baza cărora se permite trecerea
frontierei de stat a României, precum și al celor eliberate de
autoritățile române, în baza prevederilor prezentei ordonanțe de
urgență, se declară la organul de poliție competent teritorial, în
termen de 48 de ore de la constatarea evenimentului.”
12. La articolul 10, după alineatul (2) se introduc trei noi
alineate, alineatele (21)—(23), cu următorul cuprins:
ă(21) Pierderea, deteriorarea sau distrugerea documentelor
eliberate de autoritățile române în baza prevederilor prezentei
ordonanțe de urgență se declară la formațiunea competentă
teritorial a Oficiului Român pentru Imigrări, în termen de 48 de
ore de la constatarea evenimentului.
(22) Documentele eliberate de autoritățile române în baza
prevederilor prezentei ordonanțe de urgență, care sunt declarate
pierdute, deteriorate, distruse sau furate, sunt nule de drept.
(23) Persoana care a găsit un document eliberat de
autoritățile române în baza prevederilor prezentei ordonanțe de
urgență este obligată să îl depună ori să îl trimită, în termen de
24 de ore, la cea mai apropiată unitate de poliție sau la cea mai
apropiată formațiune a Oficiului Român pentru Imigrări.”
13. La articolul 12, după alineatul (1) se introduce un nou
alineat, alineatul (11), cu următorul cuprins:
ă(11) Prin excepție de la prevederile alin. (1), cetățenii Uniunii
Europene care intră pe teritoriul României și sunt în căutarea
unui loc de muncă beneficiază de drept de rezidență pentru o
perioadă de până la 6 luni de la data intrării, fără îndeplinirea
vreunei condiții suplimentare.”
14. La articolul 13 alineatul (1), literele a) și d) se modifică
și vor avea următorul cuprins:
ăa) au statutul de lucrător;
.................................................................................................
d) sunt membri de familie ai unui cetățean al Uniunii
Europene care îndeplinește una dintre condițiile prevăzute la
lit. a)—c) sau ai unui cetățean român cu domiciliul ori reședința
în România.”
15. La articolul 13, alineatele (2)—(6) se modifică și vor
avea următorul cuprins:
ă(2) Dreptul de rezidență are o durată determinată de
perioada în care titularul îndeplinește condițiile de exercitare a
acestuia, prevăzute de prezenta ordonanță de urgență.
(3) Rezidentul care s-a aflat în situația prevăzută la alin. (1)
lit. a) pentru o perioadă mai mare de un an și ulterior a devenit
șomer, în condițiile legii, își păstrează dreptul de rezidență și
statutul de lucrător pe perioada în care este șomer.
(4) Rezidentul care a avut un contract de muncă cu o durată
determinată mai mică de un an sau care s-a aflat în situația
prevăzută la alin. (1) lit. a) pentru o perioadă de cel mult 12 luni
și ulterior a devenit șomer, în condițiile legii, își păstrează dreptul
de rezidență și statutul de lucrător pentru o perioadă de 6 luni de
la data la care devine șomer.
(5) Rezidentul care nu se mai află în situația prevăzută la
alin. (1) lit. a), dar care nu a devenit șomer și urmează un
program de pregătire profesională la o instituție dintre cele
prevăzute la alin. (1) lit. c), își păstrează dreptul de rezidență și
statutul de lucrător, dacă pregătirea are legătură cu domeniul în
care și-a desfășurat anterior activitatea.
(6) Pe perioada în care rezidentul aflat în situația prevăzută
la alin. (1) lit. a) se află în incapacitate temporară de muncă

3

datorată unei boli sau unui accident, acesta își menține dreptul
de rezidență și statutul de lucrător.”
16. La articolul 13, alineatul (7) se abrogă.
17. La articolul 15, partea introductivă și litera a) se
modifică și vor avea următorul cuprins:
ăArt. 15. — În vederea luării în evidență și eliberării
certificatului de înregistrare, cetățenii Uniunii Europene aflați în
situațiile prevăzute la art. 13 alin. (1) lit. a)—c) vor depune la
sediul formațiunii teritoriale competente a Oficiului Român
pentru Imigrări, în termen de 3 luni de la data intrării pe teritoriul
României, o cerere însoțită de documentul național de identitate
sau pașaportul, valabile, precum și de următoarele documente,
după caz:
a) contractul de muncă sau o adeverință eliberată de
angajator, vizate în condițiile legii, ori documente care să ateste
desfășurarea de activități independente, eliberate conform legii,
în cazul în care solicită înregistrarea pentru scopul prevăzut la
art. 13 alin. (1) lit. a);”.
18. La articolul 16, alineatele (1) și (2) se modifică și vor
avea următorul cuprins:
ăArt. 16. — (1) În vederea luării în evidență și eliberării
certificatului de înregistrare, cetățenii Uniunii Europene prevăzuți
la art. 13 alin. (1) lit. d) trebuie să depună, la sediul formațiunii
teritoriale competente a Oficiului Român pentru Imigrări, în
termen de 3 luni de la data intrării pe teritoriul României, o cerere
însoțită de documentul național de identitate sau pașaportul,
valabile, precum și de următoarele documente:
a) actul de stare civilă care atestă căsătoria sau, după caz,
documentele care atestă legătura de rudenie cu rezidentul, în
condițiile art. 10 alin. (3), ori cu cetățeanul român, în condițiile
legii, și atunci când este cazul;
b) cartea de identitate valabilă a cetățeanului român al cărui
membru de familie este.
(2) Cetățeanul Uniunii Europene aflat în una dintre situațiile
prevăzute la art. 13 alin. (1) lit. b) și c), căruia i se alătură
membrii de familie prevăzuți la art. 13 alin. (1) lit. d), este obligat
să facă dovada că deține mijloace de întreținere pentru aceștia,
de regulă cel puțin la nivelul venitului minim garantat în
România, și asigurare de sănătate.”
19. La articolul 16, după alineatul (2) se introduce un nou
alineat, alineatul (21), cu următorul cuprins:
ă(21) Cetățeanul Uniunii Europene, membru de familie al unui
cetățean român, este obligat să facă dovada asigurării de
sănătate.”
20. La articolul 17, după alineatul (3) se introduc două
noi alineate, alineatele (4) și (5), cu următorul cuprins:
ă(4) Valabilitatea certificatului de înregistrare prevăzut la
alin. (1) este de 5 ani de la data emiterii. La solicitarea cetățeanului
Uniunii Europene, certificatul de înregistrare poate fi emis pentru
o perioadă mai mică de 5 ani, dar nu mai puțin de un an.
(5) În situația continuării rezidenței pe teritoriul României,
înainte de expirarea valabilității certificatului de înregistrare,
titularul este obligat să se prezinte la formațiunea competentă
teritorial a Oficiului Român pentru Imigrări, în vederea eliberării
unui nou certificat de înregistrare.”
21. Articolul 18 se abrogă.
22. La articolul 19, partea introductivă a alineatului (1) și
alineatul (3) se modifică și vor avea următorul cuprins:
ăArt. 19. — (1) În vederea luării în evidență și eliberării cărții
de rezidență, membrii de familie prevăzuți la art. 13 alin. (11)
trebuie să depună la sediul formațiunii teritoriale competente a
Oficiului Român pentru Imigrări, în termen de 3 luni de la data
intrării pe teritoriul României, o cerere însoțită de următoarele
documente:
.................................................................................................

4

MONITORUL OFICIAL AL ROMÂNIEI, PARTEA I, Nr. 443/24.VI.2011

(3) Prevederile alin. (1) și (2) se aplică în mod corespunzător
persoanelor aflate în întreținere și partenerului, care nu sunt
cetățeni ai Uniunii Europene, situație în care vor prezenta
documente eliberate de autoritatea competentă din statul
membru de origine sau de proveniență, care să ateste aceste
calități, precum și documentele prevăzute la alin. (1) lit. a).”
23. La articolul 19 alineatul (1), litera c) se abrogă.
24. La articolul 19, după alineatul (6) se introduce un nou
alineat, alineatul (61), cu următorul cuprins:
ă(61) În cazul solicitărilor ulterioare, dacă sunt îndeplinite
prevederile prezentei ordonanțe de urgență, cartea de rezidență
se eliberează în cel mult 30 de zile de la data depunerii cererii.”
25. La articolul 20, după alineatul (2) se introduce un nou
alineat, alineatul (3), cu următorul cuprins:
ă(3) Cu cel puțin 30 de zile înaintea expirării perioadei de
valabilitate, titularul cărții de rezidență este obligat să se prezinte
la formațiunea competentă teritorial a Oficiului Român pentru
Imigrări, în vederea eliberării unei noi cărți de rezidență, în
condițiile legii.”
26. La articolul 21 alineatul (1) litera b), partea
introductivă și punctul (iii) se modifică și vor avea
următorul cuprins:
ăb) dacă se desface sau se anulează căsătoria în oricare
dintre următoarele condiții:
.................................................................................................
(iii) desfacerea căsătoriei se datorează unor circumstanțe
deosebit de dificile, precum faptul că soțul/soția care
nu are cetățenia Uniunii Europene a fost victima
violenței domestice în timpul căsătoriei;”.
27. La articolul 21 alineatul (1), litera c) se abrogă.
28. La articolul 21, după alineatul (1) se introduce un nou
alineat, alineatul (11), cu următorul cuprins:
ă(11) Partenerul care nu are cetățenia Uniunii Europene își
păstrează dreptul de rezidență până la dobândirea dreptului de
rezidență permanentă în cazul în care parteneriatul înregistrat
se desface sau se anulează, cu aplicarea în mod corespunzător
a condițiilor prevăzute la alin. (1) lit. b).”
29. La articolul 21, alineatul (2) se modifică și va avea
următorul cuprins:
ă(2) În situațiile prevăzute la alin. (1) și (11), dobândirea
ulterioară a dreptului de rezidență permanentă este condiționată
de continuarea șederii pe teritoriul României a persoanelor
prevăzute la art. 13 alin. (11) în oricare dintre situațiile prevăzute
la art. 13 alin. (1) lit. a) și b) sau în calitate de membru de familie
al unei persoane care îndeplinește una dintre aceste condiții,
dacă familia este deja constituită pe teritoriul României.”
30. La articolul 21, alineatul (3) se abrogă.
31. După articolul 21 se introduce un nou articol,
articolul 211, cu următorul cuprins:
ăArt. 211. — (1) În situația în care cetățeanul Uniunii
Europene părăsește România sau a decedat, dreptul de
rezidență al copiilor acestuia și al părintelui în îngrijirea căruia
copiii se află, indiferent de cetățenie, rămâne valabil până la
terminarea studiilor, cu respectarea următoarelor condiții
cumulative:
a) copiii locuiesc în România;
b) copiii sunt înscriși la o instituție de învățământ din
România.
(2) Persoanele care se încadrează în situațiile prevăzute la
alin. (1) și la art. 21 își păstrează dreptul de rezidență, exclusiv
cu titlu personal.”
32. La articolul 22, după alineatul (2) se introduc două
noi alineate, alineatele (21) și (22), cu următorul cuprins:
ă(21) În înțelesul alin. (1) și (2), rezidența continuă presupune
exercitarea dreptului de rezidență, în condițiile legii, în ultimii
5 ani anteriori soluționării cererii de rezidență permanentă.

Dovada continuității rezidenței cade în sarcina solicitantului și
poate fi făcută prin orice mijloc de probă.
(22) În înțelesul alin. (1), rezidența legală presupune
exercitarea dreptului de rezidență pe teritoriul României, în
condițiile legii, fără a fi întreruptă de o măsură de limitare sau
restrângere a dreptului de rezidență, potrivit prezentei ordonanțe
de urgență, ori de o măsură de îndepărtare de pe teritoriul
României, potrivit Ordonanței de urgență a Guvernului
nr. 194/2002, republicată, cu completările ulterioare.”
33. La articolul 22 alineatul (3), după litera c) se introduce
o nouă literă, litera d), cu următorul cuprins:
ăd) perioada în care a fost executată o pedeapsă privativă
de libertate pe teritoriul României, mai mică de 6 luni.”
34. La articolul 23 alineatul (1), literele a)—c) și alineatul (5)
se modifică și vor avea următorul cuprins:
ăa) au statutul de lucrător dacă, în momentul încetării
activității, au împlinit vârsta prevăzută de legislația națională în
vederea pensionării pentru limită de vârstă sau, în cazul în care
contractul de muncă încetează cu drept de pensionare
anticipată în condițiile legii, dacă au fost angajați în România cel
puțin în ultimele 12 luni și au avut o ședere continuă mai mare
de 3 ani pe teritoriul României. Pentru rezidenții care desfășoară
profesii liberale, condiția referitoare la vârsta de pensionare se
consideră îndeplinită în momentul împlinirii vârstei de 60 de ani,
dacă legea nu prevede altfel;
b) au statutul de lucrător și o ședere continuă pe teritoriul
României pentru o perioadă mai mare de 2 ani și încetează
munca din cauza pierderii totale sau a cel puțin jumătate din
capacitatea de muncă. Dacă această incapacitate este rezultatul
unui accident de muncă sau al unei boli profesionale, condiția
referitoare la durata șederii nu se aplică;
c) după o perioadă de 3 ani de rezidență, în situația
prevăzută la art. 13 alin. (1) lit. a), își desfășoară activitatea
într-un alt stat membru, menținându-și, în același timp, reședința
pe teritoriul României, unde se întorc, regulat, în fiecare zi sau
cel puțin o dată pe săptămână. La acordarea drepturilor
prevăzute la lit. a) și b), perioadele de angajare petrecute în
statul membru în care persoana în cauză lucrează vor fi
considerate ca fiind petrecute pe teritoriul României.
...............................................................................................
(5) În cazul în care cetățeanul Uniunii Europene care avea
statutul de lucrător decedează în perioada de activitate, dar
anterior dobândirii dreptului de rezidență permanentă, membrii
de familie care au gospodărit împreună cu acesta pe teritoriul
României pot dobândi dreptul de rezidență permanentă, dacă
se află în una dintre următoarele situații:
a) la data decesului cetățeanul Uniunii Europene avea o
rezidență continuă de cel puțin 2 ani pe teritoriul României;
b) decesul a survenit în urma unui accident de muncă sau a
unei boli profesionale.”
35. La articolul 23, după alineatul (5) se introduc trei noi
alineate, alineatele (6)—(8), cu următorul cuprins:
ă(6) Cetățenilor Uniunii Europene sau membrilor de familie
ai acestora care sunt de origine română sau născuți în România,
precum și celor a căror rezidență este în interesul statului român
li se poate acorda dreptul de rezidență permanentă, fără
îndeplinirea condițiilor prevăzute la art. 22 alin. (1).
(7) Minorul ai cărui părinți sunt titulari ai unui drept de
rezidență permanentă poate beneficia de dreptul de rezidență
permanentă fără îndeplinirea condițiilor prevăzute la art. 22
alin. (1) și (2), la cererea ambilor părinți, a părintelui
supraviețuitor, a părintelui căruia i-a fost încredințat prin hotărâre
judecătorească rămasă definitivă și irevocabilă sau, după caz,
a reprezentantului legal. În cazul în care numai unul dintre părinți
este titular al unui drept de rezidență permanentă pe teritoriul
României, este necesar consimțământul celuilalt părinte, dat în

MONITORUL OFICIAL AL ROMÂNIEI, PARTEA I, Nr. 443/24.VI.2011
fața reprezentantului Oficiului Român pentru Imigrări, cu ocazia
depunerii cererii sau, după caz, în formă autentică.
(8) Cetățenilor Uniunii Europene care fac dovada că au
efectuat investiții de minimum 1.000.000 de euro sau au creat
peste 100 de locuri de muncă cu normă întreagă li se poate
acorda dreptul de rezidență permanentă, fără îndeplinirea
condițiilor prevăzute la art. 22 alin. (1).”
36. La articolul 24, alineatul (2) se modifică și va avea
următorul cuprins:
ă(2) Valabilitatea documentelor prevăzute la alin. (1) este de
10 ani de la data emiterii, cu excepția celor care se eliberează
persoanelor cu vârsta de până la 14 ani, a căror valabilitate este
de 5 ani de la data emiterii.”
37. La articolul 24, după alineatul (5) se introduce un nou
alineat, alineatul (6), cu următorul cuprins:
ă(6) Cu cel puțin 30 de zile înaintea expirării perioadei de
valabilitate, titularul cărții de rezidență permanentă este obligat
să se prezinte la formațiunea competentă teritorial a Oficiului
Român pentru Imigrări, în vederea preschimbării documentului.”
38. Articolul 241 se modifică și va avea următorul
cuprins:
ăArt. 241. — (1) Cetățenii Uniunii Europene și membrii de
familie ai acestora beneficiază de dreptul de rezidență prevăzut
la art. 12 atât timp cât nu devin o sarcină excesivă pentru
sistemul național de asistență socială.
(2) Cetățenii Uniunii Europene și membrii de familie ai
acestora beneficiază de dreptul de rezidență prevăzut în
secțiunea a 2-a atât timp cât îndeplinesc condițiile prevăzute la
art. 13 și 21.
(3) Atunci când există date sau informații cu privire la
nerespectarea cadrului legal care reglementează dreptul de
rezidență, Oficiul Român pentru Imigrări poate verifica
îndeplinirea condițiilor pentru exercitarea dreptului de rezidență
de către cetățenii Uniunii Europene și membrii de familie ai
acestora. Asemenea verificări nu se efectuează în mod
sistematic.”
39. Articolul 242 se modifică și va avea următorul
cuprins:
ăArt. 242. — (1) Împotriva cetățenilor Uniunii Europene și
membrilor de familie ai acestora care nu îndeplinesc condițiile de
exercitare a dreptului de rezidență potrivit art. 241 alin. (1) și (2),
Oficiul Român pentru Imigrări poate emite o decizie de părăsire
a teritoriului României.
(2) Documentul care atestă rezidența pe teritoriul României
se anulează la data luării deciziei și se retrage cel mai târziu la
data la care această decizie este adusă la cunoștință persoanei
în cauză.
(3) Comunicarea deciziei se face în condițiile prevăzute de
normele metodologice de aplicare a prezentei ordonanțe de
urgență.
(4) Persoana împotriva căreia a fost emisă decizia de
părăsire a teritoriului are obligația de a părăsi România în
termen de o lună de la data comunicării deciziei.
(5) Decizia de părăsire a teritoriului României poate fi
contestată în termen de 10 zile de la data comunicării la Curtea
de apel în a cărei rază de competență se află structura emitentă.
Instanța soluționează cererea în termen de 30 de zile de la data
primirii acesteia. Contestația suspendă executarea deciziei de
părăsire a teritoriului României. Hotărârea instanței prin care se
soluționează contestația este definitivă și irevocabilă.
(6) Cetățenilor Uniunii Europene și membrilor de familie ai
acestora care nu au părăsit teritoriul României în termenul
prevăzut la alin. (4) le sunt aplicabile prevederile Ordonanței de
urgență a Guvernului nr. 194/2002, republicată, cu completările
ulterioare, cu privire la îndepărtarea sub escortă și, atunci când
se impune, luarea în custodie publică și tolerarea rămânerii pe
teritoriul României.”

5

40. Articolul 243 se modifică și va avea următorul
cuprins:
ăArt. 243. — (1) Decizia de părăsire a teritoriului României
nu poate fi emisă împotriva cetățenilor Uniunii Europene și a
membrilor de familie ai acestora dacă:
a) cetățeanul Uniunii Europene are statutul de lucrător;
b) cetățeanul Uniunii Europene dovedește prin orice mijloc că
este în căutarea unui loc de muncă și că are posibilități reale de
a fi angajat.
(2) Decizia de părăsire a teritoriului României nu poate fi
emisă ca o consecință automată a unei solicitări de asistență
adresată sistemului național de asistență socială.
(3) În cazul cetățenilor Uniunii Europene și al membrilor de
familie ai acestora care nu mai dețin mijloace de întreținere și
care beneficiază de asistență socială, o decizie de părăsire a
teritoriului României poate fi emisă numai dacă, în urma unei
anchete sociale, se constată că persoana în cauză a devenit o
povară excesivă pentru sistemul național de asistență socială.
(4) Ancheta socială se efectuează de către instituția publică
specializată a autorității administrației publice locale competentă
teritorial, fiind avute în vedere cel puțin următoarele elemente:
a) raportul dintre perioada de ședere pe teritoriul României și
perioada pentru care s-au acordat prestații sociale;
b) posibilitatea ca, în perioada următoare, persoana în cauză
să nu mai aibă nevoie de prestații sociale;
c) gradul de integrare în societate a persoanei în cauză și a
familiei acesteia;
d) existența unor circumstanțe personale, cum ar fi vârsta
sau starea de sănătate, familiale sau de natură economică;
e) cuantumul prestațiilor sociale acordate și ponderea
acestora în totalul mijloacelor de întreținere ale persoanei în
cauză.”
41. După articolul 243 se introduce un nou articol,
articolul 244, cu următorul cuprins:
ăArt. 244. — (1) Oficiul Român pentru Imigrări anulează, prin
decizie motivată, dreptul de rezidență în România, dacă ulterior
înregistrării rezidenței se constată că:
a) la data înregistrării rezidenței, calitatea de cetățean al
Uniunii Europene sau de membru de familie al unui cetățean al
Uniunii Europene a fost dovedită prin folosirea de informații
false, documente false sau falsificate ori prin alte mijloace
ilegale;
b) dreptul de rezidență a fost înregistrat în baza unei căsătorii
de conveniență, constatate în condițiile prevăzute de Ordonanța
de urgență a Guvernului nr. 194/2002, republicată, cu
completările ulterioare, sau în baza unui parteneriat, dacă
acesta a fost încheiat ori este declarat cu scopul de a beneficia
de drept de rezidență pe teritoriul României.
(2) Documentul care atestă rezidența pe teritoriul României
se anulează la data luării deciziei și se retrage cel mai târziu la
data la care această decizie este adusă la cunoștință persoanei
în cauză.
(3) Decizia de anulare se comunică:
a) de către Oficiul Român pentru Imigrări, dacă persoana în
cauză se află pe teritoriul României, prin decizia de returnare
emisă potrivit Ordonanței de urgență a Guvernului nr. 194/2002,
republicată, cu completările ulterioare;
b) de către Poliția de Frontieră Română, în momentul în care
persoana în cauză se prezintă la frontieră cu scopul de a intra
în România, prin înmânarea deciziei de anulare emise de Oficiul
Român pentru Imigrări.”
42. La articolul 25, alineatele (1), (2), (41), (6) și (7) se
modifică și vor avea următorul cuprins:
ăArt. 25. — (1) Autoritățile române competente pot restrânge
exercitarea dreptului la liberă circulație și rezidență pe teritoriul
României de către cetățenii Uniunii Europene sau de către
membrii de familie ai acestora numai din rațiuni de ordine

6

MONITORUL OFICIAL AL ROMÂNIEI, PARTEA I, Nr. 443/24.VI.2011

publică, securitate națională ori sănătate publică. Aceste motive
nu pot fi invocate în scopuri economice.
(2) Împotriva cetățenilor Uniunii Europene sau membrilor de
familie ai acestora, indiferent de cetățenie, care au drept de
rezidență permanentă, se pot dispune, în condițiile legii, măsuri
specifice de restrângere a dreptului la liberă circulație numai
dacă reprezintă un pericol iminent pentru ordinea publică sau
securitatea națională.
.................................................................................................
(41) Dispunerea oricărei măsuri de restrângere a dreptului
de liberă circulație pe teritoriul României al cetățenilor Uniunii
Europene și al membrilor familiilor lor trebuie luată numai cu
respectarea principiului proporționalității și trebuie să aibă la
bază exclusiv comportamentul persoanei în cauză. Acest
comportament trebuie să reprezinte o amenințare reală, actuală
și suficient de gravă pentru valorile fundamentale ale societății.
O astfel de măsură nu poate fi bazată exclusiv pe existența unei
condamnări penale anterioare. Nu pot fi acceptate motivări care
nu sunt direct legate de caz sau care sunt legate de considerații
de prevenție generală.
.................................................................................................
(6) Decizia de restrângere a dreptului de liberă circulație se
comunică cetățeanului Uniunii Europene sau membrului de
familie al acestuia, în scris, de către autoritatea care a dispus o
astfel de măsură, în condițiile legii. Decizia trebuie să conțină
prezentarea precisă și completă a tuturor motivelor de fapt și de
drept care au stat la baza dispunerii unei astfel de măsuri,
implicațiile acesteia pentru persoana în cauză, informații privind
instanța unde poate fi atacată decizia, termenul de introducere
a acțiunii și termenul în care cetățeanul Uniunii Europene sau
membrul de familie al acestuia trebuie să părăsească teritoriul
României.
(7) Instanța care judecă acțiunea introdusă împotriva unei
decizii de restrângere a dreptului la liberă circulație analizează
legalitatea deciziei, respectarea principiului proporționalității
măsurii dispuse și a condițiilor stabilite la alin. (1)—(61), precum
și faptele și circumstanțele care justifică măsura dispusă.”
43. La articolul 25, după alineatul (6) se introduce un nou
alineat, alineatul (61), cu următorul cuprins:
ă(61) Termenul în care cetățeanul Uniunii Europene sau
membrul de familie al acestuia trebuie să părăsească teritoriul
României este de o lună de la data comunicării deciziei de
restrângere a dreptului de liberă circulație, cu excepția acelor
cazuri în care autoritatea competentă emitentă a deciziei de
restrângere a dreptului de liberă circulație constată că acesta
trebuie să părăsească teritoriul României de îndată ori într-un
termen mai scurt, în scopul evitării unui risc iminent și grav de
încălcare a ordinii publice, sănătății publice sau securității
naționale. În cazul expulzării care însoțește pedeapsa închisorii,
termenul se calculează de la data executării pedepsei.”
44. După articolul 25 se introduce un nou articol,
articolul 251, cu următorul cuprins:
ăArt. 251.— (1) Deciziile de restrângere a dreptului de liberă
circulație al căror termen de părăsire a teritoriului României nu
a fost respectat și cele prin care se dispune părăsirea de îndată
a teritoriului României se pun în executare prin escortarea
persoanei în cauză până la frontieră sau până în țara de origine
de către personalul specializat al Oficiului Român pentru
Imigrări.
(2) Dacă escortarea prevăzută la alin. (1) nu se poate efectua
în 24 de ore, Oficiul Român pentru Imigrări poate solicita luarea
în custodie publică a persoanei în cauză, aplicându-se în mod
corespunzător prevederile Ordonanței de urgență a Guvernului
nr. 194/2002, republicată, cu completările ulterioare, cu privire la
luarea în custodie publică și, după caz, la tolerarea rămânerii
pe teritoriul României.”
45. La articolul 27, alineatele (6) și (9) se abrogă.

46. La articolul 27, alineatul (10) se modifică și va avea
următorul cuprins:
ă(10) Perioada pentru care un cetățean al Uniunii Europene
sau membrul de familie al unui cetățean al Uniunii Europene
poate fi declarat indezirabil este de la 1 la 10 ani, cu posibilitatea
prelungirii termenului pentru o nouă perioadă cuprinsă între
aceste limite, în cazul în care se constată că nu au încetat
motivele care au determinat luarea acestei măsuri. Prelungirea
termenului se face în condițiile prevăzute la alin. (2). Termenul
începe să curgă de la data expirării termenului prevăzut la
art. 25 alin. (61).”
47. La articolul 29, alineatul (3) se modifică și va avea
următorul cuprins:
ă(3) Exercitarea căii de atac prevăzute la alin. (1) nu are efect
suspensiv asupra măsurii de luare în custodie publică, dispusă
în condițiile art. 251 alin. (2).”
48. La articolul 30, după alineatul (1) se introduce un nou
alineat, alineatul (11), cu următorul cuprins:
ă(11) Măsura prevăzută la alin. (1) este pusă în executare de
către Oficiul Român pentru Imigrări.”
49. La articolul 30, alineatul (2) se modifică și va avea
următorul cuprins:
ă(2) Instanța poate dispune interzicerea intrării pe teritoriul
României persoanei împotriva căreia s-a dispus măsura
expulzării, pe o perioadă cuprinsă între 1 și 5 ani. Perioada de
interdicție curge de la data expirării termenului prevăzut la art. 25
alin. (61).”
50. La articolul 30, alineatul (3) se abrogă.
51. La articolul 311, după alineatul (2) se introduce un
nou alineat, alineatul (3), cu următorul cuprins:
ă(3) Procedura prevăzută la alin. (1) și (2) nu se aplică în
situația în care, deși i s-a adus la cunoștință posibilitatea
parcurgerii acestei proceduri, persoana în cauză își manifestă,
în scris, intenția de a părăsi în cel mai scurt timp teritoriul
României.”
52. La articolul 32, alineatele (3) și (4) se modifică și vor
avea următorul cuprins:
ă(3) Afecțiunile care justifică măsura nepermiterii intrării sau
a îndepărtării de pe teritoriul României pe motiv de periclitare a
sănătății publice sunt cele care au potențial epidemiologic, astfel
cum sunt prevăzute de documentele relevante ale Organizației
Mondiale a Sănătății, în măsura în care acestea fac obiectul
unor măsuri de protecție a sănătății publice prevăzute de legea
română, aplicabile cetățenilor români.
(4) Prin excepție de la prevederile art. 251 alin. (1), măsurile
de îndepărtare dispuse potrivit alin. (1) se pun în executare prin
escortarea persoanei în cauză până la frontieră de către
personalul Oficiului Român pentru Imigrări. Structurile
specializate ale Ministerului Sănătății competente teritorial pun
la dispoziție un mijloc de transport echipat corespunzător,
precum și personalul necesar, în astfel de situații.”
53. La articolul 321, alineatul (1) se modifică și va avea
următorul cuprins:
ăArt. 321. — (1) Neîndeplinirea oricăreia dintre obligațiile
stabilite la art. 10 alin. (1), (2), (21) și (23), art. 15, 16, art. 17
alin. (5), art. 19 alin. (1), art. 20 alin. (3) și la art. 24 alin. (6)
constituie contravenție și se sancționează cu amendă de la
25 lei la 50 lei.”
54. La articolul 33, alineatul (1) se modifică și va avea
următorul cuprins:
ăArt. 33. — (1) Dispozițiile prezentei ordonanțe de urgență
cu privire la cetățenii Uniunii Europene și la membrii de familie
ai acestora se aplică și cetățenilor statelor membre ale Spațiului
Economic European și ai Confederației Elvețiene, respectiv
membrilor de familie ai acestora.”

MONITORUL OFICIAL AL ROMÂNIEI, PARTEA I, Nr. 443/24.VI.2011
55. La articolul 332, după alineatul (1) se introduce un
nou alineat, alineatul (2), cu următorul cuprins:
ă(2) Cetățenilor Uniunii Europene sau membrilor de familie
ai acestora care fac dovada că sunt lucrători frontalieri potrivit
art. 1 lit. f) din Regulamentul (CE) nr. 883/2004 al Parlamentului
European și al Consiliului din 29 aprilie 2004 privind
coordonarea sistemelor de securitate socială, publicat în
Jurnalul Oficial al Uniunii Europene nr. L 166 din 30 aprilie 2004,
li se atribuie cod numeric personal, fără eliberarea unui
document care să ateste rezidența pe teritoriul României.”
56. În tot cuprinsul Ordonanței de urgență a Guvernului
nr. 102/2005, aprobată cu modificări și completări prin
Legea nr. 260/2005, cu modificările și completările
ulterioare, sintagma ăasigurare de sănătate recunoscută în
sistemul asigurărilor sociale de sănătate din România” se
înlocuiește cu sintagma ăasigurare de sănătate”.
Art. II. — (1) Certificatele de înregistrare și cărțile de
rezidență permanentă emise cetățenilor statelor membre ale
Uniunii Europene și ale Spațiului Economic European, în temeiul
Ordonanței de urgență a Guvernului nr. 102/2005, aprobată cu
modificări și completări prin Legea nr. 260/2005, cu modificările
și completările ulterioare, până la data intrării în vigoare a

7

prezentei legi, au valabilitatea de 5 și, respectiv, 10 ani de la
data emiterii.
(2) Înainte de expirarea termenului de valabilitate prevăzut
la alin. (1), titularii acestor documente au obligația să se prezinte
la formațiunea competentă teritorial a Oficiului Român pentru
Imigrări în vederea preschimbării acestora, potrivit prevederilor
Ordonanței de urgență a Guvernului nr. 102/2005, aprobată cu
modificări și completări prin Legea nr. 260/2005, cu modificările
și completările ulterioare.
(3) Oficiul Român pentru Imigrări informează în scris titularii
documentelor prevăzute la alin. (1) cu privire la stabilirea
termenelor de valabilitate pentru documentele respective, cu cel
puțin 3 luni înainte de împlinirea acestora.
Art. III. — Ordonanța de urgență a Guvernului nr. 102/2005
privind libera circulație pe teritoriul României a cetățenilor
statelor membre ale Uniunii Europene și Spațiului Economic
European, publicată în Monitorul Oficial al României, Partea I,
nr. 646 din 21 iulie 2005, aprobată cu modificări și completări
prin Legea nr. 260/2005, cu modificările și completările
ulterioare, precum și cu cele aduse prin prezenta lege va fi
republicată în Monitorul Oficial al României, Partea I, dându-se
textelor o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 6 iunie 2011.
Nr. 80.

PREȘEDINTELE ROMÂNIEI

DECRET
privind promulgarea Legii pentru modificarea
și completarea Ordonanței de urgență a Guvernului
nr. 102/2005 privind libera circulație pe teritoriul României
a cetățenilor statelor membre ale Uniunii Europene
și Spațiului Economic European
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru modificarea și completarea
Ordonanței de urgență a Guvernului nr. 102/2005 privind libera circulație pe
teritoriul României a cetățenilor statelor membre ale Uniunii Europene și Spațiului
Economic European și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 3 iunie 2011.
Nr. 537.

8

MONITORUL OFICIAL AL ROMÂNIEI, PARTEA I, Nr. 443/24.VI.2011
PARLAMENTUL ROMÂNIEI

C A M E R A D E P U TA Ț I L O R

S E N AT U L

LEGE
privind aprobarea Ordonanței de urgență a Guvernului nr. 43/2010 pentru modificarea unor acte
normative în vederea reducerii sau simplificării administrative a unor autorizații/avize/proceduri
ca urmare a măsurilor asumate de Guvernul României în cadrul Planului de simplificare aferent
Memorandumului de înțelegere dintre Comunitatea Europeană și România, semnat la București
și la Bruxelles la 23 iunie 2009
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 43 din 5 mai 2010 pentru modificarea unor acte
normative în vederea reducerii sau simplificării administrative a
unor autorizații/avize/proceduri ca urmare a măsurilor asumate
de Guvernul României în cadrul Planului de simplificare aferent
Memorandumului de înțelegere dintre Comunitatea Europeană
și România, semnat la București și la Bruxelles la 23 iunie 2009,
publicat în Monitorul Oficial al României, Partea I, nr. 316 din
13 mai 2010, cu următoarea modificare:
— La articolul III punctul 1, articolul 31 se modifică și
va avea următorul cuprins:
ăArt. 31. — (1) Pentru organizarea evidenței și
simplificarea plății drepturilor de autor și a drepturilor conexe de

către utilizatori, precum și a repartiției remunerațiilor colectate,
organismele de gestiune colectivă sunt obligate să se
informatizeze.
(2) Oficiul Român pentru Drepturile de Autor verifică
activitatea organismelor de gestiune colectivă prin intermediul
sistemului informatic al acestora, verificarea implicând doar o
funcție de citire, și nu de intervenție în sistem.
(3) Regulile privind accesul Oficiului Român pentru
Drepturile de Autor la sistemul informatic al organismelor de
gestiune colectivă se stabilesc prin decizie a directorului general
al Oficiului Român pentru Drepturile de Autor, cu obligația
consultării prealabile a acestora.”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 15 iunie 2011.
Nr. 99.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de urgență a Guvernului nr. 43/2010
pentru modificarea unor acte normative în vederea reducerii sau simplificării administrative
a unor autorizații/avize/proceduri ca urmare a măsurilor asumate de Guvernul României
în cadrul Planului de simplificare aferent Memorandumului de înțelegere dintre Comunitatea
Europeană și România, semnat la București și la Bruxelles la 23 iunie 2009
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României d e c r e t e a z ă:
Articol unic. — Se promulgă Legea privind aprobarea
Ordonanței de urgență a Guvernului nr. 43/2010 pentru
modificarea unor acte normative în vederea reducerii sau
simplificării administrative a unor autorizații/avize/proceduri ca
urmare a măsurilor asumate de Guvernul României în cadrul

Planului de simplificare aferent Memorandumului de înțelegere
dintre Comunitatea Europeană și România, semnat la București
și la Bruxelles la 23 iunie 2009, și se dispune publicarea acestei
legi în Monitorul Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 10 iunie 2011.
Nr. 558.

9

MONITORUL OFICIAL AL ROMÂNIEI, PARTEA I, Nr. 443/24.VI.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 264/2003 privind stabilirea acțiunilor
și categoriilor de cheltuieli, criteriilor, procedurilor și limitelor pentru efectuarea de plăți în avans
din fonduri publice
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 264/2003 privind
stabilirea acțiunilor și categoriilor de cheltuieli, criteriilor,
procedurilor și limitelor pentru efectuarea de plăți în avans din
fonduri publice, republicată în Monitorul Oficial al României,
Partea I, nr. 109 din 5 februarie 2004, cu modificările și
completările ulterioare, se modifică și se completează, după
cum urmează:
1. La articolul 4, alineatul (1) se modifică și va avea
următorul cuprins:
ăArt. 4. — (1) Ordonatorul de credite are obligația de a solicita
contractorului un instrument de garantare emis în condițiile legii
de o societate bancară sau de o societate de asigurări.”
2. La articolul 4, după alineatul (1) se introduce nou
alineat, alineatul (11), cu următorul cuprins:
ă(11) Garanția din instrumentul de garantare prevăzut la
alin. (1) trebuie să fie irevocabilă și să prevadă că plata garanției
se va executa necondiționat, respectiv la prima cerere a
beneficiarului, pe baza declarației acestuia cu privire la culpa
persoanei garantate.”

3. La articolul 4, alineatul (4) se abrogă.
4. La anexa nr. 1, la punctul II ăPrestări de servicii”, după
numărul curent 19 se introduce un nou număr curent,
numărul curent 20, cu următorul cuprins:
Nr.
crt.

Acțiuni și categorii de cheltuieli

...
..................................
ă20. Prestări de servicii pentru
realizarea acțiunilor din cadrul
programelor
Ministerului
Dezvoltării
Regionale
și
Turismului
..................................

Criterii, proceduri, limite maxime
de acordare a avansurilor

..................................
a) existența unor contracte
ferme încheiate în condițiile legii
b) se pot acorda avansuri de
până la 30% din valoarea
contractului
..................................”

5. Anexa nr. 2 se abrogă.
6. Articolul 14 se modifică și va avea următorul cuprins:
ăArt. 14. — Anexa nr. 1 face parte integrantă din prezenta
hotărâre.”

PRIM-MINISTRU

EMIL BOC
Contrasemnează:
Ministrul mediului și pădurilor,
László Borbély
Ministrul dezvoltării regionale și turismului,
Elena Gabriela Udrea
Ministrul finanțelor publice,
Gheorghe Ialomițianu

București, 22 iunie 2011.
Nr. 636.

10

MONITORUL OFICIAL AL ROMÂNIEI, PARTEA I, Nr. 443/24.VI.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
privind organizarea și executarea controalelor în Ministerul Administrației și Internelor
Pentru executarea în mod unitar a dispozițiilor legale privind organizarea și executarea controalelor în Ministerul
Administrației și Internelor,
în temeiul dispozițiilor art. 7 alin. (4) din Ordonanța de urgență a Guvernului nr. 30/2007 privind organizarea și funcționarea
Ministerului Administrației și Internelor, aprobată cu modificări prin Legea nr. 15/2008, cu modificările și completările ulterioare,
ministrul administrației și internelor emite următorul ordin:
CAPITOLUL I
Dispoziții generale
Art. 1. — Prezentul ordin reglementează organizarea și
executarea controalelor în Ministerul Administrației și Internelor,
denumit în continuare MAI, prin stabilirea următoarelor
elemente:
a) conceptul și tipurile de control;
b) scopul și principiile care stau la baza executării
controalelor;
c) competențele structurilor și personalului cu atribuții de
control;
d) obiectivele și modalitățile de desfășurare a controlului;
e) documentele elaborate pentru materializarea acțiunilor de
control;
f) măsurile propuse de personalul cu atribuții de control
pentru îmbunătățirea activității instituționale.
Art. 2 — (1) Dispozițiile prezentului ordin se aplică tuturor
categoriilor de personal, astfel cum este definit de Ordonanța
de urgență a Guvernului nr. 30/2007 privind organizarea și
funcționarea Ministerului Administrației și Internelor, aprobată cu
modificări prin Legea nr. 15/2008, cu modificările și completările
ulterioare.
(2) Dispozițiile prezentului ordin se aplică și personalului din
serviciile publice comunitare de evidență a persoanelor,
serviciile publice comunitare regim permise de conducere și
înmatriculare a vehiculelor și serviciile publice comunitare pentru
eliberarea și evidența pașapoartelor simple, exclusiv pentru
exercitarea competențelor privind coordonarea și controlul
metodologic ale activității acestora.
(3) Activitățile care prin acte normative de același nivel sau
superior sunt date în competența de control a altor organisme se
exceptează de la prevederile prezentului ordin.
Art. 3. — În sensul prezentului ordin, expresiile și termenii
utilizați au următorul înțeles:
a) entități MAI — unitățile aparatului central, instituțiile și
structurile aflate în subordinea sau coordonarea MAI și unitățile
din subordinea acestora;
b) conducătorii entităților MAI — șefi și comandanți ai
entităților MAI;
c) structurile de control — direcții, servicii, birouri sau
compartimente care au atribuții de control, organizate la nivelul
entităților MAI, cu excepția Corpului de control al ministrului;
d) personal de control — personalul care exercită atribuții de
control, în condițiile prezentului ordin;
e) personal supus controlului — personalul entităților MAI, a
cărui activitate este supusă controlului.

CAPITOLUL II
Concept și tipuri de control, scopul și principiile care stau
la baza executării controalelor
Art. 4. — (1) În sensul prezentului ordin, controlul
desemnează activitatea specifică ce constă în analiza,
verificarea și măsurarea realizării cantitative și calitative a unor
performanțe, sarcini sau lucrări, compararea acestora cu
obiectivele planificate și indicarea măsurilor ce se impun pe
parcursul ori la sfârșitul acestei activități pentru menținerea stării
de normalitate a activității organizației.
(2) În cadrul MAI se organizează și se execută următoarele
tipuri de control:
a) inspecția — controlul general, ierarhic superior și
planificat, dispus de către ministrul administrației și internelor,
care vizează o examinare complexă, multidisciplinară a activității
entităților MAI, în scopul evaluării modului de îndeplinire a
sarcinilor stabilite prin planurile strategice sau proprii și de
realizare a obiectivelor planificate, a competenței și capacității
conducătorilor entităților MAI ori ale celorlalte persoane cu funcții
de conducere din competența de numire a conducerii MAI sau
superioară, precum și în scopul identificării și corectării
deficiențelor, disfuncțiilor ori neregulilor constatate;
b) controlul de fond — activitatea de verificare internă,
planificată, dispusă de conducătorii entităților MAI, în scopul
evaluării activității structurilor subordonate ori ale celor pe care
le coordonează și controlează metodologic, a competenței și
capacității persoanelor cu funcții de conducere din cadrul
acestora, al identificării și corectării deficiențelor, disfuncțiilor sau
neregulilor constatate;
c) controlul tematic — activitatea de verificare, de regulă,
inopinată, prin care se urmăresc constatarea, analizarea,
evaluarea, îndrumarea și/sau sprijinul unei/unor activități
determinate.
Art. 5. — (1) Executarea controalelor se face în scopul
creșterii eficacității activității desfășurate de entitățile MAI, prin
compararea rezultatelor obținute — a valorilor ce caracterizează
starea unităților la un moment dat — cu standardele specificate
prin strategii, programe/planuri strategice și proprii — valorile
planificate, al identificării neregulilor și soluționării problemelor
cu care se confruntă echipa managerială, precum și al stabilirii
măsurilor optime pentru prevenirea unor deficiențe sau
disfuncții.
(2) La nivelul instituțiilor prefectului, executarea controalelor
se face în scopul evaluării activității cu privire la modul în care
se realizează:
a) verificarea legalității actelor adoptate sau emise de către
autoritățile administrației publice locale;
b) monitorizarea realizării în unitățile administrativ-teritoriale
a obiectivelor cuprinse în Programul de guvernare, potrivit
competenței;

MONITORUL OFICIAL AL ROMÂNIEI, PARTEA I, Nr. 443/24.VI.2011
c) verificarea nivelului de îndeplinire a măsurilor întreprinse
de către președinții consiliilor județene și primari, în calitatea
acestora de reprezentanți ai statului în unitatea administrativteritorială, potrivit legii;
d) exercitarea altor atribuții specifice prevăzute de lege.
Art. 6. — Principiile care stau la baza executării controalelor
sunt:
a) principiul legalității — presupune ca toate activitățile
specifice controlului să fie desfășurate cu respectarea
prevederilor Constituției și ale legislației în materie;
b) principiul obiectivității — presupune o evaluare corectă și
reală a rezultatelor obținute, a cauzelor care au determinat
neregulile și a măsurilor necesare înlăturării ori diminuării
efectelor negative și integrării celor pozitive;
c) principiul responsabilității — personalul ce execută
activități de control răspunde pentru corectitudinea și
plenitudinea constatărilor, precum și de acțiunile susținute în
procesul de control;
d) principiul eficacității — se referă la oportunitatea și
finalitatea controlului, în scopul atingerii obiectivelor propuse;
e) principiul eficienței — are în vedere maximizarea
rezultatelor activității de control în raport cu resursele utilizate:
umane, financiare, de timp;
f) principiul prevenției — presupune prevederea și
identificarea posibilelor erori și nereguli în scopul prevenirii
acestora pe întreg parcursul desfășurării procesului de
management;
g) principiul viziunii unitare — activitatea de control trebuie să
aibă la bază o viziune unitară a problematicii, atât în sensul
reglementărilor, cât și al generalizării experienței pozitive;
h) principiul coordonării și cooperării unitare — în sensul că
unitatea centrală de control coordonează toate activitățile de
control și în același timp cooperează cu structurile implicate;
i) principiul perfecționării — presupune perfecționarea
personalului care efectuează activitatea de control, precum și
diseminarea informațiilor, a bunelor practici și a instrumentelor
de lucru în domeniu;
j) principiul continuității — activitățile de control trebuie să
aibă un caracter permanent;
k) principiul libertății — presupune ca, în exercitarea activității
de control, să fie respectate drepturile și libertățile fundamentale
ale omului, aferente persoanelor implicate.
CAPITOLUL III
Reguli generale privind competența
Art. 7. — (1) Corpul de control al ministrului este structura
operativă centrală constituită la nivel de direcție generală, aflată
în subordinea directă a ministrului administrației și internelor,
care are competență materială și teritorială generală în
executarea controalelor la entitățile MAI.
(2) Corpul de control al ministrului efectuează inspecții și
controale tematice.
(3) Inspecția se execută la entitățile MAI, precum și la
autorități ale administrației publice locale, potrivit legii.
(4) Controalele tematice se efectuează, de regulă, la
entitățile MAI ai căror conducătorii sunt în competența de numire
a conducerii MAI sau superioară, inclusiv la instituțiile
prefectului.
(5) La ordinul ministrului administrației și internelor, controale
tematice se efectuează la orice entitate MAI.
Art. 8. — Structurile de control execută controale de fond și
controale tematice la entitățile MAI ai căror conducători sunt în
subordinea persoanelor care au dispus controlul.
Art. 9. — Structurile de control care au atribuții privind
coordonarea și controlul metodologic evaluează activitatea
serviciilor publice comunitare organizate la nivelul consiliilor

11

locale, consiliilor județene și al instituției prefectului potrivit
competențelor stabilite prin lege entităților MAI în structura
cărora funcționează.
CAPITOLUL IV
Organizarea și executarea controalelor
SECȚIUNEA 1
Dispoziții comune

Art. 10. — În vederea planificării controalelor, anual, se
aprobă următoarele documente:
a) planul unic de inspecții — de către ministrul administrației
și internelor, la propunerea Corpului de control al ministrului;
b) planul unic de control — de către conducătorii entităților
MAI care dispun executarea controalelor de fond.
Art. 11. — (1) Cu ocazia executării controalelor se urmărește
realizarea obiectivelor generale și a unor obiective specifice.
(2) Obiectivele generale urmărite cu ocazia executării
controalelor vizează, după caz, următoarele:
a) modul de îndeplinire a obiectivelor stabilite în strategii și
planuri de acțiuni care privesc activitatea entității MAI supusă
controlului;
b) modul de implementare și dezvoltare a sistemului de
control managerial intern;
c) evaluarea eficienței acțiunilor organizate prin prisma
raportului dintre resursele alocate și rezultatele obținute, din
perspectiva siguranței cetățeanului și a comunității;
d) existența și aplicabilitatea programelor strategice de
prevenire, identificare și combatere a infracționalității,
capacitatea de operaționalizare și raționalizare a resurselor
umane în concordanță cu nevoile operative;
e) existența și eficacitatea unor programe operative
specifice/planuri
de
măsuri
pentru
eliminarea
cauzelor/vulnerabilităților ce determină un nivel ridicat de risc
infracțional;
f) capacitatea managerială de implementare a unui program
coerent și continuu de pregătire, instruire, perfecționare și
antrenament, în relaționare directă cu specificul atribuțiilor;
g) organizarea și executarea activităților specifice conform
atribuțiilor funcționale, în limita competențelor conferite de lege
personalului de control;
h) activitatea de management resurse umane, a ordinii
interioare și a stării disciplinare;
i) organizarea activităților pentru creșterea capacității de
răspuns a structurii/instituției în situații deosebite și a capacității
operative, de intervenție și cooperare;
j) activitatea de organizare și respectarea disciplinei în
domeniu, asigurarea cu personal și evidența acestuia;
k) activitatea de înzestrare și respectarea disciplinei în
domeniu;
l) activitatea de management logistic;
m) activitatea medicală și sanitar-veterinară;
n) activitatea financiar-contabilă;
o) activitatea de comunicații și informatică;
p) activitatea de secretariat, relații publice, relații cu publicul,
arhivă și informare-documentare;
q) activitatea de protecție a informațiilor clasificate;
r) activitatea juridică;
s) pregătirea pentru reacții în situații de criză și logistica
pentru stări excepționale;
t) competența managerială și diagnoza climatului
organizațional, gradul de încredere al comunității și imaginea
instituțiilor în rândul opiniei publice.
(3) Obiectivele specifice urmărite cu ocazia executării
controalelor se stabilesc în planurile prevăzute la art. 12 alin. (1).

12

MONITORUL OFICIAL AL ROMÂNIEI, PARTEA I, Nr. 443/24.VI.2011

(4) În cazul controalelor efectuate la structuri operative, se
verifică și se evaluează inclusiv modul de utilizare a bazelor de
date.
Art. 12. — (1) Controlul se execută pe baza planului de
inspecție, planului de control de fond sau planului de control
tematic, după caz.
(2) Planurile prevăzute la alin. (1), denumite generic planuri
de control, se aprobă de către:
a) ministrul administrației și internelor, pentru controalele
executate de Corpul de control al ministrului;
b) conducătorul entității MAI care a dispus controlul, pentru
controale executate de structurile de control.
(3) Planurile de control au următoarea structură:
a) scopul și obiectivele controlului;
b) perioada de activitate supusă controlului;
c) componența comisiei de control și a subcomisiilor;
d) durata de desfășurare a controlului.
Art. 13. — (1) Controlul se execută de o comisie de control
formată din personal al Corpului de control al ministrului sau al
structurii de control, precum și, după caz, din specialiști ai altor
structuri.
(2) Comisia de control este condusă de un președinte,
calitate care revine:
a) directorului general al Corpului de control al ministrului sau
adjunctul acestuia — pentru inspecțiile și controalele tematice
executate de Corpul de control al ministrului. Pentru controalele
tematice, calitatea de președinte al comisiei de control o poate
avea și o persoană încadrată într-o funcție de șef serviciu la
Corpul de control al ministrului;
b) persoanei cu funcție de conducere, numită prin ordin
sau dispoziție a conducătorului entității MAI care a dispus
controlul — pentru controalele de fond și controalele tematice
dispuse de aceste entități MAI.
(3) Pentru urmărirea îndeplinirii obiectivelor generale
prevăzute la art. 11 alin. (2), în componența comisiei de control
sunt cooptați, la solicitarea președintelui acesteia, specialiști cu
experiență profesională în domeniul evaluat.
(4) Specialiștii prevăzuți la alin. (1) provin din:
a) unități ale aparatului central și instituții/structuri aflate în
subordinea/coordonarea MAI, desemnați de conducătorii
acestora, cu ocazia executării de către Corpul de control al
ministrului a inspecțiilor și controalelor tematice;
b) entitățile MAI ai căror conducători au dispus executarea
controalelor de fond sau a controalelor tematice.
(5) Pe durata executării controlului, specialiștii cooptați se
subordonează președintelui comisiei de control.
SECȚIUNEA a 2-a
Organizarea și executarea controlului

Art. 14. — (1) Președintele comisiei de inspecție sau control
de fond răspunde de pregătirea controlului, sens în care
dispune, cu cel puțin 5 zile înaintea declanșării activității,
măsurile necesare documentării și instruirii membrilor comisiei
în legătură cu specificul misiunilor și sarcinilor entităților MAI
supuse controlului, cunoașterea legislației, a ordinelor,
instrucțiunilor și dispozițiilor de linie.
(2) În termenul prevăzut la alin. (1), președintele comisiei de
inspecție sau control de fond ia măsuri de înștiințare a
conducătorului entității MAI supuse controlului, cu privire la data
începerii și perioada executării controlului, precum și cu privire
la obligația întocmirii unui raport de informare până la data
declanșării controlului, al cărui model este prevăzut în anexa nr. 1.
Art. 15. — (1) Inspecția sau controlul de fond debutează prin
prezentarea de către președintele comisiei, la sediul entității MAI
supuse controlului, a scopului, obiectivelor controlului și a
componenței comisiei și subcomisiilor de control.

(2) După finalizarea prezentării prevăzute la alin. (1),
conducătorul entității MAI supuse inspecției sau controlului de
fond prezintă raportul de informare și personalul cu funcții de
conducere.
Art. 16. — (1) În cazul controalelor tematice, înaintea
declanșării activității, președintele comisiei de control asigură
pregătirea controlului, desfășurând activitățile prevăzute la
art. 14 alin. (1), fără a fi obligatorie înștiințarea conducătorului
entității MAI supuse controlului.
(2) În situația în care președintele comisiei de control tematic
l-a înștiințat pe conducătorul entității MAI supuse controlului cu
privire la executarea activității, la solicitarea președintelui
comisiei de control acesta are obligația de a întocmi un raport de
informare.
(3) Dispozițiile art. 15 se aplică și în cazul controalelor
tematice.
Art. 17. — (1) Pe timpul controlului, atât personalul de
control, cât și personalul supus controlului trebuie să adopte o
conduită ireproșabilă, în deplină concordanță cu reglementările
legale în vigoare, fiindu-i interzis să recurgă la amenințări,
intimidări, promisiuni ori violențe, inclusiv asupra petenților sau
martorilor, cu scopul de a obține mărturisiri, rapoarte sau
declarații ori de a influența rezultatul unor verificări sau
constatări.
(2) Personalul supus controlului este obligat să pună la
dispoziția comisiei de control toate materialele și documentele
întocmite sau deținute în exercitarea atribuțiilor de serviciu și să
furnizeze toate datele și informațiile care au legătură cu
îndeplinirea sarcinilor de serviciu.
Art. 18. — (1) În cazul în care personalul supus controlului
s-a internat în spital sau a intrat în concediu medical, controlul
se realizează în lipsa acestuia. În această situație, președintele
comisiei de control poate solicita structurii medicale competente
verificarea modului de respectare a reglementărilor privind
acordarea concediilor medicale în rețeaua sanitară proprie și a
celor privind acordarea asistenței medicale în MAI.
(2) La solicitarea președintelui comisiei de control, șeful
componentei de resurse umane din cadrul entității MAI supuse
controlului are obligația de a comunica în scris, de îndată, data
prezentării la serviciu a personalului prevăzut la alin. (1).
(3) Personalului prevăzut la alin. (1) i se aduce la cunoștință
rezultatul controlului în părțile care îl privesc, din oficiu, în termen
de 5 zile de la data înregistrării comunicării prevăzute la alin. (2),
numai dacă au fost reținute aspecte imputabile acestuia, sau, la
cerere, de către:
a) comisia de control, dacă persoana vizată este
conducătorul entității MAI supuse controlului;
b) conducătorul entității MAI supuse controlului, dacă
persoana vizată se află în subordinea acestuia.
Art. 19. — Pentru atingerea obiectivelor controlului se pot
desfășura activități, cu respectarea prevederilor legale în
vigoare, după cum urmează:
a) verificarea și ridicarea unor înscrisuri sau documente;
b) constatarea la fața locului a unor situații de fapt;
c) controlul activității unor persoane;
d) solicitarea de rapoarte/declarații, inventarieri, revizii,
controale financiar-contabile;
e) solicitarea unor puncte de vedere, de specialitate;
f) orice alte activități necesare desfășurării controlului,
permise de lege.
Art. 20. — (1) Pe timpul controlului, membrii comisiei de
control întocmesc note de constatare, în exemplar unic, conform
modelului prevăzut în anexa nr. 2. Acestea conțin principalele
concluzii rezultate la sfârșitul evaluării fiecărui domeniu de
activitate, fiecărei structuri a entității MAI supuse controlului sau
autorități a administrației publice locale.

MONITORUL OFICIAL AL ROMÂNIEI, PARTEA I, Nr. 443/24.VI.2011
(2) Notele de constatare se aduc la cunoștința, sub
semnătură, a conducătorilor entității MAI supuse controlului și
personalului vizat.
(3) Conducătorii entității MAI supuse controlului și personalul
acesteia pot contesta, în scris, motivat, conținutul notelor de
constatare.
(4) Contestațiile prevăzute la alin. (3) se depun la
președintele comisiei de control prin secretariatul entității MAI
supuse controlului, în termen de 24 de ore de la aducerea la
cunoștință a conținutului notelor de constatare.
(5) Verificarea temeiniciei contestațiilor se efectuează de
către președintele comisiei de control, care admite sau respinge
contestația, motivat.
(6) Admiterea sau respingerea contestației se pronunță și se
comunică de către președintele comisiei de control, în scris,
contestatarilor până la încheierea controlului.
(7) În situația admiterii contestației, conținutul notei de
constatare se modifică, completează sau anulează, după caz, în
mod corespunzător, cu respectarea procedurii menționate la
alin. (2).
Art. 21. — (1) Atunci când, pe timpul executării controlului,
personalul supus controlului comite abateri disciplinare,
președintele comisiei de control sesizează în scris cu privire la
acest aspect pe conducătorii entităților MAI supuse controlului,
în vederea dispunerii măsurilor legale.
(2) Dacă se constată că anterior inițierii controlului au fost
săvârșite nereguli care constituie abateri disciplinare, prin
raportul de control, președintele comisiei de control propune
aprobarea unor măsuri, potrivit legii.
(3) În cazul în care pe timpul executării controlului rezultă
indicii temeinice că a fost prejudiciat patrimoniul entității MAI
supuse controlului, președintele comisiei de control, în baza
sesizării membrilor acesteia, dispune în scris măsuri potrivit
dispozițiilor legale.
(4) Dacă se constată săvârșirea unor infracțiuni de către
personalul entității MAI supuse controlului, membrii comisiei de
control sesizează organul competent să efectueze urmărirea
penală, în condițiile legii. Actul de sesizare împreună cu
mijloacele de probă se înaintează organului competent de către
președintele comisiei de control.
Art. 22. — (1) În situația în care obiectivele stabilite prin
planul de control nu au fost realizate, perioada de executare a
controlului se poate prelungi până la realizarea acestora, la
propunerea președintelui comisiei de inspecție, control de fond
sau control tematic, cu aprobarea persoanei care a dispus
executarea inspecției sau controlului.
(2) Atunci când președintele comisiei de control apreciază că
obiectivele controlului au fost atinse, declară închis controlul,
prin informarea în scris a conducătorului entității MAI supuse
controlului.
Art. 23. — (1) Constatările efectuate pe timpul controlului,
concluziile și măsurile propuse de comisia de control se
materializează:
a) într-un raport de inspecție;
b) într-un raport de control de fond;
c) într-un raport de control tematic.
(2) Raportul de control se elaborează de comisia de control
în termen de 20 de zile de la închiderea acestuia, pe baza
notelor de constatare, și se supune aprobării persoanei care a
dispus executarea controlului.
(3) Raportul de control cuprinde:
a) principalele realizări;
b) deficiențele, disfuncțiile, neregulile și planul cu măsuri de
ordin organizatoric, administrativ și disciplinar pentru remedierea
acestora;
c) alte aspecte care pot contribui la creșterea eficacității și
eficienței activităților inspectate.

13

(4) Prin raportul de inspecție sau control de fond se poate
propune și recompensarea personalului a cărui activitate a fost
supusă controlului.
Art. 24. — Raportul de control aprobat în condițiile art. 23
alin. (2) se comunică de către președintele comisiei de control:
a) conducătorului ierarhic superior conducătorului entității
MAI supuse controlului, în vederea luării măsurilor necesare
pentru preîntâmpinarea aspectelor negative constatate sau
diseminarea aspectelor pozitive — bunele practici;
b) conducătorului entității MAI supuse controlului, pentru
punerea în aplicare a măsurilor dispuse.
Art. 25. — (1) Raportul privind stadiul realizării măsurilor
prevăzute în raportul de control al Corpului de control al
ministrului se întocmește de către conducătorul entității MAI
supuse controlului, iar conducătorul ierarhic superior al acestuia
îl înaintează Corpului de control al ministrului, astfel:
a) în termen de 3 luni de la data comunicării raportului de
control, potrivit art. 24;
b) în termenele stabilite în raportul de control.
(2) În cazul în care, din motive obiective, anumite măsuri
prevăzute în raportul de control al Corpului de control al
ministrului nu pot fi îndeplinite în termenele stabilite,
conducătorul ierarhic superior care are obligația de a înainta
raportul poate solicita președintelui comisiei de control prevăzut
în art. 13 alin. (2) lit. a) prorogarea acestora. Termenele
prevăzute la alin. (1) se prorogă de ministrul administrației și
internelor.
Art. 26. — Corpul de control al ministrului poate verifica
modul de executare a măsurilor stabilite, în termen de 6 luni de
la prezentarea raportului de control.
CAPITOLUL V
Dispoziții finale
Art. 27. — În vederea întocmirii planului unic de inspecție,
conducătorii entităților MAI informează Corpul de control al
ministrului, până la data de 15 decembrie, despre controalele
executate în anul curent și cele planificate pentru anul următor.
Art. 28. — Controalele se execută concomitent cu
desfășurarea activităților curente de către entitățile MAI supuse
controlului, acordându-se sprijin pentru înlăturarea deficiențelor,
disfuncțiilor sau neregulilor constatate și a cauzelor care le-au
generat.
Art. 29. — Corpul de control al ministrului verifică și
monitorizează modalitățile în care conducătorii entităților MAI
organizează și execută activitățile de control stabilite prin
prezentul ordin, precum și controlul managerial intern.
Art. 30. — Unitățile aparatului central, instituțiile și structurile
aflate în subordonarea sau coordonarea MAI înaintează
Corpului de control al ministrului, în format electronic,
regulamentele proprii de organizare și funcționare, ordinele,
instrucțiunile, metodologiile, dispozițiile care le reglementează
activitatea internă, precum și rapoartele privind concluziile
controalelor de fond și tematice efectuate, în termen de 5 zile de
la aprobarea acestora.
Art. 31. — Nerespectarea prevederilor prezentului ordin
atrage răspunderea disciplinară, administrativă, civilă sau
penală, după caz, potrivit legii.
Art. 32. — Directorul general al Corpului de control al
ministrului și conducătorii entităților MAI care dispun executarea
controalelor sunt direct răspunzători de buna organizare și
desfășurare a activităților de control, potrivit prevederilor
prezentului ordin.
Art. 33. — Anexele nr. 1 și 2 fac parte integrantă din prezentul
ordin.
Art. 34. — La data intrării în vigoare a prezentului ordin,
Ordinul ministrului internelor și reformei administrative
nr. 318/2007 privind organizarea și executarea inspecțiilor și

14

MONITORUL OFICIAL AL ROMÂNIEI, PARTEA I, Nr. 443/24.VI.2011

controalelor în Ministerul Administrației și Internelor, publicat în
Monitorul Oficial al României, Partea I, nr. 710 din 22 octombrie
2007, se abrogă.

Art. 35. — Prezentul ordin intră în vigoare în termen de
30 de zile de la data publicării în Monitorul Oficial al României,
Partea I.

Ministrul administrației și internelor,
Constantin-Traian Igaș
București, 16 iunie 2011.
Nr. 118.
ANEXA Nr. 1

Antetul entității MAI1
RAPORT DE INFORMARE2

1. Scurt istoric:
a) acte normative în baza cărora a fost înființată entitatea MAI;
b) evoluția în timp a entității MAI prin prisma reorganizărilor structurale.
2. Realizările obținute în perioada supusă inspecției/controlului de fond, pe linia îndeplinirii atribuțiilor, misiunilor și sarcinilor
specifice:
a) indicatori și situații statistice comparative pe etape de timp;
b) măsuri pentru eficientizarea activităților, stabilite de alte structuri de control, precum și cele proprii, monitorizarea
acestora și stadiul îndeplinirii lor.
3. Greutăți care au impietat activitatea entității MAI.
4. Disfuncții și nereguli identificate în activitatea proprie, pe domenii de activitate.
.......................................................
(Se vor înscrie funcția, numele, prenumele și semnătura conducătorului entității MAI)

1
2

Conform definiției prevăzute la art. 3 lit. a) din ordin.
Raportul de informare se întocmește de către conducătorul entității MAI ce urmează a fi supusă inspecției sau controlului de fond.

ANEXA Nr. 2

Antetul entității MAI
N O T Ă D E C O N S TATA R E

cuprinzând principalele concluzii rezultate în urma ........................................................................... efectuat pe linie
(denumirea tipului de control)

de ...................................................................................... la .....................................................
(denumirea obiectivului sau domeniului de activitate verificat)

(denumirea entității MAI)

1. Modul de îndeplinire a sarcinilor și atribuțiilor specifice (baza legală și realizări)
2. Greutăți întâmpinate
3. Nereguli și disfuncționalități constatate
4. Neajunsuri remediate pe timpul efectuării controlului (măsuri proactive)
Comisia de control
...................................................................................................
...................................................................................................
...................................................................................................
...................................................................................................

Entitatea MAI supusă controlului
...................................................................................................
...................................................................................................
...................................................................................................
...................................................................................................

(Se vor înscrie funcția, numele, prenumele și semnătura membrilor comisiei
de control ce au participat la efectuarea verificărilor, data.)

(Se vor face mențiuni potrivit dispozițiilor art. 20 alin. (2) din ordin
și cu privire la data luării la cunoștință sub semnătură.)

din partea:
...................................................................................................
(Se vor menționa denumirea entității MAI din care face parte specialistul
cooptat în comisia prevăzută la art. 13 alin. (1) din ordin, funcția, numele,
prenumele și semnătura acestuia, data.)

MONITORUL OFICIAL AL ROMÂNIEI, PARTEA I, Nr. 443/24.VI.2011

15

MINISTERUL AFACERILOR EXTERNE

ORDIN
privind supunerea regimului de control, prevăzut de Regulamentul (CE) nr. 428/2009
al Consiliului din 5 mai 2009 de instituire a unui regim comunitar pentru controlul exporturilor,
transferului, serviciilor de intermediere și tranzitului de produse cu dublă utilizare, a operațiunii
de export a unui strung carusel tip SC53-DRO-8H cu accesorii denumit în comandă ăVertical Boring
Machine 4.5M” către firma BHARAT HEAVY ELECTRICALS LIMITED FABRICATION PLANT,
Industrial Area, Jagdishpur, Distt.Sultanpur (UP) 227817 din India
În conformitate cu prevederile art. 4 alin. (1) din Regulamentul (CE) nr. 428/2009 al Consiliului din 5 mai 2009 de instituire
a unui regim comunitar pentru controlul exporturilor, transferului, serviciilor de intermediere și tranzitului de produse cu dublă
utilizare,
ținând seama de prevederile art. 7 din Ordonanța de urgență a Guvernului nr. 119/2010 privind regimul de control al
operațiunilor cu produse cu dublă utilizare,
în temeiul art. 4 alin (5) din Hotărârea Guvernului nr. 100/2004 privind organizarea și funcționarea Ministerului Afacerilor
Externe, cu modificările și completările ulterioare,
ministrul afacerilor externe emite următorul ordin:
Art. 1. — Se supune regimului de control, prevăzut de
Regulamentul (CE) nr. 428/2009 al Consiliului din 5 mai 2009
de instituire a unui regim comunitar pentru controlul
exporturilor, transferului, serviciilor de intermediere și
tranzitului de produse cu dublă utilizare, operațiunea de export
a unui strung carusel tip SC53-DRO-8H cu accesorii denumit

în comandă ăVertical Boring Machine 4.5M” către firma
BHARAT HEAVY ELECTRICALS LIMITED FABRICATION
PLANT, Industrial Area, Jagdishpur, Distt.Sultanpur (UP)
227817 din INDIA.
Art. 2. — Prezentul ordin se publică în Monitorul Oficial al
României, Partea I.

Ministrul afacerilor externe,
Teodor Baconschi
București, 17 iunie 2011.
Nr. 559.

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

ORDIN
privind funcționarea sistemului de plăți TARGET2-România
Având în vedere prevederile art. 22 din Legea nr. 312/2004 privind Statutul Băncii Naționale a României și ale art. 404 și
405 din Ordonanța de urgență a Guvernului nr. 99/2006 privind instituțiile de credit și adecvarea capitalului, aprobată cu modificări
și completări prin Legea nr. 227/2007, cu modificările și completările ulterioare,
în temeiul dispozițiilor art. 48 din Legea nr. 312/2004 și al prevederilor Hotărârii Parlamentului României nr. 35/2009 pentru
numirea Consiliului de administrație al Băncii Naționale a României,
Banca Națională a României emite următorul ordin:
Art. 1. — Prezentul ordin stabilește regulile de funcționare a
sistemului de plăți TARGET2-România, care este componenta
națională a sistemului transeuropean automat de transfer rapid
cu decontare pe bază brută în timp real (TARGET2).
Art. 2. — (1) Regulile de funcționare a sistemului de plăți
TARGET2-România sunt prevăzute în anexele II și V, dispozițiile
referitoare la acordarea creditului pe parcursul zilei (intraday
credit) sunt prevăzute în anexa III și procedurile de decontare
pentru sistemele auxiliare sunt prevăzute în anexa IV.
(2) Regulile de funcționare sunt aplicabile participanților la
sistemul de plăți TARGET2-România, care au încheiat cu Banca
Națională a României contractul de participare la sistem
prevăzut în anexa I.
(3) Anexele I—V*) fac parte integrantă din prezentul ordin.

Art. 3. — (1) Prezentul ordin intră în vigoare la data de 4 iulie
2011.
(2) Dispozițiile art. 3 alin. (2) lit. a) și b), art. 16 alin. (2), art. 17
alin. (2), art. 24 alin. (5), art. 25 și 26 din anexa II, pct. 7 din
apendicele VI, apendicele VII, definițiile sau părțile de definiții
privind modalitatea lichiditate agregată (AL) din art. 1 din
anexa II, referirile la modalitatea AL sau grup AL din art. 23, art. 24
alin. (4), (6) și (7) din anexa II și din paragrafele 8—10 din
apendicele VI, anexa III, precum și orice alte dispoziții privind
lichiditatea agregată și creditul pe parcursul zilei (intraday credit)
intră în vigoare la data aderării României la Eurosistem.
(3) Începând cu data aderării României la Eurosistem, Banca
Națională a României va putea acorda participanților la
TARGET2-România credit pe parcursul zilei și va oferi metodele

*) Anexele I—V se publică în Monitorul Oficial al României, Partea I, nr. 443 bis, care se poate achiziționa de la Centrul pentru relații cu publicul al Regiei
Autonome ăMonitorul Oficial”, București, șos. Panduri nr. 1.

16

MONITORUL OFICIAL AL ROMÂNIEI, PARTEA I, Nr. 443/24.VI.2011

de agregare a lichidității prevăzute de regulile de funcționare a
sistemului TARGET2-România.

Art. 4. — Prezentul ordin se publică în Monitorul Oficial al
României, Partea I.

Președintele Consiliului de administrație al Băncii Naționale a României,
Mugur Constantin Isărescu
București, 15 iunie 2011.
Nr. 4.

BANCA NAȚIONALĂ A ROMÂNIEI

ORDIN
pentru desemnarea sistemelor care intră sub incidența prevederilor Legii nr. 253/2004
privind caracterul definitiv al decontării în sistemele de plăți și în sistemele de decontare
a operațiunilor cu instrumente financiare
Având în vedere prevederile art. 22 alin. (1) și (2) din Legea nr. 312/2004 privind Statutul Băncii Naționale a României,
ale art. 404 din Ordonanța de urgență a Guvernului nr. 99/2006 privind instituțiile de credit și adecvarea capitalului, aprobată cu
modificări și completări prin Legea nr. 227/2007, cu modificările și completările ulterioare, și ale art. 13 din Legea nr. 253/2004
privind caracterul definitiv al decontării în sistemele de plăți și în sistemele de decontare a operațiunilor cu instrumente financiare,
în temeiul dispozițiilor art. 35 alin. (3) din Legea nr. 312/2004,
guvernatorul Băncii Naționale a României emite următorul ordin:
Art. 1. — Se desemnează ca sisteme intrând sub incidența
prevederilor Legii nr. 253/2004 privind caracterul definitiv al
decontării în sistemele de plăți și în sistemele de decontare a
operațiunilor cu instrumente financiare:
a) sistemul ReGIS, sistem cu decontare pe bază brută în
timp real, aflat în proprietatea și în administrarea Băncii
Naționale a României;
b) sistemul TARGET2-România, sistem cu decontare pe
bază brută în timp real, aflat în proprietatea și în administrarea
Băncii Naționale a României;
c) sistemul SENT, sistem care asigură compensarea
fondurilor, aflat în proprietatea și în administrarea Societății de
Transfer de Fonduri și Decontări -— TRANSFOND — S.A.;
d) sistemul SaFIR, sistem de decontare a operațiunilor cu
instrumente financiare, aflat în proprietatea și în administrarea
Băncii Naționale a României;
e) sistemul RoClear, sistem de compensare-decontare a
operațiunilor cu instrumente financiare, aflat în proprietatea și
în administrarea Societății Comerciale ăDepozitarul Central” —
S.A.;
f) sistemul de compensare-decontare a tranzacțiilor cu
instrumente financiare derivate, aflat în proprietatea și în

administrarea Societății Comerciale ăCasa Română de
Compensație” — S.A. Sibiu;
g) sistemul de compensare-decontare a tranzacțiilor cu
instrumente financiare derivate, aflat în proprietatea și în
administrarea Societății Comerciale ăCasa de Compensare
București” — S.A;
h) sistemul DSClear, sistem de compensare-decontare a
operațiunilor cu instrumente financiare, aflat în proprietatea și
în administrarea Societății Comerciale ăDepozitarul Sibex” —
S.A.
Art. 2. — (1) Prezentul ordin intră în vigoare la data de 4 iulie
2011.
(2) La data intrării în vigoare a prezentului ordin se abrogă
Ordinul guvernatorului Băncii Naționale a României nr. 34/2008
privind desemnarea sistemelor care intră sub incidența
prevederilor Legii nr. 253/2004 privind caracterul definitiv al
decontării în sistemele de plăți și în sistemele de decontare a
operațiunilor cu instrumente financiare, publicat în Monitorul
Oficial al României, Partea I, nr. 61 din 25 ianuarie 2008, cu
completările ulterioare.
Art. 3. — Prezentul ordin se publică în Monitorul Oficial al
României, Partea I.

Guvernatorul Băncii Naționale a României,
Mugur Constantin Isărescu
București, 15 iunie 2011.
Nr. 637.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 443/24.VI.2011 conține 16 pagini.

Prețul: 3,20 lei

&JUYDGY|524040]
ISSN 1453—4495

