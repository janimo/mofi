Anul 179 (XXIII) — Nr. 786

PARTEA I

LEGI, DECRETE, HOTĂRÂRI ȘI ALTE ACTE

Vineri, 4 noiembrie 2011

SUMAR

Nr.

Pagina
ORDONANȚE ALE GUVERNULUI ROMÂNIEI
91. — Ordonanță de urgență privind desemnarea
Spitalului Clinic Județean de Urgență Timișoara ca
operator medical al unui elicopter aflat în administrarea
Ministerului Administrației și Internelor și aprobarea
modului de operare, funcționare și finanțare a
asistenței de urgență acordate cu acest elicopter ....

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
77. — Ordin al președintelui Autorității Naționale Sanitare
Veterinare și pentru Siguranța Alimentelor privind
modificarea Ordinului președintelui Autorității
Naționale Sanitare Veterinare și pentru Siguranța
Alimentelor nr. 24/2010 privind aprobarea listelor
cuprinzând informațiile secrete de serviciu și
informațiile de interes public ......................................
2.732. — Ordin al ministrului finanțelor publice privind
completarea Ordinului ministrului finanțelor publice
nr. 86/2005 pentru reglementarea datei plății salariilor
la instituțiile publice ....................................................
5.735. — Ordin al ministrului educației, cercetării, tineretului și
sportului privind aprobarea Regulamentului de

Nr.

Pagina
organizare și funcționare a Consiliului Național de
Etică a Cercetării Științifice, Dezvoltării Tehnologice și
Inovării........................................................................

4–8

ACTE ALE BĂNCII NAȚIONALE A ROMÂNIEI
2

13. — Ordin privind raportarea cerințelor minime de capital
pentru instituțiile de credit ..........................................

8–10

ACTE ALE ÎNALTEI CURȚI DE CASAȚIE
ȘI JUSTIȚIE
Decizia nr. 10 din 19 septembrie 2011 ..................................

11–14

ACTE ALE FONDULUI DE GARANTARE
A DEPOZITELOR ÎN SISTEMUL BANCAR
3

2. — Comunicat privind lista instituțiilor de credit
participante la Fondul de garantare a depozitelor în
sistemul bancar ai căror deponenți beneficiază de
garantarea, prin plata de compensații, a depozitelor
constituite la acestea..................................................

15

Rectificări ..............................................................................

16

3

2

MONITORUL OFICIAL AL ROMÂNIEI, PARTEA I, Nr. 786/4.XI.2011

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind desemnarea Spitalului Clinic Județean de Urgență Timișoara
ca operator medical al unui elicopter aflat în administrarea Ministerului Administrației și Internelor
și aprobarea modului de operare, funcționare și finanțare a asistenței de urgență
acordate cu acest elicopter
Luând în considerare faptul că în cadrul Spitalului Clinic Județean de Urgență Timișoara, Spitalului Clinic Județean de
Urgență Arad și Spitalului Clinic Județean de Urgență Oradea funcționează unități SMURD,
având în vedere rezultatele remarcabile în salvarea vieții, obținute prin utilizarea sistemului de acordare a asistenței de
urgență cu 3 dintre elicopterele aflate în administrarea Ministerului Administrației și Internelor, ai căror operatori medicali sunt
situați în București, Târgu Mureș și Iași, dar și necesitatea extinderii aplicării acestuia în județele Arad, Timiș, Bihor, Hunedoara
și Caraș-Severin, în care, din cauza configurației geografice, accesul în mediul rural pentru salvarea vieții și pentru intervențiile de
urgență este foarte dificil,
în condițiile în care Ministerul Administrației și Internelor poate executa aceste misiuni umanitare de salvare a vieții cu unul
dintre elicopterele echipate medical pe care le are în administrare, fără afectarea celorlalte misiuni specifice,
ținând cont de necesitatea acoperirii zonei de vest a României, respectiv județele Arad, Timiș, Bihor, Hunedoara și CarașSeverin, precum și a degrevării elicopterului aflat la Târgu Mureș de parcurgerea unor distanțe mari pentru intervenția în aceste
județe, scopul implicării Ministerului Administrației și Internelor și a Ministerului Sănătății în aceste activități fiind unul strict umanitar,
de asigurare a intervențiilor rapide pentru salvarea vieții și pentru a veni în sprijinul comunității, se impune adoptarea în regim de
urgență a cadrului legislativ necesar pentru desfășurarea acestor activități care vizează interesul public și constituie situații
extraordinare, a căror reglementare nu poate fi amânată.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — (1) Se desemnează Spitalul Clinic Județean de
Urgență Timișoara, prin unitatea de primiri urgență (UPU-SMURD),
ca operator medical al unui elicopter echipat medical aflat în
administrarea Ministerului Administrației și Internelor.
(2) Spitalul Clinic Județean de Urgență Timișoara este
unitatea sanitară care organizează și răspunde de desfășurarea
asistenței medicale acordate prin utilizarea acestui elicopter.
(3) Operatorul medical desemnat la alin. (1) colaborează cu
unitățile de primiri urgențe (UPU-SMURD) din cadrul spitalelor
clinice județene de urgență Arad și Oradea în vederea derulării
activităților în care este necesară intervenția elicopterului echipat
medical.
Art. 2. — Termenii utilizați în prezenta ordonanță de urgență,
modul de operare și funcționare a asistenței de urgență acordate
cu elicopterul prevăzut la art. 1 sunt cei prevăzuți în Ordonanța
de urgență a Guvernului nr. 126/2003 privind operarea,
funcționarea și finanțarea asistenței de urgență acordate cu
elicopterele achiziționate de Ministerul Sănătății și repartizate
operatorilor medicali Institutul Clinic Fundeni și Spitalul Clinic
Județean de Urgență Târgu Mureș, aprobată prin Legea nr. 40/2004,

și în Normele metodologice de aplicare a Ordonanței de urgență
a Guvernului nr. 126/2003 privind operarea, funcționarea și
finanțarea asistenței de urgență acordate cu elicopterele
achiziționate de Ministerul Sănătății și repartizate operatorilor
medicali Institutul Clinic Fundeni și Spitalul Clinic Județean de
Urgență Târgu Mureș, aprobată prin Legea nr. 40/2004,
aprobate prin Ordinul ministrului administrației și internelor și al
ministrului sănătății nr. 277/777/2004, ale căror dispoziții se
aplică în mod corespunzător.
Art. 3. — Fondurile necesare pentru desfășurarea activității
prevăzute la art. 1 se alocă astfel:
a) pentru activitatea de asistență medicală publică de
urgență se asigură în conformitate cu prevederile Legii
nr. 95/2006 privind reforma în domeniul sănătății, cu modificările
și completările ulterioare;
b) pentru activitatea de operare aeriană se asigură în
conformitate cu prevederile Ordonanței de urgență a Guvernului
nr. 126/2003, aprobată prin Legea nr. 40/2004.
Art. 4. — Prevederile prezentei ordonanțe de urgență se vor
aplica începând cu data de 15 noiembrie 2011.

PRIM-MINISTRU

EMIL BOC
Contrasemnează:
Ministrul sănătății,
Ritli Ladislau
p. Ministrul administrației și internelor,
Mihai Capră,
secretar de stat
Ministrul finanțelor publice,
Gheorghe Ialomițianu
București, 26 octombrie 2011.
Nr. 91.

3

MONITORUL OFICIAL AL ROMÂNIEI, PARTEA I, Nr. 786/4.XI.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
privind modificarea Ordinului președintelui Autorității Naționale Sanitare Veterinare
și pentru Siguranța Alimentelor nr. 24/2010 privind aprobarea listelor
cuprinzând informațiile secrete de serviciu și informațiile de interes public
Văzând Referatul de aprobare nr. 327 din 14 septembrie 2011,
având în vedere prevederile Legii nr. 182/2002 privind protecția informațiilor clasificate, cu modificările și completările
ulterioare,
ținând cont de prevederile Ordonanței Guvernului nr. 42/2004 privind organizarea activității sanitar-veterinare și pentru
siguranța alimentelor, aprobată cu modificări și completări prin Legea nr. 215/2004, cu modificările și completările ulterioare,
luând în considerare prevederile Hotărârii Guvernului nr. 585/2002 pentru aprobarea Standardelor naționale de protecție
a informațiilor clasificate în România, cu modificările și completările ulterioare, și ale Hotărârii Guvernului nr. 781/2002 privind
protecția informațiilor secrete de serviciu,
în temeiul art. 4 alin. (3) din Hotărârea Guvernului nr. 1.415/2009 privind organizarea și funcționarea Autorității Naționale
Sanitare Veterinare și pentru Siguranța Alimentelor și a unităților din subordinea acesteia, cu modificările și completările ulterioare,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. I. — Ordinul președintelui Autorității Naționale Sanitare
Veterinare și pentru Siguranța Alimentelor nr. 24/2010 privind
aprobarea listelor cuprinzând informațiile secrete de serviciu și
informațiile de interes public, publicat în Monitorul Oficial al
României, nr. 212 din 2 aprilie 2010, se modifică după cum
urmează:
1. La anexa nr. 1, punctul 5 se abrogă.

2. La anexa nr. 3, punctele 8—10 se abrogă.
3. La anexa nr. 3, punctul 22 va avea următorul cuprins:
ă22. rezultatele controalelor efectuate de autoritățile sanitarveterinare și pentru siguranța alimentelor, precum și măsurile
dispuse ca urmare a acestor controale.”
Art. II. — Prezentul ordin se publică în Monitorul Oficial al
României, Partea I.

Președintele Autorității Naționale Sanitare Veterinare și pentru Siguranța Alimentelor,
Radu Roatiș Chețan
București, 1 noiembrie 2011.
Nr. 77.

MINISTERUL FINANȚELOR PUBLICE

ORDIN
privind completarea Ordinului ministrului finanțelor publice nr. 86/2005
pentru reglementarea datei plății salariilor la instituțiile publice
În baza art. 53 din Legea nr. 500/2002 privind finanțele publice, cu modificările și completările ulterioare,
în temeiul prevederilor art. 10 alin. (4) din Hotărârea Guvernului nr. 34/2009 privind organizarea și funcționarea Ministerului
Finanțelor Publice, cu modificările și completările ulterioare,
ministrul finanțelor publice emite următorul ordin:
Art. I. — În anexa la Ordinul ministrului finanțelor publice
nr. 86/2005 pentru reglementarea datei plății salariilor la
instituțiile publice, publicat în Monitorul Oficial al României,
Partea I, nr. 108 din 2 februarie 2005, cu modificările și
completările ulterioare, după poziția ăAutoritatea pentru
Valorificarea Activelor Statului” se introduce o nouă poziție, cu
următorul cuprins:

Cod în profil
departamental

Denumirea ordonatorului principal
de credite

Data plății
salariilor

ă54

Ministerul Afacerilor Europene

10”

Art. II. — Prezentul ordin se publică în Monitorul Oficial al
României, Partea I.

Ministrul finanțelor publice,
Gheorghe Ialomițianu
București, 31 octombrie 2011.
Nr. 2.732.

4

MONITORUL OFICIAL AL ROMÂNIEI, PARTEA I, Nr. 786/4.XI.2011

MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind aprobarea Regulamentului de organizare și funcționare a Consiliului Național de Etică
a Cercetării Științifice, Dezvoltării Tehnologice și Inovării
În conformitate cu Legea nr. 206/2004 privind buna conduită în cercetarea științifică, dezvoltarea tehnologică și inovare,
cu modificările și completările ulterioare,
în temeiul prevederilor art. 217 din Legea educației naționale nr. 1/2011, cu modificările și completările ulterioare, și ale
Hotărârii Guvernului nr. 536/2011 privind organizarea și funcționarea Ministerului Educației, Cercetării, Tineretului și Sportului, cu
modificările și completările ulterioare,
ministrul educației, cercetării, tineretului și sportului emite prezentul ordin.
Art. 1. — Se aprobă Regulamentul de organizare și
funcționare a Consiliului Național de Etică a Cercetării Științifice,
Dezvoltării Tehnologice și Inovării, prevăzut în anexa nr. 1, care
face parte integrantă din prezentul ordin.
Art. 2. — (1) Se aprobă componența nominală a Consiliului
Național de Etică a Cercetării Științifice, Dezvoltării Tehnologice
și Inovării, prevăzută în anexa nr. 2, care face parte integrantă
din prezentul ordin.
(2) Se numește ca președinte doamna Constanța Ganea, iar
ca vicepreședinte domnul Marius Echim.

Art. 3. — La data intrării în vigoare a prezentului ordin se
abrogă Ordinul ministrului educației, cercetării și tineretului
nr. 400/2007*) pentru aprobarea componenței Consiliului
Național de Etică a Cercetării Științifice, Dezvoltării Tehnologice
și Inovării, a secretariatului acestuia, a comisiilor de etică cu
statut permanent, precum și a regulamentului său de organizare
și funcționare, cu modificările și completările ulterioare, precum
și orice alte dispoziții contrare.
Art. 4. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București, 20 octombrie 2011.
Nr. 5.735.
*) Ordinul ministrului educației, cercetării și tineretului nr. 400/2007 nu a fost publicat în Monitorul Oficial al României, Partea I.

ANEXA Nr. 1

REGULAMENT

de organizare și funcționare a Consiliului Național de Etică a Cercetării Științifice, Dezvoltării Tehnologice și Inovării
CAPITOLUL I
Misiunea, rolul și atribuțiile
Art. 1. — Consiliul Național de Etică a Cercetării Științifice,
Dezvoltării Tehnologice și Inovării, denumit în continuare
CNECSDTI, este un consiliu consultativ de nivel național, fără
personalitate juridică, care își desfășoară activitatea în
conformitate cu prevederile Legii educației naționale nr. 1/2011,
cu modificările și completările ulterioare, și ale Legii nr. 206/2004
privind buna conduită în cercetarea științifică, dezvoltarea
tehnologică și inovare, cu modificările și completările ulterioare.
Art. 2. — CNECSDTI are misiunea de a coordona și
monitoriza aplicarea normelor de bună conduită morală și
profesională în activitățile de cercetare-dezvoltare din România.
În acest scop CNECSDTI are următoarele atribuții:
a) urmărește aplicarea și respectarea de către unitățile și
instituțiile de cercetare-dezvoltare, precum și de către personalul
de cercetare-dezvoltare a dispozițiilor legale referitoare la
normele de conduită morală și profesională;
b) realizează rapoarte cu analize, opinii și recomandări în
legătură cu problemele de natură etică ridicate de evoluția
științei și a cunoașterii și cu etica și deontologia profesională în
activitatea de cercetare-dezvoltare;

c) analizează cazurile referitoare la încălcarea normelor de
bună conduită, în urma sesizărilor sau contestațiilor ori prin
autosesizare;
d) emite hotărâri prin care constată dacă a fost realizată o
abatere de la normele de bună conduită; în cazurile în care au
fost constatate abateri, în hotărâri se numesc persoana sau
persoanele fizice vinovate de respectivele abateri și se stabilesc
sancțiunile ce urmează a fi aplicate, conform legii;
e) propune modificări ale Codului de etică și deontologie
profesională al personalului de cercetare-dezvoltare;
f) elaborează coduri de etică pe domenii științifice, pe care le
propune spre aprobare Ministerului Educației, Cercetării,
Tineretului și Sportului, denumit în continuare MECTS.
Art. 3. — CNECSDTI are și următoarele atribuții:
a) întocmește anual un raport de activitate pe care îl prezintă
conducerii MECTS și Autorității Naționale pentru Cercetare
Științifică, denumită în continuare ANCS;
b) analizează respectarea normelor de bună conduită în
cadrul programelor de finanțare a cercetării-dezvoltării și inovării
și face propuneri referitoare la respectarea normelor de bună
conduită în activitatea de evaluare a proiectelor înscrise în
cadrul competițiilor de proiecte, precum și referitoare la

MONITORUL OFICIAL AL ROMÂNIEI, PARTEA I, Nr. 786/4.XI.2011
evaluarea, monitorizarea și controlul bunei conduite în
cercetare-dezvoltare și inovare în cadrul activităților finanțate
sau ce urmează a fi finanțate;
c) analizează și face propuneri pentru stabilirea condițiilor de
colaborare cu structuri și organisme străine sau internaționale cu
responsabilități similare;
d) colaborează, în realizarea atribuțiilor sale, cu Colegiul
consultativ pentru cercetare-dezvoltare și inovare, Consiliul
Național al Cercetării Științifice, Consiliul Național pentru
Dezvoltare și Inovare, Consiliul Național de Atestare a Titlurilor,
Diplomelor și Certificatelor Universitare, Consiliul de etică și
management universitar, cu Academia Română, academiile de
ramură, cu ministerele, cu reprezentanți ai mediului academic,
ai mediului de afaceri și ai societății civile.
Art. 4. — La solicitarea MECTS sau a ANCS, CNECSDTI
derulează activități de analiză sau evaluare a bunei conduite în
activitatea de cercetare-dezvoltare și inovare, incluzând
evaluarea instituțiilor, a centrelor, a proiectelor de cercetaredezvoltare și inovare sau a cercetătorilor.
Art. 5. — CNECSDTI poate elabora recomandări către
Agenția Română de Asigurare a Calității în Învățământul
Superior, denumită în continuare ARACIS, la solicitarea
acesteia, în ceea ce privește stabilirea criteriilor, procedurilor și
standardelor de evaluare a bunei conduite în cercetarea
științifică universitară, utilizate în evaluarea și ierarhizarea
programelor de studii universitare sau în evaluarea și
clasificarea instituțiilor de învățământ superior.
Art. 6. — CNECSDTI poate coopera cu alte organisme,
naționale, internaționale sau străine, din domeniul eticii și
deontologiei profesionale din activitatea de cercetare-dezvoltare
și inovare, potrivit mandatului acordat de MECTS sau ANCS.
Art. 7. — Pe baza mandatului acordat de MECTS sau ANCS,
CNECSDTI poate desfășura și alte activități sau acțiuni în
domeniul eticii și deontologiei profesionale din activitatea de
cercetare-dezvoltare și inovare, în conformitate cu legislația în
vigoare.
Art. 8. — Raportul anual de activitate al CNECSDTI, precum
și alte documente cuprinzând analize, opinii și recomandări se
publică pe site-ul web al acestuia, administrat de către
compartimentul de specialitate din cadrul ANCS.
CAPITOLUL II
Organizarea și funcționarea CNECSDTI
Art. 9. — CNECSDTI este format din 11 membri, numiți prin
ordin al ministrului educației, cercetării, tineretului și sportului
pentru un mandat de 4 ani. Mandatul poate fi reînnoit o singură
dată.
Art. 10. — Membrii CNECSDTI pot fi din țară sau din
străinătate și sunt persoane cu activitate recunoscută în
domeniul cercetării-dezvoltării și/sau specialiști în domeniul
juridic și în domeniul eticii cercetării și științei.
Art. 11. — (1) În cazul existenței unui loc vacant în
componența CNECSDTI sau în situația în care un membru este
în imposibilitatea de a-și exercita mandatul, se procedează la
numirea altui membru prin ordin al ministrului educației,
cercetării, tineretului și sportului.
(2) Mandatul noului membru expiră la expirarea mandatului
membrului pe care îl înlocuiește.
Art. 12. — (1) În cazul în care un membru al CNECSDTI
încalcă normele etice sau de deontologie profesională ori nu se
implică, în mod sistematic, în activitățile consiliului, acesta poate
fi revocat din calitatea de membru al CNECSDTI.

5

(2) Se consideră că un membru nu se implică, în mod
sistematic, în activitățile CNECSDTI, în următoarele cazuri:
a) nu participă, fizic sau prin teleconferință, la mai mult de
50% din ședințele din decursul a 6 luni consecutive;
b) în cazul votului prin mijloace electronice, nu își exprimă
opțiunea pentru mai mult de 25% din hotărârile supuse votului
în decursul a 6 luni consecutive;
c) în alte cazuri stabilite prin regulamentul intern de
funcționare.
(3) Procedura de revocare se desfășoară după cum
urmează:
a) unul sau mai mulți dintre membrii CNECSDTI ori ministrul
educației, cercetării, tineretului și sportului sau președintele
ANCS solicită declanșarea procedurii de revocare;
b) revocarea se confirmă prin votul secret al majorității
absolute a membrilor CNECSDTI;
c) în cazul în care revocarea nu se confirmă conform
prevederilor lit. b), procedura de revocare încetează;
d) în cazul în care revocarea nu a fost solicitată de către
ministrul educației, cercetării, tineretului și sportului, revocarea
se aprobă de către acesta.
(4) Pe locul rămas vacant în urma revocării se numește un
nou membru, conform prevederilor art. 11.
Art. 13. — (1) CNECSDTI are un președinte și un
vicepreședinte.
(2) Odată cu numirea componenței CNECSDTI ministrul
educației, cercetării, tineretului și sportului desemnează
președintele și vicepreședintele.
(3) Președintele și vicepreședintele CNECSDTI pot fi înlocuiți
în urma alegerilor desfășurate conform alin. (4), care pot avea
loc după cel puțin un an de activitate a consiliului nou-numit.
(4) Ulterior termenului prevăzut la alin. (3), președintele și
vicepreședintele CNECSDTI sunt aleși prin vot secret, cu
majoritate simplă, de către membrii CNECSDTI, pe baza
propunerilor făcute de oricare din membrii CNECSDTI, inclusiv
a autopropunerilor.
(5) O persoană nu poate ocupa funcția de președinte al
CNECSDTI pentru o perioadă cumulată mai mare de 4 ani,
indiferent de perioada în care a fost președinte și de eventualele
întreruperi.
(6) Ulterior termenului prevăzut la alin. (3), președintele și
vicepreședintele pot fi revocați din respectivele funcții de
conducere prin votul secret a cel puțin 8 dintre membrii
CNECSDTI, la cererea unuia sau mai multor membri ai
CNECSDTI.
Art. 14. — Președintele CNECSDTI are următoarele atribuții:
a) propune planificarea activităților necesare pentru
îndeplinirea misiunii atribuite explicit prin prezentul regulament
și o supune aprobării membrilor;
b) conduce și moderează ședințele de lucru ale CNECSDTI
și aprobă minuta întâlnirilor;
c) stabilește ordinea de zi a ședințelor de lucru ale
CNECSDTI; ordinea de zi se transmite prin mijloace electronice
tuturor membrilor cu cel puțin 48 de ore înaintea ședințelor, se
aprobă la începutul fiecărei ședințe și, la cererea oricărui
membru al CNECSDTI, poate fi modificată prin decizie a
membrilor CNECSDTI;
d) asigură legătura operativă a CNECSDTI cu ministrul
educației, cercetării, tineretului și sportului și cu președintele
ANCS, în vederea informării acestora despre activitatea
CNECSDTI;
e) reprezintă CNECSDTI în relația cu terții, conform
mandatului acordat explicit de către membrii acestuia, pe
perioade determinate.

6

MONITORUL OFICIAL AL ROMÂNIEI, PARTEA I, Nr. 786/4.XI.2011

Art. 15. — În cazul indisponibilității președintelui, atribuțiile
sale sunt preluate de vicepreședinte.
Art. 16. — În vederea îndeplinirii atribuțiilor sale, CNECSDTI
poate constitui comisii sau grupuri de lucru, temporare ori
permanente, în conformitate cu prevederile Legii nr. 206/2004,
cu modificările și completările ulterioare, care sunt numite,
restructurate, desființate și coordonate de către CNECSDTI și
cărora CNECSDTI le poate delega unele din atribuțiile proprii.
Art. 17. — CNECSDTI poate adopta un regulament intern de
funcționare.
Art. 18. — (1) Toate sesizările și contestațiile direcționate
către CNECSDTI se înregistrează la registratura ANCS din
București, str. Mendeleev nr. 21—25.
(2) CNECSDTI funcționează cu sprijinul unui secretariat
numit prin decizie a președintelui ANCS; secretariatul
înregistrează toate sesizările sau contestațiile primite și le
transmite, în format electronic, către toți membrii CNECSDTI, în
termen de 3 zile lucrătoare de la data primirii.
(3) Compartimentul informatizare al ANCS pune la dispoziția
membrilor CNECSDTI un forum de discuții online securizat
pentru facilitarea colaborării la distanță și administrează site-ul
web al CNECSDTI.
(4) Pentru îndeplinirea atribuțiilor sale, CNECSDTI are acces
la toate datele existente în cadrul compartimentelor
informatizare din cadrul ANCS sau al Unității executive pentru
finanțarea învățământului superior, a cercetării, dezvoltării și
inovării, denumită în continuare UEFISCDI, și la orice alte date
care sunt necesare pentru desfășurarea activităților sale.
Art. 19. — (1) Pentru a adopta o hotărâre sau o decizie,
membrii CNECSDTI votează în cadrul ședințelor; în situația în
care o hotărâre sau o decizie nu poate fi supusă votului pe
parcursul ședinței, se poate adopta procedura de vot la distanță,
prin mijloace electronice, cu precizarea subiectului votului și a
termenului-limită până la care acesta poate fi exprimat.
(2) Acei membri care se află în conflict de interese conform
cap. V nu vor participa la dezbateri și se vor abține de la vot.
Art. 20. — Cvorumul de lucru al CNECSDTI este de
minimum 8 membri. În cazul voturilor exprimate prin mijloace
electronice, hotărârea sau decizia poate fi adoptată dacă cel
puțin 8 membri votează până la termenul-limită stabilit conform
prevederilor art. 19.
Art. 21. — Ședințele CNECSDTI se convoacă de către
președintele CNECSDTI, de către ministrul educației, cercetării,
tineretului și sportului, de către președintele ANCS sau la
cererea a cel puțin 4 dintre membrii CNECSDTI.
Art. 22. — Ministrul educației, cercetării, tineretului și
sportului sau un reprezentant al acestuia și președintele ANCS
sau un reprezentant al acestuia pot participa, de drept, la
ședințele CNECSDTI, în calitate de observatori.
Art. 23. — CNECSDTI poate invita în cadrul ședințelor proprii
persoane externe consiliului, în calitate de observatori și/sau
consultanți.
Art. 24. — (1) Secretariatul CNECSDTI pune la dispoziția
membrilor, în termen de 48 de ore de la fiecare ședință, o minută
a ședinței, în format electronic.
(2) Minuta consemnează lista membrilor participanți, fie fizic,
fie prin mijloace electronice, subiectele discutate și hotărârile
adoptate, fie prin consens, fie prin vot; în cazul hotărârilor
adoptate prin vot, minuta va consemna numărul de voturi pentru,
împotrivă și abțineri.
(3) Secretariatul asigură transmiterea invitațiilor și a
documentelor aferente subiectelor de discuție din ordinea de zi
cu cel puțin 48 de ore înaintea fiecărei ședințe.

CAPITOLUL III
Finanțarea CNECSDTI
Art. 25. — Sprijinul tehnic, secretariatul și resursele materiale
necesare funcționării CNECSDTI sunt asigurate de către ANCS.
Cheltuielile salariale ale membrilor CNECSDTI și cheltuielile de
transport și cazare necesare funcționării consiliului și în vederea
îndeplinirii atribuțiilor acestuia sunt asigurate prin UEFISCDI.
Art. 26. — (1) Membrii CNECSDTI pot fi remunerați, în afara
activității de bază, în funcție de numărul orelor efectiv lucrate, la
nivelul maxim al gradului profesional celui mai mare din
activitatea de cercetare-dezvoltare stabilit pentru unitățile
bugetare.
(2) Membrilor CNECSDTI și organelor de lucru constituite de
către acesta le sunt decontate cheltuielile de transport și cazare
necesare îndeplinirii atribuțiilor, în conformitate cu legislația în
vigoare.
CAPITOLUL IV
Analiza sesizărilor și contestațiilor
Art. 27. — CNECSDTI analizează cazurile referitoare la
abateri de la normele de bună conduită în activitatea de
cercetare-dezvoltare, în urma sesizărilor, contestațiilor sau prin
autosesizare, conform legii.
Art. 28. — (1) CNECSDTI este obligat să analizeze cazurile
sesizate în oricare dintre următoarele situații:
a) dacă la sesizare sau contestație este anexată o copie
simplă, în format scris ori electronic, după raportul elaborat de
către comisia de analiză din cadrul unității sau instituției în care
presupusa abatere s-a produs;
b) dacă comisia de analiză din cadrul unității sau instituției
în care presupusa abatere s-a produs nu a produs un raport în
termenul prevăzut la art. 11 alin. (3) din Legea nr. 206/2004, cu
modificările și completările ulterioare;
c) dacă sesizarea sau contestația vizează un conducător de
unitate sau instituție de cercetare-dezvoltare sau al unei instituții
publice, un membru al unui consiliu de administrație, al unui
comitet de direcție, al unui consiliu științific ori al unei comisii de
etică a unei unități sau instituții de cercetare-dezvoltare ori
persoane cu funcții de demnitate publică.
(2) În alte situații decât cele prevăzute la alin. (1), CNECSDTI
transmite sesizarea către conducerea unității de cercetaredezvoltare, în vederea analizei de către comisia de etică a
acesteia, conform legii.
Art. 29. — (1) Sesizările și contestațiile pot include orice date,
documente sau probe materiale care susțin textul sesizării, în
copie simplă, legalizată sau în original, în limba română ori în
limbi străine.
(2) Dacă sesizarea nu conține numele expeditorului sau
expeditorilor, atunci CNECSDTI poate folosi datele,
documentele și probele materiale pentru a iniția o autosesizare.
(3) În vederea respectării prevederilor art. 42 alin. (4) și ale
art. 11 alin. (6) din Legea nr. 206/2004, cu modificările și
completările ulterioare, și a termenelor prevăzute de acestea,
secretariatul CNECSDTI are obligația de a informa conducerea
unității sau instituției în care presupusa abatere a avut loc, cel
puțin prin fax și scrisoare recomandată cu aviz de primire,
privind recepția unei contestații sau a unei sesizări și data la
care aceasta a fost primită.
Art. 30. — (1) În urma fiecărei sesizări sau contestații
CNECSDTI elaborează un raport în termen de maximum 90 de
zile calendaristice de la data primirii sesizării sau a contestației
ori de la data autosesizării.
(2) În cadrul analizei sale, CNECSDTI poate realiza audieri
cu persoanele implicate direct ori indirect în faptele sesizate sau
contestate, cu expeditorul/expeditorii sesizării ori contestației,

MONITORUL OFICIAL AL ROMÂNIEI, PARTEA I, Nr. 786/4.XI.2011
cu persoane din conducerea unităților sau instituțiilor implicate
în faptele sesizate, precum și cu experți independenți, cu
păstrarea anonimității expeditorului/ expeditorilor.
(3) În vederea analizării sesizărilor și contestațiilor,
CNECSDTI poate constitui grupuri de lucru permanente sau pe
perioadă determinată, cărora le poate delega unele din propriile
atribuții; componența grupurilor de lucru se stabilește prin
hotărâre a CNECSDTI și se face publică pe site-ul web al
acestuia.
(4) Raportul final al CNECSDTI pentru fiecare sesizare sau
contestație se aprobă prin hotărâre a CNECSDTI, pentru luarea
căreia nu votează membrii aflați în conflicte de interese, conform
art. 19 și cap. V.
(5) Hotărârile CNECSDTI referitoare la aprobarea rapoartelor
care stabilesc sancțiunile prevăzute la art. 14 alin. (1) lit. c)—i)
și l) din Legea nr. 206/2004, cu modificările și completările
ulterioare, sau sancțiunile prevăzute la art. 324 lit. c)—h) din
Legea nr. 1/2011, cu modificările și completările ulterioare, sunt
valide dacă întrunesc cel puțin 8 voturi favorabile.
(6) Deciziile CNECSDTI, precum și hotărârile, altele decât
cele prevăzute la alin. (5), sunt valide dacă întrunesc un număr
de voturi mai mare de jumătate din numărul membrilor prezenți,
cu respectarea cvorumului de lucru conform art. 20.
(7) Modul în care a votat fiecare membru al CNECSDTI
pentru luarea hotărârilor vizând cazurile referitoare la încălcarea
normelor de bună conduită, pozițiile luate individual de membrii
CNECSDTI sau ai grupurilor de lucru în cadrul discuțiilor
referitoare la încălcarea normelor de bună conduită și minutele
ședințelor în care au loc astfel de discuții constituie secrete
profesionale și nu pot fi dezvăluite decât ministrului educației,
cercetării, tineretului și sportului, președintelui ANCS,
reprezentanților acestora ori organelor abilitate de control.
(8) Pentru încălcarea prevederilor alin. (5), persoanele în
culpă răspund conform legii.
Art. 31. — (1) Raportul final al CNECSDTI pentru fiecare
sesizare sau contestație conține cel puțin următoarele elemente:
a) o sinteză a conținutului sesizării sau contestației;
b) o discuție și o analiză a informațiilor, datelor, documentelor
și probelor materiale din conținutul sesizării sau contestației,
precum și a oricăror alte elemente semnificative obținute în
cursul analizei, inclusiv în cursul audierilor;
c) constatarea argumentată a existenței sau, după caz, a
absenței uneia ori unor abateri de la buna conduită, etica și
deontologia în activitatea de cercetare-dezvoltare;
d) în cazul în care o abatere a fost constatată, identificarea
argumentată a persoanei/persoanelor vinovate, precum și
sancțiunile care se aplică acestora; persoanele vinovate pot fi
diferite de cele vizate de sesizare sau de contestație;
e) o discuție comparativă a concluziilor analizei CNECSDTI
cu concluziile comisiei de analiză a unității sau instituției în
cadrul căreia presupusa abatere a avut loc, în cazul în care a
existat o analiză anterioară la nivelul unității ori instituției,
conform legii; în urma analizei proprii, CNECSDTI se poate
autosesiza dacă constată existența unor abateri de la normele
de bună conduită, conform art. 2 și 21 din Legea nr. 206/2004,
cu modificările și completările ulterioare, și poate stabili anularea
sancțiunilor stabilite de comisia de analiză, dacă este cazul.
(2) Hotărârea CNECSDTI pentru aprobarea raportului
prevăzut la alin. (1) este avizată de Direcția generală juridică din
cadrul MECTS, conform art. 323 alin. (3) din Legea nr. 1/2011,
cu modificările și completările ulterioare, și transmisă de către
secretariatul CNECSDTI, în termen de două zile lucrătoare de la
avizarea acestuia, către ministrul educației, cercetării, tineretului
și sportului, către ANCS, către conducătorul unității sau instituției

7

și către organismele ori persoanele îndreptățite legal pentru
aplicarea sancțiunilor recomandate, conform prevederilor
art. 326 din Legea nr. 1/2011, cu modificările și completările
ulterioare, și este publicată în același termen pe site-ul web al
CNECSDTI.
CAPITOLUL V
Norme de etică și deontologie profesională
Art. 32. — Membrii CNECSDTI și ai organelor de lucru ale
acestuia au obligația de a respecta reglementările aplicabile și
normele de etică și deontologie profesională, conform
prevederilor legale.
Art. 33. — (1) Membrii CNECSDTI și ai organelor de lucru
ale acestuia au obligația de a raporta CNECSDTI, respectiv
organelor de lucru orice situație în care consideră că se află
într-un conflict de interese, imediat după ce constată existența
conflictului de interese, și de a se recuza de la luarea hotărârilor
sau deciziilor supuse direct conflictului de interese.
(2) Membrii CNECSDTI și ai organelor de lucru ale acestuia,
persoanele nominalizate de către aceștia sau care participă la
ședințe și evaluări, precum și personalul secretariatului
CNECSDTI au obligația păstrării confidențialității asupra
identității expeditorilor sesizărilor sau contestațiilor, asupra
documentelor supuse dezbaterii și pozițiilor exprimate pe
parcursul acestora, cu excepția acelor documente care sunt
făcute publice.
Art. 34. — Constituie conflict de interese situațiile prevăzute
de legislația în vigoare, precum și situația în care o persoană,
membru al CNECSDTI sau al unui grup de lucru al acestuia,
analizează o sesizare ori o contestație ce implică persoane care
se află în una dintre următoarele relații cu membrul CNECSDTI
sau al grupului de lucru al acestuia:
a) sunt soți, afini sau rude până la gradul al III-lea inclusiv;
b) sunt angajate în aceeași unitate sau instituție;
c) au colaborat în ultimii 5 ani, având publicații sau proiecte
de cercetare-dezvoltare dezvoltate în comun;
d) furnizează sau au furnizat membrului CNECSDTI sau al
unui grup de lucru al acestuia, în ultimii 5 ani anteriori analizei,
servicii ori foloase de orice natură.
Art. 35. — Hotărârile CNECSDTI sunt avizate de Direcția
generală juridică din cadrul MECTS; răspunderea juridică pentru
hotărârile CNECSDTI revine MECTS, conform legii.
Art. 36. — Întreaga activitate a CNECSDTI se va baza pe
corectitudine, principialitate și responsabilitate.
CAPITOLUL VI
Sancțiuni
Art. 37. — Pentru nerespectarea atribuțiilor, competențelor
și obligațiilor stabilite prin prezentul regulament, membrii
CNECSDTI, evaluatorii, membrii panelurilor, ai comisiilor sau
grupurilor de lucru constituite de CNECSDTI răspund disciplinar,
contravențional și penal, în condițiile legii.
Art. 38. — Membrii CNECSDTI, membrii comisiilor sau
grupurilor de lucru constituite de CNECSDTI se sancționează
în conformitate cu prevederile generale ale legislației în vigoare.
Art. 39. — Procedura de sancționare disciplinară a membrilor
CNECSDTI se desfășoară de către o comisie de disciplină
numită prin ordin al ministrului educației, cercetării, tineretului și
sportului. Pentru evaluatori, membrii panelurilor, ai comisiilor sau
ai grupurilor de lucru constituite de CNECSDTI, sancționarea
disciplinară se desfășoară de către o comisie numită prin
hotărâre a CNECSDTI, sancțiunea fiind aplicată prin ordin al
ministrului educației, cercetării, tineretului și sportului.

8

MONITORUL OFICIAL AL ROMÂNIEI, PARTEA I, Nr. 786/4.XI.2011
ANEXA Nr. 2

COMPONENȚA NOMINALĂ

a Consiliului Național de Etică a Cercetării Științifice, Dezvoltării Tehnologice și Inovării
Nr.
crt.

Prenumele

Numele

Instituția

1.

Mihaela

Baibarac

Institutul Național de Cercetare-Dezvoltare pentru Fizica Materialelor,
INCDFM București, Măgurele

2.

Doina

Balahur

Universitatea ăAlexandru Ioan Cuza”, Iași

3.

Titus

Beu

Universitatea ăBabeș-Bolyai”, Cluj-Napoca

4.

Liliana

Brăescu

Universitatea de Vest, Timișoara

5.

Cristinel

Diaconu

Centrul pentru Fizica Particulelor, Marsilia, Franța

6.

Marius

Echim

Institutul de Științe Spațiale, București

7.

Constanța

Ganea

Universitatea de Medicină și Farmacie ăCarol Davila”, București

8.

Lucian

Nastasă-Kovács

Institutul de istorie ăGeorge Barițiu”, Cluj-Napoca

9.

Mihai

Netea

Universitatea Radboud, Nijmegen, Olanda

10.

Bogdan

Olaru

Institutul de Cercetări Economice și Sociale ăGheorghe Zane”, Iași

11.

Rodica

Potolea

Universitatea Tehnică, Cluj-Napoca

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

ORDIN
privind raportarea cerințelor minime de capital pentru instituțiile de credit
Având în vedere prevederile art. 148, 165, 169 și ale art. 392 alin. (2) din Ordonanța de urgență a Guvernului nr. 99/2006
privind instituțiile de credit și adecvarea capitalului, aprobată cu modificări și completări prin Legea nr. 227/2007, cu modificările și
completările ulterioare, ale art. 3 alin. (4) și (5) din Regulamentul Băncii Naționale a României și al Comisiei Naționale a Valorilor
Mobiliare nr. 13/18/2006 privind determinarea cerințelor minime de capital pentru instituțiile de credit și firmele de investiții, aprobat
prin Ordinul Băncii Naționale a României și al Comisiei Naționale a Valorilor Mobiliare nr. 10/107/2006, cu modificările și completările
ulterioare, și ale art. 75 din Regulamentul Băncii Naționale a României nr. 18/2009 privind cadrul de administrare a activității
instituțiilor de credit, procesul intern de evaluare a adecvării capitalului la riscuri și condițiile de externalizare a activităților acestora,
cu modificările și completările ulterioare,
în temeiul art. 25 alin. (2) lit. a) și al art. 48 din Legea nr. 312/2004 privind Statutul Băncii Naționale a României, precum
și al art. 420 alin. (1) din Ordonanța de urgență a Guvernului nr. 99/2006, aprobată cu modificări și completări prin Legea
nr. 227/2007, cu modificările și completările ulterioare,
Banca Națională a României emite următorul ordin:
Art. 1. — Prezentul ordin stabilește forma și conținutul
formularelor de raportare aferente cerințelor minime de capital
(COREP) la nivel individual și, după caz, consolidat, de către
instituțiile de credit prevăzute la art. 1 alin. (2) din Regulamentul
Băncii Naționale a României și al Comisiei Naționale a Valorilor
Mobiliare nr. 13/18/2006 privind determinarea cerințelor minime
de capital pentru instituțiile de credit și firmele de investiții,
aprobat prin Ordinul Băncii Naționale a României și al Comisiei

Naționale a Valorilor Mobiliare nr. 10/107/2006, cu modificările și
completările ulterioare.
Art. 2. — Fără a aduce atingere prevederilor art. 3, instituțiile
de credit prevăzute la art. 1 transmit Băncii Naționale a
României formularele de raportare ce fac obiectul prezentului
ordin, în format electronic, prin intermediul Sistemului informatic
de raportare către Banca Națională a României — SIRBNR,
potrivit Normei Băncii Naționale a României nr. 15/2006 privind

MONITORUL OFICIAL AL ROMÂNIEI, PARTEA I, Nr. 786/4.XI.2011
transmiterea indicatorilor primari prin intermediul Sistemului
informatic de raportare către Banca Națională a României, cu
modificările ulterioare, precum și în format letric la Banca
Națională a României — Direcția supraveghere, după cum
urmează:
a) pentru raportările transmise la nivel individual, în termen
de cel mult 30 de zile calendaristice de la sfârșitul perioadei
pentru care acestea se întocmesc;
b) pentru raportările transmise la nivel consolidat, întocmite
pentru sfârșitul primului semestru al exercițiului financiar, până
la data de 30 septembrie a respectivului exercițiu financiar;
c) pentru raportările transmise la nivel consolidat, pentru
sfârșitul exercițiului financiar, până la data de 15 mai a
exercițiului financiar următor.
Art. 3. — Instituțiile de credit prevăzute la art. 1 vor transmite
Băncii Naționale a României, atât electronic, cât și letric, partea
aferentă fondurilor proprii din cadrul Formularului de sinteză
privind adecvarea capitalului la riscuri (formularul CA), potrivit
prevederilor art. 33 alin. (1) și (2) din Regulamentul Băncii
Naționale a României și al Comisiei Naționale a Valorilor
Mobiliare nr. 18/23/2006 privind fondurile proprii ale instituțiilor
de credit și ale firmelor de investiții, aprobat prin Ordinul Băncii
Naționale a României și al Comisiei Naționale a Valorilor
Mobiliare nr. 15/112/2006, republicat, cu modificările și
completările ulterioare.
Art. 4. — (1) Instituțiile de credit care, potrivit prevederilor
art. 14 alin. (2) din Regulamentul Băncii Naționale a României și
al Comisiei Naționale a Valorilor Mobiliare nr. 17/22/2006 privind
supravegherea pe bază consolidată a instituțiilor de credit și a
firmelor de investiții, aprobat prin Ordinul Băncii Naționale a
României și al Comisiei Naționale a Valorilor Mobiliare
nr. 14/111/2006, cu modificările ulterioare, trebuie să
îndeplinească la nivel individual cerințele referitoare la procesul
intern de evaluare a adecvării capitalului la riscuri includ în
cadrul Formularului de sinteză privind adecvarea capitalului la
riscuri (formularul CA), întocmit la nivel individual potrivit
frecvenței de raportare prevăzute în anexa nr. III, și informațiile
de sinteză referitoare la excedentul/deficitul de capital ca urmare
a evaluărilor interne (rândurile 3.4, 3.4.1 și 3.4.2), precum și cele
referitoare la excedentul/deficitul de fonduri proprii, respectiv
indicatorul de solvabilitate, rezultate în urma ultimei verificări
efectuate de Banca Națională a României (rândurile 3.3 și
3.3.a).
(2) Instituțiile de credit care, potrivit prevederilor art. 5, 6,
art. 9 alin. (1)—(2) și art. 12 alin. (1) din Regulamentul Băncii
Naționale a României și al Comisiei Naționale a Valorilor
Mobiliare nr. 17/22/2006, aprobat prin Ordinul Băncii Naționale
a României și al Comisiei Naționale a Valorilor Mobiliare
nr. 14/111/2006, cu modificările ulterioare, trebuie să
îndeplinească la nivel consolidat cerințele referitoare la procesul
intern de evaluare a adecvării capitalului la riscuri includ în
cadrul Formularului de sinteză privind adecvarea capitalului la
riscuri, întocmit la nivel consolidat potrivit frecvenței de raportare
prevăzută în anexa nr. III, și informațiile de sinteză referitoare la
excedentul/deficitul de capital ca urmare a evaluărilor interne
(rândurile 3.4, 3.4.1 și 3.4.2), precum și cele referitoare la
excedentul/deficitul de fonduri proprii, respectiv indicatorul de
solvabilitate, rezultate în urma ultimei verificări efectuate de
Banca Națională a României (rândurile 3.3 și 3.3.a).
Art. 5. — În cazul în care, ca urmare a aprobării situațiilor
financiare anuale de către adunarea generală a acționarilor,
nivelul fondurilor proprii sau cel al unor elemente componente

9

care intră în calculul indicatorilor de prudență bancară calculați
în funcție de fondurile proprii pentru data de 31 decembrie se
modifică, raportările aferente fondurilor proprii și respectivilor
indicatori de prudență bancară afectați de modificări, întocmite
pentru ultima lună a exercițiului financiar precedent și pentru
fiecare lună din perioada scursă de la începutul anului în curs și
până la data aprobării situațiilor financiare anuale, vor fi refăcute
și retransmise Băncii Naționale a României, în termen de 20 de
zile calendaristice de la data aprobării situațiilor financiare
anuale, dar nu mai târziu de data de 15 mai.
Art. 6. — Casele centrale ale cooperativelor de credit sunt
responsabile de întocmirea și transmiterea formularelor de
raportare prevăzute în anexa nr. I atât pe bază individuală, cât
și la nivelul rețelei cooperatiste de credit din care fac parte.
Art. 7. — În ceea ce privește raportarea aferentă riscului de
credit, în contextul utilizării abordării standard, instituțiile de
credit transmit:
a) câte un formular CR SA pentru fiecare dintre cele 15 clase
de expuneri prevăzute la art. 4 alin. (1) lit. a)—l) și n)—p) din
Regulamentul Băncii Naționale a României și al Comisiei
Naționale a Valorilor Mobiliare nr. 14/19/2006 privind tratamentul
riscului de credit pentru instituțiile de credit și firmele de investiții
potrivit abordării standard, aprobat prin Ordinul Băncii Naționale
a României și al Comisiei Naționale a Valorilor Mobiliare
nr. 11/108/2006, cu modificările și completările ulterioare;
b) un formular CR SA Total care agregă ansamblul
expunerilor care fac obiectul abordării standard pentru riscul de
credit.
Art. 8. — În ceea ce privește raportarea aferentă riscului de
credit, în contextul utilizării abordării bazate pe modele interne
de rating, instituțiile de credit transmit:
a) câte un formular CR IRB pentru fiecare dintre următoarele
clase și subclase de expuneri potrivit abordării bazate pe
modele interne de rating, descrise în anexa nr. II, Tabel referințe
formular 3: CR SA:
1. administrații centrale sau bănci centrale;
2. instituții, din care:
2.1. instituții de credit și firme de investiții;
3. societăți, din care:
3.1. entități mici și mijlocii;
3.2. finanțări specializate;
4. retail, din care:
4.1. garantate cu un bun imobiliar;
4.2. reînnoibile eligibile;
4.3. alte expuneri de tip retail;
4.4. entități mici și mijlocii;
b) un formular CR IRB Total care agregă ansamblul
expunerilor care fac obiectul abordării bazate pe modele interne
de rating, mai puțin expunerile din titluri de capital — care se
raportează în formularul CR EQU IRB, pozițiile din
securitizare — care se raportează potrivit art. 9, și activele, altele
decât cele care reprezintă creanțe de natura creditelor — care
se raportează în formularul CA;
c) formularele CR SA și CR SA Total pentru expunerile
supuse abordării standard pentru riscul de credit. În acest caz,
formularele CR SA se completează având în vedere clasele și
subclasele de expuneri potrivit abordării bazate pe modele
interne de rating prevăzute în anexa nr. II, Tabel referințe
formular 3: CR SA, chiar dacă pentru determinarea cerinței de
capital respectivelor expuneri li se aplică regulile specifice
abordării standard.

10

MONITORUL OFICIAL AL ROMÂNIEI, PARTEA I, Nr. 786/4.XI.2011

Art. 9. — În ceea ce privește raportarea aferentă riscului de
credit provenind din pozițiile din securitizare, instituțiile de credit
transmit:
a) câte un formular CR SEC SA pentru totalul operațiunilor de
securitizare, pentru expunerile din securitizare care fac obiectul
abordării standard pentru riscul de credit;
b) câte un formular CR SEC IRB pentru totalul operațiunilor
de securitizare, pentru expunerile din securitizare care fac
obiectul abordării bazate pe modele interne de rating pentru
riscul de credit.
Art. 10. — În ceea ce privește raportarea aferentă riscului
operațional, instituțiile de credit transmit cu frecvența indicată în
anexa nr. III:
a) Formularul 16: OPR — Riscul operațional, în contextul
utilizării abordării de bază;
b) Formularul 16: OPR — Riscul operațional și
Formularul 17: OPR Details — Riscul operațional: Valori brute
ale pierderilor pe linii de activitate și categorii de evenimente în
ultimul an, în contextul utilizării abordării standard sau a
abordării standard alternative;
c) Formularul 16: OPR — Riscul operațional, Formularul 17:
OPR Details — Riscul operațional: Valori brute ale pierderilor pe
linii de activitate și categorii de evenimente în ultimul an și
Formularul 18: OPR LOSS Details — Pierderi majore din riscul
operațional înregistrate în ultimul an sau care sunt încă
deschise, în contextul utilizării abordării avansate de evaluare.
Art. 11. — (1) În cadrul formularelor de raportare prezentate
în anexa nr. I, instituțiile de credit completează și raportează
doar pozițiile care nu au fost evidențiate în gri sau hașurate,
corespunzătoare rândurilor și coloanelor care au etichetele
evidențiate în alb.
(2) În cadrul raportării Formularului de sinteză privind
adecvarea capitalului la riscuri (formularul CA):
a) rândurile precedate de indicativul C vor fi completate
exclusiv în cadrul raportării la nivel consolidat;
b) rândurile precedate de indicativul N nu vor fi completate
(nici la nivel individual, nici la nivel consolidat);
c) rândurile cărora nu le corespunde niciun indicativ vor fi
completate atât în cadrul raportării la nivel individual, cât și în
cadrul celei întocmite pentru nivelul consolidat.
Art. 12. — Referințele aferente informațiilor explicative
incluse în anexa nr. II sunt trimiteri la prevederile considerate ca
fiind cele mai relevante în raport cu conținutul fiecărui element
solicitat. În cazul în care există prevederi care nu au fost indicate

în mod explicit, dar care au impact asupra determinării unui
element, acestea vor fi luate în considerare la determinarea și
raportarea sa.
Art. 13. — Începând cu data de 1 ianuarie 2012, în cuprinsul
formularelor de raportare Formular 3: CR SA, Tabel referințe
formular 3: CR SA, Formular 6: CR SEC SA și Tabel referințe
formular 6: CR SEC SA, prin expresia ăajustări de valoare și
provizioane” se va înțelege ajustările de valoare prevăzute art. 2
alin. (1) pct. 15 și alin. (11) din Regulamentul Băncii Naționale a
României și al Comisiei Naționale a Valorilor Mobiliare
nr. 14/19/2006, aprobat prin Ordinul Băncii Naționale a
României și al Comisiei Naționale a Valorilor Mobiliare
nr. 11/108/2006, cu modificările și completările ulterioare.
Art. 14. — Anexa nr. I*), cuprinzând modelele formularelor
de raportare, anexa nr. II*), care conține informații explicative
referitoare la completarea acestora, și anexa nr. III*), în care
este prevăzută frecvența raportării formularelor, fac parte
integrantă din prezentul ordin.
Art. 15. — Până la data de la care transmiterea raportărilor
în format electronic se realizează exclusiv prin intermediul
SIRBNR, potrivit prevederilor Normei Băncii Naționale a
României nr. 15/2006, cu modificările ulterioare, instituțiile
raportoare transmit Băncii Naționale a României raportările
respective prin rețeaua de comunicații interbancare (RCI), sub
formă de fișiere Excel.
Art. 16. — La data intrării în vigoare a prezentului ordin se
abrogă prevederile Ordinului Băncii Naționale a României
nr. 22/2010 privind raportarea cerințelor minime de capital
pentru instituțiile de credit, publicat în Monitorul Oficial al
României, Partea I, nr. 786 și 786 bis din 24 noiembrie 2010.
Art. 17. — (1) Prezentul ordin intră în vigoare la data de
31 decembrie 2011.
(2) Primele raportări conforme prezentului ordin se
întocmesc și se transmit Băncii Naționale a României de către
instituțiile de credit pentru data de 31 decembrie 2011, cu
mențiunea că pentru această dată în cazul Formularului de
sinteză privind adecvarea capitalului la riscuri se utilizează
Formularul 1a: CA. Pentru raportările aferente perioadelor de
raportare ulterioare datei de 31 decembrie 2011 se va folosi
Formularul 1: CA.
Art. 18. — Prezentul ordin se publică în Monitorul Oficial al
României, Partea I.

Președintele Consiliului de administrație al Băncii Naționale a României,
Mugur Constantin Isărescu
București, 17 octombrie 2011.
Nr. 13.

*) Anexele nr. I—III se publică în Monitorul Oficial al României, Partea I, nr. 786 bis, care se poate achiziționa de la Centrul pentru relații cu publicul al
Regiei Autonome ăMonitorul Oficial”, București, șos. Panduri nr. 1.

MONITORUL OFICIAL AL ROMÂNIEI, PARTEA I, Nr. 786/4.XI.2011

11

ACTE ALE ÎNALTEI CURȚI DE CASAȚIE
ȘI JUSTIȚIE
ÎNALTA CURTE DE CASAȚIE ȘI JUSTIȚIE
COMPLETUL COMPETENT SĂ JUDECE RECURSUL ÎN INTERESUL LEGII

D E C I Z I A Nr. 10
din 19 septembrie 2011
Dosar nr. 12/2011
Rodica Aida Popa
Lavinia Curelea
Gabriela Victoria Bîrsan
Adrian Bordea
Corina Jîjîie
Nina Ecaterina Grigoraș
Crețu Dragu
Andreea Constanda
Doina Popescu
Cristina Iulia Tarcea
Viorica Cosma
Niculae Măniguțiu
Viorica Lungeanu
Ioana Iacob
Carmen Ilie
Liliana Vișan
Carmen Frumușelu
Lidia Bărbulescu
Veronica Carmen Popescu
Viorica Trestianu
Nela Petrișor
Mariana Cârstocea
Aurelia Motea
Traian Gherasim
Ana Hermina Iancu

— vicepreședintele Înaltei Curți de Casație și Justiție, președintele completului
— președintele Secției civile și de proprietate intelectuală
— președintele Secției de contencios administrativ și fiscal
— președintele Secției comerciale
— președintele Secției penale
— judecător la Secția civilă și de proprietate intelectuală — judecător raportor
— judecător la Secția civilă și de proprietate intelectuală
— judecător la Secția civilă și de proprietate intelectuală
— judecător la Secția civilă și de proprietate intelectuală
— judecător la Secția civilă și de proprietate intelectuală
— judecător la Secția civilă și de proprietate intelectuală
— judecător la Secția de contencios administrativ și fiscal
— judecător la Secția de contencios administrativ și fiscal
— judecător la Secția de contencios administrativ și fiscal
— judecător la Secția de contencios administrativ și fiscal
— judecător la Secția de contencios administrativ și fiscal — judecător raportor
— judecător la Secția de contencios administrativ și fiscal
— judecător la Secția comercială
— judecător la Secția comercială
— judecător la Secția comercială
— judecător la Secția comercială
— judecător la Secția comercială
— judecător la Secția comercială — judecător raportor
— judecător la Secția penală
— judecător la Secția penală

Completul competent să judece recursul în interesul legii ce
formează obiectul Dosarului nr. 12/2011 este legal constituit
conform dispozițiilor art. 3306 alin. 2 din Codul de procedură
civilă, modificat și completat prin Legea nr. 202/2010, și ale
art. 272 alin. (2) lit. b) din Regulamentul privind organizarea și
funcționarea administrativă a Înaltei Curți de Casație și Justiție,
republicat, modificat și completat prin Hotărârea Colegiului de
conducere al Înaltei Curți de Casație și Justiție nr. 24/2010.
Ședința completului este prezidată de doamna judecător dr.
Rodica Aida Popa, vicepreședintele Înaltei Curți de Casație și
Justiție.
Procurorul general al Parchetului de pe lângă Înalta Curte de
Casație și Justiție este reprezentat de doamna procuror șef
adjunct Antonia Eleonora Constantin.
La ședința de judecată participă magistratul-asistent-șef al
Secției de contencios administrativ și fiscal a Înaltei Curți de
Casație și Justiție, domnul Bogdan Georgescu, desemnat în
conformitate cu dispozițiile art. 273 din Regulamentul privind
organizarea și funcționarea administrativă a Înaltei Curți de
Casație și Justiție, republicat, modificat și completat prin
Hotărârea Colegiului de conducere al Înaltei Curți de Casație și
Justiție nr. 24/2010.
Înalta Curte de Casație și Justiție — completul competent să
judece recursul în interesul legii a luat în examinare recursurile
în interesul legii formulate de Colegiul de conducere al Curții de
Apel Suceava și procurorul general al Parchetului de pe lângă
Înalta Curte de Casație și Justiție privind interpretarea și
aplicarea dispozițiilor art. 60 din Codul de procedură civilă
raportate la art. 19 din Legea nr. 500/2002 privind finanțele
publice, cu modificările și completările ulterioare, și art. 1—4 din

Ordonanța Guvernului nr. 22/2002 privind executarea obligațiilor
de plată ale instituțiilor publice, stabilite prin titluri executorii, cu
modificările și completările ulterioare, referitor la chemarea în
garanție a Ministerului Finanțelor Publice în litigiile vizând
acordarea unor drepturi de natură salarială personalului bugetar.
Reprezentantul procurorului general al Parchetului de pe
lângă Înalta Curte de Casație și Justiție a susținut recursul în
interesul legii, astfel cum a fost formulat și motivat în scris, și a
solicitat admiterea acestuia ca urmare a constatării existenței
unei jurisprudențe neunitare cu privire la interpretarea și
aplicarea dispozițiilor art. 60 din Codul de procedură civilă
raportate la art. 19 din Legea nr. 500/2002 privind finanțele
publice, cu modificările și completările ulterioare, și art. 1—4 din
Ordonanța Guvernului nr. 22/2002 privind executarea obligațiilor
de plată ale instituțiilor publice, stabilite prin titluri executorii, cu
modificările și completările ulterioare, referitor la chemarea în
garanție a Ministerului Finanțelor Publice în litigiile vizând
acordarea unor drepturi de natură salarială personalului bugetar
sau a ajutorului financiar prevăzut de Legea nr. 315/2006 privind
stimularea achiziționării de cărți sau de programe educaționale
pe suport electronic, necesare îmbunătățirii calității activității
didactice,
în
învățământul
preuniversitar.
Totodată,
reprezentantul procurorului general al Parchetului de pe lângă
Înalta Curte de Casație și Justiție a precizat că aceleași sunt
concluziile și față de recursul în interesul legii promovat de
Colegiul de conducere al Curții de Apel Suceava.
Președintele completului de judecată, doamna judecător
Rodica Aida Popa, a declarat dezbaterile închise, iar completul
de judecată a rămas în pronunțare asupra recursurilor în
interesul legii.

12

MONITORUL OFICIAL AL ROMÂNIEI, PARTEA I, Nr. 786/4.XI.2011
Î N A L T A C U R T E,

deliberând asupra recursurilor în interesul legii, constată
următoarele:
1. Problema de drept care a generat practica neunitară
Recursurile în interesul legii vizează aceeași problemă de
drept referitoare la interpretarea și aplicarea dispozițiilor art. 60
din Codul de procedură civilă raportate la art. 19 din Legea
nr. 500/2002 privind finanțele publice, cu modificările și
completările ulterioare, și art. 1—4 din Ordonanța Guvernului
nr. 22/2002 privind executarea obligațiilor de plată ale instituțiilor
publice, stabilite prin titluri executorii, cu modificările și
completările ulterioare, cu privire la chemarea în garanție a
Ministerului Finanțelor Publice în litigiile vizând acordarea unor
drepturi de natură salarială personalului bugetar sau a ajutorului
financiar prevăzut de Legea nr. 315/2006 privind stimularea
achiziționării de cărți sau de programe educaționale pe suport
electronic, necesare îmbunătățirii calității activității didactice, în
învățământul preuniversitar.
2. Examenul jurisprudențial
Prin recursurile în interesul legii se arată că în practica
judiciară nu există un punct de vedere unitar cu privire la cererile
de chemare în garanție a Ministerului Finanțelor Publice
formulate de instituțiile publice angajatoare sau ordonatorii de
credite cu privire la drepturile salariale ale personalului din
sectorul bugetar ori la ajutorul financiar prevăzut în favoarea
cadrelor didactice titulare și/sau suplinitoare calificate din
învățământul preuniversitar de Legea nr. 315/2006 privind
stimularea achiziționării de cărți sau de programe educaționale
pe suport electronic, necesare îmbunătățirii calității activității
didactice, în învățământul preuniversitar.
3. Soluțiile pronunțate de instanțele judecătorești
3.1. Unele instanțe de judecată au admis cererile de
chemare în garanție formulate de instituțiile publice angajatoare
sau ordonatorii de credite, reținând că, în temeiul dispozițiilor
art. 60 din Codul de procedură civilă, poate fi chemată în
garanție persoana împotriva căreia se poate îndrepta cel căzut
în pretenții, iar potrivit dispozițiilor art. 19 din Legea nr. 500/2002,
cu modificările și completările ulterioare, coroborate cu
prevederile art. 3 alin. (1) pct. 6 din Hotărârea Guvernului
nr. 34/2009 privind organizarea și funcționarea Ministerului
Finanțelor Publice, cu modificările și completările ulterioare,
acest minister coordonează acțiunile care sunt în
responsabilitatea Guvernului cu privire la sistemul bugetar prin
elaborarea proiectului legii bugetului de stat, pe baza proiectelor
ordonatorilor principali de credite, a proiectelor legilor de
rectificare a acestor bugete, precum și ale legilor privind
aprobarea contului general anual de execuție.
3.2. Alte instanțe au respins cererile de chemare în garanție
a Ministerului Finanțelor Publice formulate de instituțiile publice
angajatoare sau ordonatorii de credite, reținând că între instituția
publică chemată în garanție și instituțiile publice pârâte nu există
un raport juridic obligațional.
4. Opinia procurorului general
Procurorul general a opinat în sensul că cererile de chemare
în garanție a Ministerului Finanțelor Publice sunt întemeiate în
măsura în care instituțiile publice bugetare, în calitate de pârâți
în litigiile având ca obiect plata unor drepturi de personal,
urmăresc pe această cale asigurarea opozabilității hotărârii ce
se va pronunța în contradictoriu cu acest minister.
În esență, procurorul general a susținut că rolul Ministerului
Finanțelor Publice, de administrator al bugetului general
consolidat, îndreptățește chemarea sa în garanție exclusiv
pentru asigurarea opozabilității hotărârii care ar urma să se
pronunțe în contradictoriu cu ordonatorul principal de credite,
întrucât, în condițiile în care acesta din urmă ar pierde procesul,
s-ar putea îndrepta împotriva chematului în garanție, propunând

un proiect de rectificare bugetară ori includerea sumelor stabilite
prin titlurile executorii în proiectele de buget.
De asemenea, se susține că Ministerul Finanțelor Publice nu
ar putea fi obligat pe această cale la alocarea fondurilor
bugetare necesare, în lipsa parcurgerii procedurii bugetare;
însă, în condițiile în care participă în proces împreună cu
ordonatorul principal de credite, va fi în măsură să îi sprijine
apărările acestuia din urmă, asigurându-se astfel și
opozabilitatea hotărârii ce ar urma să fie pronunțată față de
acest minister în vederea elaborării proiectului de rectificare a
bugetului ordonatorului principal de credite ori prin includerea
cheltuielilor stabilite prin titluri executorii în proiectele de buget
pentru perioadele următoare.
5. Raportul asupra recursurilor în interesul legii
Raportul cuprinde soluțiile diferite date problemei de drept și
argumentele pe care se fundamentează, doctrina și
jurisprudența Curții Constituționale relevante, propunând un
proiect de soluție ce a împărtășit opinia instanțelor care au
respins cererile de chemare în garanție a Ministerului Finanțelor
Publice, reținând, în esență, următoarele:
Unul dintre avantajele instituției chemării în garanție este
acela al evitării unui proces ulterior, întrucât instanța rezolvă atât
cererea principală, cât și cererea de chemare în garanție printr-o
singură hotărâre — cu excepția reglementată de art. 63 alin. 2
din Codul de procedură civilă, respectiv atunci când judecarea
cererii principale ar fi întârziată prin chemarea în garanție,
situație în care instanța poate dispune despărțirea ei spre a fi
judecate în mod separat.
Pretențiile menționate pe calea chemării în garanție de către
instituția bugetară pârâtă (de exemplu, alocările de fonduri sau
rectificările bugetare) nu pot forma obiectul unei cereri de
chemare în judecată formulate pe cale incidentală sau al unei
acțiuni ulterioare în instanță.
Atribuțiile Ministerului Finanțelor Publice în domeniul
finanțelor publice nu cuprind o obligație de garanție sau de
despăgubire, astfel că între autoritatea publică chemată în
garanție și instituțiile bugetare pârâte nu există un raport juridic
obligațional.
O obligație de garanție sau de despăgubire în sarcina
chematului în garanție nu se reflectă nici în dispozițiile art. 1—4
din Ordonanța Guvernului nr. 22/2002, cu modificările și
completările ulterioare, și nici în dispozițiile art. 2 și 3 din
Hotărârea Guvernului nr. 34/2009, cu modificările și completările
ulterioare.
Totodată, față de propunerea din recursul în interesul legii
formulat de procurorul general al Parchetului de pe lângă Înalta
Curte de Casație și Justiție, s-a susținut că s-ar pune problema
relativității efectelor hotărârii judecătorești față de persoana
chemată în garanție, întrucât aceasta dobândește calitatea de
parte, iar poziția sa procesuală este determinată de formularea
unei cereri de chemare în garanție cu respectarea cerințelor
procedurale.
6. Înalta Curte
Așa cum rezultă din expunerea anterioară a circumstanțelor
care au condus la promovarea recursurilor în interesul legii,
obiectul practicii neunitare îl reprezintă soluțiile pronunțate de
instanțele judecătorești cu privire la cererea de chemare în
garanție a Ministerului Finanțelor Publice formulată de către
instituțiile publice angajatoare sau ordonatorii de credite cu
privire la drepturile salariale ale personalului din sectorul bugetar
ori la ajutorul financiar prevăzut în favoarea cadrelor didactice
titulare și/sau suplinitoare calificate din învățământul
preuniversitar de Legea nr. 315/2006 privind stimularea
achiziționării de cărți sau de programe educaționale pe suport
electronic, necesare îmbunătățirii calității activității didactice, în
învățământul preuniversitar.

MONITORUL OFICIAL AL ROMÂNIEI, PARTEA I, Nr. 786/4.XI.2011
În esență, dispozițiile cu privire la care se solicită a se
asigura, pe calea recursului în interesul legii, interpretarea și
aplicarea unitară de către instanțele judecătorești sunt
următoarele:
— art. 60 alin. 1 din Codul de procedură civilă:
ăArt. 60. — Partea poate să cheme în garanție o altă
persoană împotriva căreia ar putea să se îndrepte, în cazul când
ar cădea în pretențiuni cu o cerere în garanție sau în
despăgubire.”;
— art. 19 din Legea nr. 500/2002 privind finanțele publice,
cu modificările și completările ulterioare:
ăArt. 19. — Rolul Ministerului Finanțelor Publice
În domeniul finanțelor publice Ministerul Finanțelor Publice
are, în principal, următoarele atribuții:
a) coordonează acțiunile care sunt în responsabilitatea
Guvernului cu privire la sistemul bugetar, și anume: pregătirea
proiectelor legilor bugetare anuale, ale legilor de rectificare,
precum și ale legilor privind aprobarea contului general anual
de execuție;
b) dispune măsurile necesare pentru aplicarea politicii fiscalbugetare;
c) emite norme metodologice privind elaborarea bugetelor și
forma de prezentare a acestora;
d) emite norme metodologice, precizări și instrucțiuni prin
care se stabilesc practicile și procedurile pentru încasarea
veniturilor, angajarea, lichidarea, ordonanțarea și plata
cheltuielilor, controlul cheltuirii acestora, încheierea exercițiului
bugetar anual, contabilizarea și raportarea;
e) solicită rapoarte și informații oricăror instituții care
gestionează fonduri publice;
f) aprobă clasificațiile bugetare, precum și modificările
acestora;
g) analizează propunerile de buget în etapele de elaborare a
bugetelor;
h) furnizează Parlamentului, la cererea acestuia, cu sprijinul
ordonatorilor principali de credite, documentele care au stat la
baza fundamentării proiectelor legilor bugetare anuale;
i) asigură monitorizarea execuției bugetare, iar în cazul în
care se constată abateri ale veniturilor și cheltuielilor de la
nivelurile autorizate, propune Guvernului măsuri pentru
reglementarea situației;
j) avizează, în fază de proiect, acordurile, memorandumurile,
protocoalele sau alte asemenea înțelegeri încheiate cu
partenerii externi, precum și proiectele de acte normative, care
conțin implicații financiare;
k) stabilește conținutul, forma de prezentare și structura
programelor elaborate de ordonatorii principali de credite;
l) blochează sau reduce utilizarea unor credite bugetare
constatate ca fiind fără temei legal sau fără justificare în
bugetele ordonatorilor de credite;
m) dispune măsurile necesare pentru administrarea și
urmărirea modului de utilizare a fondurilor publice destinate
cofinanțării în bani, rezultate din contribuția financiară externă
acordată Guvernului României;
n) colaborează cu Banca Națională a României la elaborarea
balanței de plăți externe, a balanței creanțelor și angajamentelor
externe, a reglementărilor în domeniul monetar și valutar;
o) prezintă semestrial Guvernului și comisiilor pentru buget,
finanțe și bănci ale Parlamentului, împreună cu Banca Națională
a României, informări asupra modului de realizare a balanței de
plăți externe și a balanței creanțelor și angajamentelor externe
și propune soluții de acoperire a deficitului sau de utilizare a
excedentului din contul curent al balanței de plăți externe;
p) participă, în numele statului, în țară și în străinătate, după
caz, la tratative externe privind acordurile bilaterale și
multilaterale de promovare și protejare a investițiilor și
convențiile de evitare a dublei impuneri și combatere a evaziunii

13

fiscale și, împreună cu Banca Națională a României, în
probleme financiare, valutare și de plăți;
r) îndeplinește și alte atribuții prevăzute de dispozițiile
legale.”;
— art. 1—4 din Ordonanța Guvernului nr. 22/2002 privind
executarea obligațiilor de plată ale instituțiilor publice, stabilite
prin titluri executorii, cu modificările și completările ulterioare:
ăArt. 1. — (1) Creanțele stabilite prin titluri executorii în
sarcina instituțiilor și autorităților publice se achită din sumele
aprobate cu această destinație prin bugetele acestora sau, după
caz, de la titlurile de cheltuieli la care se încadrează obligația de
plată respectivă.
(2) Creanțele stabilite prin titluri executorii în sarcina
instituțiilor și autorităților publice nu se pot achita din sumele
destinate potrivit bugetului aprobat pentru acoperirea
cheltuielilor de organizare și funcționare, inclusiv a celor de
personal, în scopul îndeplinirii atribuțiilor și obiectivelor legale,
pentru care au fost înființate.
Art. 2. — Dacă executarea creanței stabilite prin titluri
executorii nu începe sau continuă din cauza lipsei de fonduri,
instituția debitoare este obligată ca, în termen de 6 luni, să facă
demersurile necesare pentru a-și îndeplini obligația de plată.
Acest termen curge de la data la care debitorul a primit somația
de plată comunicată de organul competent de executare, la
cererea creditorului.
Art. 3. — În cazul în care instituțiile publice nu își îndeplinesc
obligația de plată în termenul prevăzut la art. 2, creditorul va
putea solicita efectuarea executării silite, potrivit Codului de
procedură civilă și/sau potrivit altor dispoziții legale aplicabile în
materie.
Art. 4. — (1) Ordonatorii principali de credite bugetare au
obligația să dispună toate măsurile ce se impun, inclusiv virări
de credite bugetare, în condițiile legii, pentru asigurarea în
bugetele proprii și ale instituțiilor din subordine a creditelor
bugetare necesare pentru efectuarea plății sumelor stabilite prin
titluri executorii.
(2) Virările de credite bugetare prevăzute la alin. (1) se pot
efectua pe parcursul întregului an bugetar, prin derogare de la
prevederile art. 47 din Legea nr. 500/2002 privind finanțele
publice, cu modificările ulterioare, și ale art. 49 din Legea
nr. 273/2006 privind finanțele publice locale.”
În mod constant în doctrină și jurisprudență, în interpretarea
dispozițiilor art. 60 din Codul de procedură civilă, s-a afirmat că
instituția cererii de chemare în garanție se întemeiază pe
existența unei obligații de garanție sau de despăgubire și poate
fi formulată nu numai în cazul drepturilor garantate legal ori
convențional, care reies din lege sau din contractul încheiat de
părți, ci și ori de câte ori partea care ar cădea în pretenții s-ar
putea întoarce împotriva altei persoane cu o cerere în
despăgubire.
Totodată, pretențiile reclamantului împotriva pârâtului și ale
acestuia din urmă împotriva chematului în garanție generează
două procese distincte, iar avantajul instituției chemării în
garanție este acela al evitării unui proces ulterior, întrucât
instanța rezolvă atât cererea principală, cât și cererea de
chemare în garanție printr-o singură hotărâre — cu excepția
reglementată de art. 63 alin. 2 din Codul de procedură civilă,
respectiv atunci când judecarea cererii principale ar fi întârziată
prin chemarea în garanție, situație în care instanța poate
dispune despărțirea ei spre a fi judecate în mod separat.
Pretențiile menționate pe calea chemării în garanție de către
instituția bugetară pârâtă (de exemplu, alocările de fonduri sau
rectificările bugetare) nu pot forma obiectul unei cereri de
chemare în judecată formulate pe cale incidentală sau al unei
acțiuni ulterioare în instanță, în considerarea celor ce succedă.
Între instituțiile publice pârâte chemate în judecată pentru
plata drepturilor de natură salarială ori a ajutoarelor financiare și

14

MONITORUL OFICIAL AL ROMÂNIEI, PARTEA I, Nr. 786/4.XI.2011

Ministerul Finanțelor Publice există raporturi juridice de drept
administrativ, care iau naștere în virtutea obligațiilor legale
reciproce și specifice ce le revin în procesul bugetar, iar între
Ministerul Finanțelor Publice și instituțiile respective nu există
nicio obligație de garanție sau de despăgubire în cazul
neexecutării de către o instituție publică a obligației ce îi incumbă
fie în baza raportului juridic de muncă, fie în baza dispozițiilor
Legii nr. 315/2006.
Este adevărat că, în cadrul procesului bugetar, Ministerul
Finanțelor Publice repartizează ordonatorilor principali de credite
sumele alocate acestora prin bugetul de stat, îndeplinind un rol
de administrator al acestui buget, dar nu are atribuția de a vira
acestora alte sume decât cele prevăzute în legea bugetului de
stat și cu respectarea acesteia.
Procedura legală de executare de către instituțiile publice a
obligațiilor stabilite prin titluri executorii este reglementată de
Ordonanța Guvernului nr. 22/2002, cu modificările și
completările ulterioare, în cadrul căreia ordonatorii principali de
credite au obligația de diligență de a efectua demersurile legale
în vederea asigurării în bugetele proprii și ale instituțiilor din
subordine a creditelor bugetare necesare efectuării plății
sumelor stabilite prin titluri executorii, iar Ministerul Finanțelor
Publice are rolul de a răspunde de elaborarea proiectului
bugetului de stat pe baza proiectelor ordonatorilor principali de
credite, precum și de a elabora proiectele de rectificare a
acestor bugete, rol care se realizează prin atribuțiile prevăzute
de art. 19 lit. a), g), h) și i) din Legea nr. 500/2002, cu modificările
și completările ulterioare, respectiv de art. 3 alin. (1) pct. 6—8,
11 și 13 din Hotărârea Guvernului nr. 34/2009, cu modificările și
completările ulterioare.
În plus, art. 3 din Ordonanța Guvernului nr. 22/2002, cu
modificările și completările ulterioare, dispune în sensul că, în
situația în care instituțiile publice nu își îndeplinesc obligația de
plată în termenul prevăzut de art. 2 din ordonanță, creditorul va
putea recurge la procedura executării silite în conformitate cu

dispozițiile Codului de procedură civilă și ale altor dispoziții
legale aplicabile în materie.
În mod corelativ obligației de diligență ce revine instituțiilor
publice în temeiul și în executarea dispozițiilor Ordonanței
Guvernului nr. 22/2002, cu modificările și completările ulterioare,
Ministerul Finanțelor Publice are obligația de a efectua
demersurile administrative necesare în vederea rectificării
bugetului de stat.
Chiar în ipoteza în care ordonatorii de credite și-ar îndeplini
atribuțiile ce le revin în sensul formulării de propuneri de
cuprindere în bugetul propriu a sumelor necesare plății
obligațiilor stabilite prin titluri executorii, iar Ministerul Finanțelor
Publice, la rândul său, ar întocmi și ar transmite spre aprobare
propuneri de rectificare a bugetului de stat, dreptul de decizie
aparține legislativului.
În consecință, dispozițiile analizate ale art. 19 din Legea
nr. 500/2002, cu modificările și completările ulterioare, și ale
art. 1—4 din Ordonanța Guvernului nr. 22/2002, cu modificările
și completările ulterioare, nu pot fi interpretate în sensul că
reprezintă temeiul legal al existenței unei obligații de garanție
sau de despăgubire ce revine Ministerului Finanțelor Publice în
cazul obligațiilor de plată stabilite în sarcina instituțiilor publice,
cu privire la drepturile salariale ale personalului din sectorul
bugetar sau la ajutorul financiar prevăzut în favoarea cadrelor
didactice titulare și/sau suplinitoare calificate din învățământul
preuniversitar de Legea nr. 315/2006 privind stimularea
achiziționării de cărți sau de programe educaționale pe suport
electronic, necesare îmbunătățirii calității activității didactice, în
învățământul preuniversitar.
În concluzie, atât timp cât între debitorul obligației de plată
deduse judecății, respectiv instituția publică obligată la plată, și
chematul în garanție, respectiv Ministerul Finanțelor Publice, nu
există o obligație de garanție sau de despăgubire, nu sunt
întrunite condițiile prevăzute de art. 60 din Codul de procedură
civilă.

Pentru considerentele arătate, în temeiul art. 3307 cu referire la art. 329 din Codul de procedură civilă, așa cum a fost
modificat și completat prin Legea nr. 202/2010,
Î N A LTA C U R T E D E C A S A Ț I E Ș I J U S T I Ț I E

În numele legii:
D E C I D E:

Admite recursurile în interesul legii formulate de procurorul general al Parchetului de pe lângă Înalta Curte de Casație și
Justiție și de Colegiul de conducere al Curții de Apel Suceava și, în consecință, stabilește că:
În aplicarea dispozițiilor art. 60 din Codul de procedură civilă raportat la art. 19 din Legea nr. 500/2002 privind finanțele
publice, cu modificările și completările ulterioare, și art. 1—4 din Ordonanța Guvernului nr. 22/2002 privind executarea obligațiilor
de plată ale instituțiilor publice, stabilite prin titluri executorii, cu modificările și completările ulterioare, cererea de chemare în
garanție a Ministerului Finanțelor Publice formulată de către instituțiile publice angajatoare sau ordonatorii de credite cu privire la
drepturile salariale ale personalului din sectorul bugetar ori la ajutorul financiar prevăzut în favoarea cadrelor didactice titulare
și/sau suplinitoare calificate din învățământul preuniversitar de Legea nr. 315/2006 privind stimularea achiziționării de cărți sau de
programe educaționale pe suport electronic, necesare îmbunătățirii calității activității didactice, în învățământul preuniversitar, nu
îndeplinește cerințele prevăzute de textul de lege.
Obligatorie, potrivit art. 3307 alin. 4 din Codul de procedură civilă.
Pronunțată în ședință publică astăzi, 19 septembrie 2011.
VICEPREȘEDINTELE ÎNALTEI CURȚI DE CASAȚIE ȘI JUSTIȚIE,

RODICA AIDA POPA
Magistrat-asistent-șef,
Bogdan Georgescu

MONITORUL OFICIAL AL ROMÂNIEI, PARTEA I, Nr. 786/4.XI.2011

15

ACTE ALE FONDULUI DE GARANTARE
A DEPOZITELOR ÎN SISTEMUL BANCAR
FONDUL DE GARANTARE A DEPOZITELOR ÎN SISTEMUL BANCAR

C O M U N I C AT
privind lista instituțiilor de credit participante la Fondul de garantare a depozitelor
în sistemul bancar ai căror deponenți beneficiază de garantarea, prin plata de compensații,
a depozitelor constituite la acestea
Fondul de garantare a depozitelor în sistemul bancar aduce la cunoștință lista instituțiilor de credit participante la Fond ai
căror deponenți beneficiază de garantarea, prin plata de compensații, a depozitelor constituite la acestea, în condițiile și limitele
prevăzute de Ordonanța Guvernului nr. 39/1996 privind înființarea și funcționarea Fondului de garantare a depozitelor în sistemul
bancar, republicată, cu modificările și completările ulterioare.
Nr.
crt.

Denumirea instituției de credit

I. Bănci — persoane juridice române
1.
Banca Comercială Română — S.A.
2.
RAIFFEISEN BANK — S.A.
3.
BRD — Groupe Société Générale — S.A.
4.
ATE BANK ROMÂNIA — S.A.
5.
UniCredit Țiriac Bank — S.A.
6.
Bancpost — S.A.
7.
Banca de Export-Import a României EXIMBANK — S.A.
8.
Banca Românească — S.A., membră a Grupului National Bank of Greece
9.
Credit Europe Bank (România) — S.A.
10.
Banca Transilvania — S.A.
11.
MKB ROMEXTERRA Bank — S.A.
12.
ALPHA BANK ROMÂNIA — S.A.
13.
PIRAEUS BANK ROMÂNIA — S.A.
14.
RBS BANK (ROMÂNIA) — S.A.
15.
OTP BANK ROMÂNIA — S.A.
16.
BANCA COMERCIALĂ INTESA SANPAOLO ROMÂNIA — S.A.
17.
Emporiki Bank — România — S.A.
18.
LIBRA INTERNET BANK — S.A.
19.
Banca C.R. Firenze România — S.A.
20.
ROMANIAN INTERNATIONAL BANK — S.A.
21.
MARFIN BANK (ROMÂNIA) — S.A.
22.
Banca Comercială CARPATICA — S.A.
23.
BANK LEUMI ROMÂNIA — S.A.
24.
VOLKSBANK ROMÂNIA — S.A.
25.
ProCredit Bank — S.A.
26.
Raiffeisen Banca pentru Locuințe — S.A.
27.
PORSCHE BANK ROMÂNIA — S.A.
28.
CEC BANK — S.A.
29.
BANCA MILLENNIUM — S.A.
30.
BCR BANCA PENTRU LOCUINȚE — S.A.
31.
GARANTI BANK — S.A.
32.
Banca Comercială FEROVIARA — S.A.
II. Cooperative de credit — Case centrale
1.
Banca Centrală Cooperatistă CREDITCOOP
N O T Ă:

De la data publicării prezentului comunicat își încetează valabilitatea Comunicatul Fondului de garantare a depozitelor în
sistemul bancar nr. 1/2011 privind lista instituțiilor de credit participante la Fondul de garantare a depozitelor în sistemul bancar ai
căror deponenți beneficiază de garantarea, prin plata de compensații, a depozitelor constituite la acestea, publicat în Monitorul
Oficial al României, Partea I, nr. 35 din 14 ianuarie 2011.
Președintele Consiliului de administrație al Fondului de garantare a depozitelor în sistemul bancar,
Lia Tase
București, 17 octombrie 2011.
Nr. 2.

16

MONITORUL OFICIAL AL ROMÂNIEI, PARTEA I, Nr. 786/4.XI.2011
RECTIFICĂRI

La Decizia Înaltei Curți de Casație și Justiție nr. 8 din 6 iunie 2011, publicată în Monitorul Oficial al României,
Partea I, nr. 727 din 14 octombrie 2011, se face următoarea rectificare:
— la nota de subsol, în loc de: ă*) Decizia nr. VII din 5 februarie 2007 nu a fost publicată în Monitorul Oficial al
României, Partea I.” se va citi: ă*) Decizia nr. VII din 5 februarie 2007 a fost publicată în Monitorul Oficial al României,
Partea I, nr. 732 din 30 octombrie 2007.”

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 786/4.XI.2011 conține 16 pagini.

Prețul: 3,20 lei

&JUYDGY|527478]
ISSN 1453—4495

