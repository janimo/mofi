Anul 179 (XXIII) — Nr. 641

PARTEA I

LEGI, DECRETE, HOTĂRÂRI ȘI ALTE ACTE

Joi, 8 septembrie 2011

SUMAR

Pagina

Decizia nr. 1.051 din 14 iulie 2011 referitoare la excepția de
neconstituționalitate a dispozițiilor Ordonanței
Guvernului nr. 5/2001 privind procedura somației de
plată ..........................................................................
Decizia nr. 1.053 din 14 iulie 2011 referitoare la excepția de
neconstituționalitate a dispozițiilor art. 582 din Codul
de procedură civilă ....................................................

Pagina
HOTĂRÂRI ALE GUVERNULUI ROMÂNIEI

DECIZII ALE CURȚII CONSTITUȚIONALE
Decizia nr. 1.050 din 14 iulie 2011 referitoare la excepția de
neconstituționalitate a dispozițiilor art. 598 și 599 din
Codul de procedură civilă ..........................................

Nr.

2–3

833. — Hotărâre privind aprobarea stemelor comunelor
Albota, Mozăceni și Valea Mare-Pravăț, județul
Argeș ..........................................................................

10–11

3–4

880. — Hotărâre privind aprobarea Acordului de
concesiune de exploatare petrolieră în perimetrul
P IX — 9 Otelec, încheiat între Agenția Națională
pentru Resurse Minerale și Moesia Oil and Gas
P.L.C. ........................................................................

12

5–6

Decizia nr. 1.054 din 14 iulie 2011 referitoare la excepția de
neconstituționalitate a dispozițiilor art. 1 alin. (1), art. 4
alin. (2), art. 6 alin. (1), (2) și (4) și art. 8 din Ordonanța
Guvernului nr. 5/2001 privind procedura somației de
plată ..........................................................................

6–8

Decizia nr. 1.055 din 14 iulie 2011 referitoare la excepția de
neconstituționalitate a dispozițiilor art. 591 din Codul
de procedură civilă ....................................................

8–9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
185. — Ordin al ministrului administrației și internelor pentru
modificarea și completarea Ordinului ministrului
internelor și reformei administrative nr. 490/2008
privind însemnele heraldice ale structurilor Ministerului
Administrației și Internelor ..........................................

13–14

5.239. — Ordin al ministrului educației, cercetării, tineretului
și sportului privind acordarea acreditării pentru
unitatea de învățământ preuniversitar particular
Grădinița ăBambi” din municipiul Galați ......................

15

2

MONITORUL OFICIAL AL ROMÂNIEI, PARTEA I, Nr. 641/8.IX.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.050
din 14 iulie 2011

referitoare la excepția de neconstituționalitate a dispozițiilor art. 598 și 599
din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 598 și 599 din Codul de procedură civilă,
excepție ridicată de Balkan Maritime Inc în Dosarul
nr. 6.625/62/2010 al Tribunalului Brașov — Secția civilă și care
formează
obiectul
Dosarului
Curții
Constituționale
nr. 3.773D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate, sens
în care invocă jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 14 iulie 2010, pronunțată în Dosarul
nr. 6.625/62/2010, Tribunalul Brașov — Secția civilă a sesizat
Curtea Constituțională cu excepția de neconstituționalitate
a dispozițiilor art. 598 și 599 din Codul de procedură civilă.
Excepția a fost ridicată de recurentul-reclamant Balkan
Maritime Inc cu ocazia soluționării recursului formulat împotriva
Încheierii nr. 1.544 din 9 februarie 2010, pronunțată de
Judecătoria Brașov într-o cauză având ca obiect sechestru
asigurator.
În motivarea excepției de neconstituționalitate autorul
acesteia susține, în esență, că dispozițiile de lege criticate, ăprin
instituirea unui tratament preferențial titularilor unui drept real
față de titularii unui drept de creanță”, contravin prevederilor
constituționale ale art. 16 alin. (1), art. 21 alin. (3) teza întâi,
art. 44 alin. (1) și (2) teza întâi, art. 53 și art. 136 alin. (5),
prevederilor art. 6 paragraful 1 din Convenția pentru apărarea
drepturilor omului și a libertăților fundamentale și celor ale art. 1
din Protocolul nr. 1 la Convenție. În acest sens consideră că
ăpersoanele care ar invoca un drept real sau posesia cu privire
la bun ar fi îndreptățite să instituie sechestru judiciar fără a exista
proces pe fondul cauzei și fără plata unei cauțiuni,” în timp ce
ăcelelalte persoane nu s-ar putea prevala de această instituție
legală, fiind obligate să intenteze un litigiu și să plătească în
prealabil o cauțiune”.
Tribunalul Brașov — Secția civilă apreciază că excepția
de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor

două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (1) și (2), ale art. 2, 3, 10 și 29 din Legea
nr. 47/1992 să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 598 și 599 din Codul de procedură civilă, care au
următorul cuprins:
— Art. 598: ăOri de câte ori există un proces asupra
proprietății sau a altui drept real principal, asupra posesiunii unui
bun mobil sau imobil ori asupra folosinței sau administrării unui
bun proprietate comună, instanța competentă pentru judecarea
cererii principale va putea să încuviințeze, la cererea celui
interesat, punerea sub sechestru judiciar a bunului, dacă
această măsură este necesară pentru conservarea dreptului
respectiv.”;
— Art. 599: ăSe va putea, de asemenea, încuviința sechestrul
judiciar, chiar fără a exista proces:
1. asupra unui bun pe care debitorul îl oferă pentru liberarea
sa;
2. asupra unui bun cu privire la care cel interesat are motive
temeinice să se teamă că va fi sustras, distrus ori alterat de
posesorul său actual;
3. asupra unor bunuri mobile care alcătuiesc garanția
creditorului, când acesta învederează insolvabilitatea debitorului
său ori când are motive temeinice să bănuiască că debitorul va
fugi ori să se teamă de sustrageri sau deteriorări.
În aceste cazuri, competentă este instanța în circumscripția
căreia se află bunul.”
Autorul excepției susține că aceste dispoziții de lege sunt
contrare prevederilor constituționale ale art. 16 alin. (1) privind
egalitatea în fața legii, ale art. 21 alin. (3) teza întâi referitoare la
dreptul la un proces echitabil, ale art. 44 alin. (1) și (2) teza întâi
privind garantarea dreptului de proprietate privată, ale art. 53
privind restrângerea exercițiului unor drepturi sau al unor libertăți
și ale art. 136 alin. (5) privind inviolabilitatea proprietății private,
prevederilor art. 6 paragraful 1 referitoare la dreptul la un proces
echitabil din Convenția pentru apărarea drepturilor omului și a
libertăților fundamentale și celor ale art. 1 privind protecția
proprietății din Protocolul nr. 1 la Convenție.
Examinând excepția de neconstituționalitate, Curtea reține
că dispozițiile legale criticate au mai făcut obiect al controlului de

MONITORUL OFICIAL AL ROMÂNIEI, PARTEA I, Nr. 641/8.IX.2011
constituționalitate, prin raportare la aceleași prevederi
constituționale și convenționale și cu motivări asemănătoare.
Astfel, prin Decizia nr. 315 din 29 martie 2007, publicată în
Monitorul Oficial al României, Partea I, nr. 305 din 8 mai 2007,
și prin Decizia nr. 621 din 17 noiembrie 2005, publicată în
Monitorul Oficial al României, Partea I, nr. 1.125 din
13 decembrie 2005, Curtea a reținut că, potrivit art. 44 alin. (1)
teza a doua din Constituție, conținutul și limitele dreptului de
proprietate sunt stabilite de lege, iar, în conformitate cu art. 136
alin. (5) din Constituție, proprietatea privată este inviolabilă, în
condițiile legii organice. Potrivit acestor dispoziții, legiuitorul
ordinar este așadar competent să stabilească cadrul juridic
pentru exercitarea atributelor dreptului de proprietate, în
accepțiunea principială conferită de Constituție, în așa fel încât
să nu vină în coliziune cu interesele generale sau cu interesele
particulare legitime ale altor subiecte de drept, instituind astfel
niște limitări rezonabile în valorificarea acestuia, ca drept
subiectiv garantat. Sub acest aspect, Curtea a constatat că prin
reglementarea dedusă controlului legiuitorul nu a făcut decât să
dea expresie acestor imperative, în limitele și potrivit
competenței sale constituționale.

3

Măsura sechestrului judiciar constă în indisponibilizarea
bunului care formează obiectul litigiului, acesta fiind încredințat
spre păstrare și administrare până la soluționarea definitivă a
litigiului, de regulă unei terțe persoane. Așa fiind, sechestrul
judiciar are ca scop conservarea unui bun determinat și apare ca
o măsură rațională, pe care legiuitorul are competența să o
adopte.
În speță, Curtea reține, însă, că autorul excepției, nemulțumit
de soluția legislativă existență, solicită modificarea textelor de
lege criticate, în sensul eliminării cerinței dovedirii unui interes
raportat în mod necesar la un drept real sau la posesiunea
asupra bunului.
În aceste condiții, Curtea constată că excepția de
neconstituționalitate, așa cum a fost formulată, are ca finalitate
modificarea dispozițiilor de lege supuse controlului. Or, o
asemenea solicitare nu intră însă în competența de soluționare
a Curții Constituționale, care, potrivit art. 2 alin. (3) din Legea
nr. 47/1992, ăse pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului,” astfel că excepția
de neconstituționalitate este inadmisibilă.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 598 și 599 din Codul de procedură civilă,
excepție ridicată de Balkan Maritime Inc în Dosarul nr. 6.625/62/2010 al Tribunalului Brașov — Secția civilă.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.051
din 14 iulie 2011

referitoare la excepția de neconstituționalitate a dispozițiilor Ordonanței Guvernului nr. 5/2001
privind procedura somației de plată
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor Ordonanței Guvernului nr. 5/2001 privind
procedura somației de plată, excepție ridicată de Consiliul
Județean Brașov în Dosarul nr. 24.790/197/2009 al Judecătoriei

Brașov și care formează obiectul Dosarului Curții Constituționale
nr. 3.774D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 21 iulie 2010, pronunțată în Dosarul
nr. 24.790/197/2009, Judecătoria Brașov a sesizat Curtea
Constituțională cu excepția de neconstituționalitate a

4

MONITORUL OFICIAL AL ROMÂNIEI, PARTEA I, Nr. 641/8.IX.2011

dispozițiilor Ordonanței Guvernului nr. 5/2001 privind
procedura somației de plată.
Excepția a fost ridicată de Consiliul Județean Brașov, debitor
într-o cauză civilă având ca obiect o somație de plată.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
contrare prevederilor constituționale ale art. 21, art. 24 alin. (1),
art. 73 alin. (3), art. 76 și art. 126, precum și prevederilor art. 6
din Convenția pentru apărarea drepturilor omului și a libertăților
fundamentale. În acest sens, arată că textele de lege atacate
instituie o procedură specială și derogatorie de la procedura
dreptului comun, prin care se realizează o judecată sumară și
superficială a fondului litigiului dedus judecății, deoarece se
pornește de la premisa vinovăției debitorului.
Instanța de judecată și-a exprimat opinia că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței Guvernului nr. 5/2001 privind procedura
somației de plată, publicată în Monitorul Oficial al României,
Partea I, nr. 422 din 30 iulie 2001, aprobată prin Legea
nr. 295/2002, publicată în Monitorul Oficial al României, Partea I,
nr. 380 din 5 iunie 2002, cu modificările și completările ulterioare.
Autorul excepției consideră că dispozițiile de lege criticate
contravin prevederilor constituționale cuprinse în art. 21 privind
accesul liber la justiție și dreptul la un proces echitabil, art. 24
alin. (1) referitoare la dreptul la apărare, art. 73 alin. (3) privind
domeniile de reglementare a legii organice, art. 76 privind
adoptarea legilor și a hotărârilor și art. 126 privind instanțele
judecătorești, precum și prevederilor art. 6 din Convenția pentru
apărarea drepturilor omului și a libertăților fundamentale
referitoare la dreptul la un proces echitabil.

Examinând excepția de neconstituționalitate, Curtea reține
că prin numeroase decizii s-a pronunțat în sensul
constituționalității Ordonanței Guvernului nr. 5/2001. Astfel, prin
Decizia nr. 139 din 21 februarie 2008, publicată în Monitorul
Oficial al României, Partea I, nr. 211 din 19 martie 2008, Decizia
nr. 219 din 21 aprilie 2005, publicată în Monitorul Oficial al
României, Partea I, nr. 468 din 2 iunie 2005, Decizia nr. 470 din
4 decembrie 2003, publicată în Monitorul Oficial al României,
Partea I, nr. 89 din 31 ianuarie 2004, Decizia nr. 317 din
19 noiembrie 2002, publicată în Monitorul Oficial al României,
Partea I, nr. 930 din 19 decembrie 2002, Decizia nr. 161 din
30 mai 2002, publicată în Monitorul Oficial al României, Partea I,
nr. 448 din 26 iunie 2002, Curtea a statuat că procedura
somației de plată, reglementată prin ordonanța criticată, este o
procedură specială în materia executării creanțelor. Legiuitorul
are dreptul exclusiv de a reglementa procedura de judecată
conform atribuțiilor prevăzute de art. 126 alin. (2) din Constituție,
potrivit căruia ăCompetența instanțelor judecătorești și
procedura de judecată sunt prevăzute numai prin lege”, cu
condiția ca nicio normă de procedură să nu contravină vreunei
dispoziții constituționale.
Potrivit dispozițiilor art. 7 din Ordonanța Guvernului
nr. 5/2001, ăOrdonanța prin care judecătorul a respins cererea
creditorului este irevocabilă. În acest caz, precum și în cazul în
care prin ordonanță cererea a fost admisă în parte, creditorul
poate introduce cerere de chemare în judecată potrivit dreptului
comun”. Aceste dispoziții sunt menite să apere interesele
debitorului.
Conform dispozițiilor art. 8 alin. (1) și (2) din aceeași
ordonanță, împotriva ordonanței cu somație de plată ădebitorul
poate formula acțiune în anulare”, care ăse soluționează de
instanța competentă pentru judecarea fondului cauzei în primă
instanță”, rezolvarea definitivă a litigiului făcându-se însă după
normele dreptului comun. Sunt asigurate astfel toate cerințele
unui proces echitabil, precum și condițiile pentru exercitarea,
fără îngrădiri, a dreptului la apărare de către fiecare parte.
Faptul că accesul liber la justiție, prevăzut de art. 21 din
Constituție, nu este limitat rezultă chiar din dispozițiile ordonanței
criticate, care lasă la libera alegere a creditorului dacă vrea să
acționeze pentru recuperarea creanțelor sale pe baza regulilor
din dreptul comun ori vrea să folosească procedura specială,
accelerată, instituită prin Ordonanța Guvernului nr. 5/2001. În
ceea ce îl privește pe debitor, acesta poate formula acțiune în
anulare împotriva ordonanței cu somația de plată, care se
judecă conform regulilor din dreptul comun, inclusiv celor
referitoare la exercitarea căilor de atac.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin deciziile menționate, precum și considerentele
care au fundamentat-o sunt valabile și în prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor Ordonanței Guvernului nr. 5/2001 privind
procedura somației de plată, excepție ridicată de Consiliul Județean Brașov în Dosarul nr. 24.790/197/2009 al Judecătoriei Brașov.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 641/8.IX.2011

5

CURTEA CONSTITUȚIONALĂ

D E C I Z I A Nr. 1.053
din 14 iulie 2011

referitoare la excepția de neconstituționalitate a dispozițiilor art. 582 din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 582 din Codul de procedură civilă, excepție
ridicată de primarul comunei Cogealac în Dosarul
nr. 6.550/212/2010 al Tribunalului Constanța — Secția
comercială, contencios administrativ și fiscal și care formează
obiectul Dosarului Curții Constituționale nr. 3.778D/2010.
La apelul nominal răspunde, pentru partea Societatea
Comercială ăTomis Team” — S.R.L. din București, avocatul
Răzvan Rugină, cu delegație depusă la dosar. Lipsește autorul
excepției, față de care procedura de citare este legal îndeplinită.
Cauza fiind în stare de judecată, președintele acordă
cuvântul avocatului părții prezente, care solicită respingerea
excepției de neconstituționalitate.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
sens în care invocă jurisprudența în materie a Curții
Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 7 iulie 2010, pronunțată în Dosarul
nr. 6.550/212/2010, Tribunalul Constanța — Secția
comercială, contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 582 din Codul de procedură civilă.
Excepția a fost ridicată de intimatul-pârât primarul comunei
Cogealac cu ocazia soluționării recursului formulat de
recurentul-reclamant Societatea Comercială ăTomis Team” —
S.R.L. din București împotriva Sentinței civile nr. 5.433 din
2 martie 2010, pronunțată de Judecătoria Constanța.
În motivarea excepției de neconstituționalitate autorul
acesteia, reiterând argumentele invocate de Societatea
Comercială ăTomis Team” — S.R.L. din București cu ocazia
invocării unei excepții de neconstituționalitate cu obiect similar
în Dosarul nr. 10.990/118/2009 al Tribunalului Constanța —
Secția comercială, contencios administrativ și fiscal, susține că
art. 582 din Codul de procedură civilă contravine art. 21 din
Constituție și art. 6 paragraful 1 teza a doua din Convenția
pentru apărarea drepturilor omului și a libertăților fundamentale.
În acest sens arată că prin dispozițiile legale criticate care
reglementează recursul în materia ordonanței președințiale, cale
de atac care afectează caracterul urgent și vremelnic al
procedurii speciale, este permisă reformarea ordonanței
președințiale, act emis de un reprezentant al autorității
judecătorești, care este inamovibil și care prezintă suficiente
garanții pentru a lua o măsură temporară pe calea procedurii
consacrate de art. 581 din Codul de procedură civilă.

De asemenea, apreciază că, prin exercitarea și eventual
admiterea recursului împotriva unei hotărâri pronunțate pe calea
ordonanței președințiale, partea care a obținut câștig de cauză
și a convins judecătorul de necesitatea instituirii unei măsuri
vremelnice, în considerarea caracterului lor urgent, se vede
lipsită de beneficiul acestor măsuri, ce fuseseră ordonate de
judecător tocmai în considerarea drepturilor sale.
În fine, susține că exercitarea recursului împotriva unei
ordonanțe președințiale vatămă dreptul la un proces echitabil
prin posibilitatea apariției unei incertitudini nepermise cu privire
la raporturile dintre părți pe perioada derulării litigiului. Prin
dispozițiile legale criticate, în opinia autorului, se ajunge la o
situație contrară avută în vedere de legiuitor, parcurgerea a
două grade de jurisdicție pentru a avea nevoie de confirmarea
unui drept ce necesită o determinare sumară, dar urgentă, din
partea autorității judecătorești, lipsind de conținut procedura
ordonanței președințiale și nesocotind previzibilitatea și
caracterul constant al măsurilor temporare dispuse pe perioada
desfășurării litigiului de fond între părți.
Tribunalul Constanța — Secția comercială, contencios
administrativ și fiscal consideră că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere referitoare la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (1) și (2), ale art. 2, 3, 10 și 29
din Legea nr. 47/1992 să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 582 din Codul de procedură civilă, care au
următorul cuprins: ăOrdonanța este supusă recursului în termen
de 5 zile de la pronunțare, dacă s-a dat cu citarea părților, și de
la comunicare, dacă s-a dat fără citarea lor.
Instanța de recurs poate suspenda executarea până la
judecarea recursului, dar numai cu plata unei cauțiuni al cărei
cuantum se va stabili de către aceasta.
Recursul se judecă de urgență și cu precădere, cu citarea
părților. Dispozițiile art. 581 alin. 3 referitoare la amânarea
pronunțării și redactarea ordonanței sunt aplicabile.
Împotriva executării ordonanței președințiale se poate face
contestație.”
În opinia autorului excepției de neconstituționalitate, aceste
dispoziții legale contravin dreptului la un proces echitabil
consacrat de art. 21 din Constituție, precum și de art. 6
paragraful 1 teza a doua din Convenția pentru apărarea
drepturilor omului și a libertăților fundamentale.

6

MONITORUL OFICIAL AL ROMÂNIEI, PARTEA I, Nr. 641/8.IX.2011

Examinând excepția de neconstituționalitate, Curtea reține
că, prin Decizia nr. 96 din 1 februarie 2011, publicată în
Monitorul Oficial al României, Partea I, nr. 239 din 6 aprilie 2011,
răspunzând unei critici identice formulate de Societatea
Comercială ăTomis Team” — S.R.L. din București, a constatat
că art. 582 din Codul de procedură civilă este în acord cu
prevederile constituționale și convenționale invocate și în cauza
de față.
Cu acel prilej Curtea a reținut că, prin Decizia nr. 396 din
5 octombrie 2004, publicată în Monitorul Oficial al României,
Partea I, nr. 1.160 din 8 decembrie 2004, și prin Decizia nr. 305
din 6 aprilie 2006, publicată în Monitorul Oficial al României,
Partea I, nr. 379 din 3 mai 2006, a statuat că reglementarea

criticată instituie o procedură specială potrivit căreia instanța de
judecată poate dispune, prin ordonanță președințială, luarea
unor măsuri cu caracter vremelnic a căror urgență este
justificată de necesitatea evitării prejudicierii unor drepturi sau
interese legitime. Totodată, posibilitatea atacării cu recurs a
ordonanței președințiale, ca și cea a contestării executării
acesteia, prevăzută de art. 582 din Codul de procedură civilă,
constituie un argument suplimentar în sensul deplinei respectări
a principiilor accesului liber la justiție și dreptului la apărare.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluțiile și considerentele deciziilor amintite sunt valabile și în
prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 582 din Codul de procedură civilă, excepție
ridicată de primarul comunei Cogealac în Dosarul nr. 6.550/212/2010 al Tribunalului Constanța — Secția comercială, contencios
administrativ și fiscal.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.054
din 14 iulie 2011

referitoare la excepția de neconstituționalitate a dispozițiilor art. 1 alin. (1), art. 4 alin. (2), art. 6
alin. (1), (2) și (4) și art. 8 din Ordonanța Guvernului nr. 5/2001 privind procedura somației de plată
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 1 alin. (1), art. 4 alin. (2), art. 6 alin. (1), (2) și
(4) și art. 8 din Ordonanța Guvernului nr. 5/2001 privind
procedura somației de plată, excepție ridicată de Societatea
Comercială ăStandard Snack” — S.R.L. din București în Dosarul
nr. 4.955/306/2010 al Judecătoriei Sibiu și care formează
obiectul Dosarului Curții Constituționale nr. 3.780D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.

C U R T E A,

având în vedere actele și lucrările dosarului, reține următoarele:
Prin Încheierea din 19 august 2010, pronunțată în Dosarul
nr. 4.955/306/2010, Judecătoria Sibiu a sesizat Curtea
Constituțională cu excepția de neconstituționalitate a
dispozițiilor art. 1 alin. (1), art. 4 alin. (2), art. 6 alin. (1), (2)
și (4) și art. 8 din Ordonanța Guvernului nr. 5/2001 privind
procedura somației de plată.
Excepția a fost ridicată de Societatea Comercială ăStandard
Snack” — S.R.L. din București într-o cauză civilă având ca
obiect o acțiune în anulare.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
contrare prevederilor constituționale ale art. 16, 20, 21, 24, 44,
53 și 126, precum și prevederilor art. 6 paragraful 1 din
Convenția pentru apărarea drepturilor omului și a libertăților
fundamentale. În acest sens arată că:
— dispozițiile art. 1 alin. (1) din Ordonanța Guvernului
nr. 5/2001 contravin prevederilor constituționale ale art. 21
alin. (3), art. 24 alin. (1) și art. 44 alin. (1), ăîntrucât permit
instanței de judecată să soluționeze cauza fără a-și exercita
obligația de aflare a adevărului, doar pe baza susținerilor
subiective ale creditoarei, fără ca debitoarea să poată administra
probe în apărare”;

MONITORUL OFICIAL AL ROMÂNIEI, PARTEA I, Nr. 641/8.IX.2011
— dispozițiile art. 4 alin. (2) din ordonanță încalcă prevederile
constituționale ale art. 24 alin. (1) și art. 44 alin. (1), ăîntrucât
posibilitatea soluționării cererii creditorului numai pe baza actelor
depuse și a explicațiilor date de părți împiedică exercitarea
dreptului la apărare și asigurarea dreptului la un proces echitabil,
iar emiterea unui titlu executoriu în urma unui proces sumar și
executarea acestuia încalcă reglementarea constituțională a
dreptului la proprietate”;
— dispozițiile art. 6 alin. (1), (2) și (4) din Ordonanța
Guvernului nr. 5/2001 sunt contrare prevederilor constituționale
ale art. 24 alin. (1) și art. 44 alin. (1), ăavând în vedere că
înmânarea de îndată a ordonanței echivalează cu pronunțarea
judecătorului înainte de a se administra orice probe”, iar
expresia ălămuriri și explicații” prevăzută de textul criticat ăeste
neclară și susceptibilă de îngrădirea dreptului la apărare”;
— dispozițiile art. 8 din ordonanță contravin art. 16, art. 24
alin. (1) și art. 44 alin. (1), întrucât nu precizează dacă cererea
în anulare pe care o reglementează este sau nu o cale de atac,
dacă face parte din procedura contencioasă sau, dimpotrivă, din
cea necontencioasă; cu privire la alin. (5) al art. 8 se mai susține
că instituie o adevărată ădictatură a creditorilor” și permite
acestora exercitarea unui eventual ăabuz de drept”.
În fine, autorul excepției mai susține că dispozițiile legale
criticate îngrădesc nelegitim dreptul de a obține un proces
echitabil și o judecată imparțială, precum și dreptul de a obține
un control judiciar real, obiectiv și efectiv, întrucât cererea de
anulare se soluționează întotdeauna de către aceeași instanță
care a soluționat cererea de emitere a somației de plată.
Lipsirea părților de posibilitatea de a formula o cale de atac
împotriva hotărârii prin care a fost respinsă cererea în anulare
contravine dreptului la un proces echitabil.
Instanța de judecată și-a exprimat opinia că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 alin. (1), art. 4 alin. (2), art. 6 alin. (1), (2) și (4)
și art. 8 din Ordonanța Guvernului nr. 5/2001 privind procedura
somației de plată, publicată în Monitorul Oficial al României,
Partea I, nr. 422 din 30 iulie 2001, aprobată prin Legea
nr. 295/2002, publicată în Monitorul Oficial al României, Partea I,
nr. 380 din 5 iunie 2002, cu modificările și completările ulterioare.
Textele de lege criticate au următorul cuprins:
— Art. 1 alin. (1): ăProcedura somației de plată se
desfășoară, la cererea creditorului, în scopul realizării de
bunăvoie sau prin executare silită a creanțelor certe, lichide și
exigibile ce reprezintă obligații de plată a unor sume de bani,
asumate prin contract constatat printr-un înscris ori determinate
potrivit unui statut, regulament sau altui înscris, însușit de părți
prin semnătură ori în alt mod admis de lege și care atestă
drepturi și obligații privind executarea anumitor servicii, lucrări
sau orice alte prestații.”;

7

— Art. 4 alin. (2): ăÎn toate cazurile, pentru soluționarea
cererii, judecătorul dispune citarea părților, potrivit dispozițiilor
Codului de procedură civilă referitoare la pricinile urgente,
pentru explicații și lămuriri, precum și pentru a stărui în
efectuarea plății sumei datorate de debitor ori pentru înțelegerea
părților asupra modalităților de plată.”;
— Art. 6 alin. (1), (2) și (4): ă(1) Dacă nu a intervenit
închiderea dosarului în condițiile art. 5, judecătorul va examina
cererea pe baza actelor depuse, precum și a explicațiilor și
lămuririlor părților, ce i-au fost prezentate potrivit art. 4.
(2) Când în urma examinării prevăzute la alin. (1), constată
că pretențiile creditorului sunt justificate, judecătorul emite
ordonanța care va conține somația de plată către debitor,
precum și termenul de plată. [...]
(4) Ordonanța se va înmâna părții prezente sau se va
comunica fiecărei părți de îndată, prin scrisoare recomandată
cu confirmare de primire.”;
— Art. 8: ă(1) Împotriva ordonanței prevăzute la art. 6 alin. (2)
debitorul poate formula cererea în anulare, în termen de 10 zile
de la data înmânării sau comunicării acesteia.
(2) Cererea în anulare se soluționează de către instanța
competentă pentru judecarea fondului cauzei în primă instanță.
(3) Abrogat.
(4) Dacă instanța învestită admite cererea în anulare,
aceasta va anula ordonanța, pronunțând o hotărâre irevocabilă.
Prevederile art. 7 se aplică în mod corespunzător.
(5) Hotărârea prin care a fost respinsă cererea în anulare
este irevocabilă.”
Autorul excepției consideră că dispozițiile de lege criticate
contravin prevederilor constituționale cuprinse în art. 16 privind
egalitatea în drepturi, art. 20 referitoare la tratatele internaționale
privind drepturile omului, art. 21 privind accesul liber la justiție și
dreptul la un proces echitabil, art. 24 referitoare la dreptul la
apărare, art. 44 privind dreptul de proprietate, art. 53 privind
restrângerea exercițiului unor drepturi sau al unor libertăți și
art. 126 privind instanțele judecătorești, precum și prevederilor
art. 6 paragraful 1 din Convenția pentru apărarea drepturilor
omului și a libertăților fundamentale referitoare la dreptul la un
proces echitabil.
Examinând excepția de neconstituționalitate, Curtea
constată că s-a mai pronunțat, prin numeroase decizii, cu privire
la constituționalitatea dispozițiilor de lege criticate, prin raportare
la aceleași prevederi constituționale și convenționale și cu o
motivare similară. În acest sens sunt, de exemplu, Decizia
nr. 348 din 18 septembrie 2003, publicată în Monitorul Oficial al
României, Partea I, nr. 847 din 27 noiembrie 2003, Decizia
nr. 251 din 15 iunie 2004, publicată în Monitorul Oficial al
României, Partea I, nr. 611 din 6 iulie 2004, Decizia nr. 274 din
24 iunie 2004, publicată în Monitorul Oficial al României,
Partea I, nr. 721 din 10 august 2004, Decizia nr. 116 din
16 februarie 2006, publicată în Monitorul Oficial al României,
Partea I, nr. 247 din 20 martie 2006, Decizia nr. 269 din
16 martie 2006, publicată în Monitorul Oficial al României,
Partea I, nr. 341 din 17 aprilie 2006, și Decizia nr. 1.148 din
4 decembrie 2007, publicată în Monitorul Oficial al României,
Partea I, nr. 4 din 3 ianuarie 2008, prin care Curtea a respins ca
neîntemeiate excepțiile de neconstituționalitate.
Cu acele prilejuri, Curtea a reținut că procedura somației de
plată, reglementată prin Ordonanța Guvernului nr. 5/2001, este
o procedură specială în materia executării creanțelor. Legiuitorul
are dreptul exclusiv de a reglementa procedura de judecată
conform atribuțiilor prevăzute de art. 126 alin. (2) din Constituție,
potrivit căruia ăCompetența instanțelor judecătorești și
procedura de judecată sunt prevăzute numai prin lege”, evident
cu condiția ca nicio normă de procedură să nu contravină
vreunei prevederi constituționale.

8

MONITORUL OFICIAL AL ROMÂNIEI, PARTEA I, Nr. 641/8.IX.2011

În legătură cu criticile formulate, Curtea a constatat că acest
caracter special al procedurii a determinat limitarea mijloacelor
de probă utilizabile la înscrisuri, în prima fază, completate
ulterior cu explicațiile și lămuririle date de părți, limitarea fiind
deopotrivă valabilă pentru ambele părți, în condiții identice
pentru exercitarea dreptului la apărare. Celelalte aspecte ale
raporturilor juridice dintre părți urmează a fi rezolvate conform
reglementărilor din dreptul comun.
De asemenea, Curtea a reținut că dispozițiile de lege criticate
instituie un tratament juridic identic pentru toți creditorii, pe de o
parte, și pentru toți debitorii, pe de altă parte. Creditorii și
debitorii se află în situații evident diferite. Creditorii sunt
îndreptățiți să opteze pentru procedura specială, accelerată în
vederea realizării creanțelor lor, formulând în acest sens cerere
și depunând înscrisurile necesare pentru susținerea cererii, iar
debitorii au dreptul și posibilitatea combaterii pretențiilor
creditorilor, depunând și ei înscrisuri doveditoare.
Soluțiile adoptate de judecător în cadrul procedurii prevăzute
de Ordonanța Guvernului nr. 5/2001 nu sunt definitive.
Judecătorul poate dispune oricând citarea părților dacă
înscrisurile depuse de creditor nu sunt suficient de
convingătoare și consideră că sunt necesare lămuriri și explicații
suplimentare. Ordonanța cu somație de plată se va emite numai
atunci când în urma examinării înscrisurilor prezentate se
constată că pretențiile creditorului sunt justificate.
Potrivit dispozițiilor art. 7 din Ordonanța Guvernului
nr. 5/2001, ăOrdonanța prin care judecătorul a respins cererea
creditorului este irevocabilă. În acest caz, precum și în cazul în
care prin ordonanță cererea a fost admisă în parte, creditorul

poate introduce cerere de chemare în judecată potrivit dreptului
comun”. Aceste dispoziții sunt menite să apere interesele
debitorului.
Conform dispozițiilor art. 8 alin. (1) și (2) din aceeași
ordonanță, împotriva ordonanței cu somație de plată ădebitorul
poate formula acțiune în anulare”, care ăse soluționează de
instanța competentă pentru judecarea fondului cauzei în primă
instanță”, rezolvarea definitivă a litigiului făcându-se însă după
normele dreptului comun. Sunt asigurate astfel toate cerințele
unui proces echitabil, precum și condițiile pentru exercitarea,
fără îngrădiri, a dreptului la apărare de către fiecare parte.
Faptul că accesul liber la justiție, prevăzut de art. 21 din
Constituție, nu este limitat rezultă chiar din dispozițiile ordonanței
criticate, care lasă la libera alegere a creditorului dacă vrea să
acționeze pentru recuperarea creanțelor sale pe baza regulilor
din dreptul comun ori vrea să folosească procedura specială,
accelerată, instituită prin Ordonanța Guvernului nr. 5/2001. În
ceea ce îl privește pe debitor, acesta poate formula acțiune în
anulare împotriva ordonanței cu somația de plată, care se
judecă conform regulilor din dreptul comun, inclusiv celor
referitoare la exercitarea căilor de atac.
De asemenea, Curtea a constatat că dispozițiile de lege
menționate nu încalcă, sub niciun aspect, prevederile
constituționale ale art. 44 și 53 și nici principiile statuate prin
prevederile convenționale invocate.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin deciziile menționate, precum și considerentele
care au fundamentat-o sunt valabile și în prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1 alin. (1), art. 4 alin. (2), art. 6 alin. (1), (2)
și (4) și art. 8 din Ordonanța Guvernului nr. 5/2001 privind procedura somației de plată, excepție ridicată de Societatea Comercială
ăStandard Snack” — S.R.L. din București în Dosarul nr. 4.955/306/2010 al Judecătoriei Sibiu.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.055
din 14 iulie 2011

referitoare la excepția de neconstituționalitate a dispozițiilor art. 591 din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 591 din Codul de procedură civilă, excepție
ridicată de Societatea Comercială ăDumagas Transport” — S.A.
din comuna Podari, județul Dolj, în Dosarul nr. 1.559/122/2010
al Tribunalului Giurgiu — Secția civilă și care formează obiectul
Dosarului Curții Constituționale nr. 3.786D/2010.

MONITORUL OFICIAL AL ROMÂNIEI, PARTEA I, Nr. 641/8.IX.2011
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 3 august 2010, pronunțată în Dosarul
nr. 1.559/122/2010, Tribunalul Giurgiu — Secția civilă a
sesizat Curtea Constituțională cu excepția de
neconstituționalitate a dispozițiilor art. 591 din Codul de
procedură civilă.
Excepția a fost ridicată de pârâtul Societatea Comercială
ăDumagas Transport” — S.A. din comuna Podari, județul Dolj,
într-o cauză comercială având ca obiect sechestru asigurator.
În motivarea excepției de neconstituționalitate autorul
acesteia susține, în esență, că textul de lege criticat ăeste abuziv
și discriminatoriu pentru debitor”, deoarece, în baza acestuia,
ăorice creditor poate cere instanței instituirea unui sechestru
asiguratoriu asupra bunurilor debitorului, fără a fi obligat a face
dovada unui titlu executoriu”, în acest fel ănorma de drept
criticată lipsește titularul unui drept de proprietate de exercitarea
atributelor acestuia, în cadrul unui proces, care nu poate fi
calificat ca fiind echitabil”.
Tribunalul Giurgiu — Secția civilă consideră că excepția
de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere referitoare la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (1) și (2), ale art. 2, 3, 10 și 29 din Legea
nr. 47/1992 să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 591 din Codul de procedură civilă, care au

9

următorul cuprins: ăCreditorul care nu are titlu executoriu, dar a
cărui creanță este constată prin act scris și este exigibilă, poate
solicita înființarea unui sechestru asigurător asupra bunurilor
mobile și imobile ale debitorului, dacă dovedește că a intentat
acțiune. El poate fi obligat la plata unei cauțiuni în cuantumul
fixat de către instanță.
Același drept îl are și creditorul a cărui creanță nu este
constatată în scris, dacă dovedește că a intentat acțiune și
depune, odată cu cererea de sechestru, o cauțiune de jumătate
din valoarea reclamată.
Instanța poate încuviința sechestrul asigurător chiar dacă
creanța nu este exigibilă, în cazurile în care debitorul a micșorat
prin fapta sa asigurările date creditorului sau nu a dat asigurările
promise ori atunci când este pericol ca debitorul să se sustragă
de la urmărire sau să-și ascundă ori să-și risipească averea. În
aceste cazuri, creditorul trebuie să dovedească îndeplinirea
celorlalte condiții prevăzute de alin. 1 și să depună o cauțiune al
cărei cuantum va fi fixat de către instanță.”
În opinia autorului excepției de neconstituționalitate aceste
dispoziții legale contravin prevederilor constituționale ale art. 16
alin. (1) privind egalitatea în drepturi, art. 21 alin. (3) care
consacră dreptul la un proces echitabil și art. 24 alin. (1)
referitoare la dreptul la apărare.
Examinând excepția de neconstituționalitate, Curtea reține
că, prin Decizia nr. 166 din 22 martie 2005, publicată în
Monitorul Oficial al României, Partea I, nr. 372 din 3 mai 2005,
și prin Decizia nr. 597 din 20 mai 2008, publicată în Monitorul
Oficial al României, Partea I, nr. 437 din 11 iunie 2008, a statuat
că procedura măsurilor asigurătorii nu soluționează fondul
dreptului, ci are o finalitate subsecventă, urmărind să asigure
valorificarea acestuia. Prin aceasta legiuitorul a urmărit
preîntâmpinarea riscului la care este expus titularul dreptului, și
anume situația în care, deși dreptul i-a fost recunoscut printr-o
hotărâre definitivă sau irevocabilă, așadar susceptibilă de
punere în executare, să se vadă pus în imposibilitatea de a-l
realiza ca urmare a manoperelor dolosive ale debitorului.
Faptul că, din aceste rațiuni, legiuitorul a reglementat, prin
dispozițiile art. 591 din Codul de procedură civilă, posibilitatea
instituirii sechestrului asigurător asupra bunurilor debitorului, nu
are semnificația încălcării dreptului la un proces echitabil,
întrucât acesta din urmă are posibilitatea de a se adresa justiției
și, în acest cadru, beneficiind de toate garanțiile unui proces
echitabil, să învedereze împrejurările care justifică sau nu luarea
acestei măsuri.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluțiile și considerentele deciziilor amintite sunt valabile și în
prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 591 din Codul de procedură civilă, excepție
ridicată de Societatea Comercială ăDumagas Transport” — S.A. din comuna Podari, județul Dolj, în Dosarul nr. 1.559/122/2010 al
Tribunalului Giurgiu — Secția civilă.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

10

MONITORUL OFICIAL AL ROMÂNIEI, PARTEA I, Nr. 641/8.IX.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea stemelor comunelor Albota, Mozăceni
și Valea Mare-Pravăț, județul Argeș
În temeiul art. 108 din Constituția României, republicată, și al art. 10 alin. 2
din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stemele comunelor Albota, Mozăceni și Valea
Mare-Pravăț, județul Argeș, prevăzute în anexele nr. 1.1—1.3*).
(2) Descrierea și semnificațiile elementelor însumate ale stemelor sunt
prevăzute în anexele nr. 2.1—2.3.
(3) Anexele nr. 1.1—1.3 și 2.1—2.3 fac parte integrantă din prezenta
hotărâre.
PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
București, 17 august 2011.
Nr. 833.
*) Anexele nr. 1.1—1.3 sunt reproduse în facsimil.

ANEXA Nr. 1.1

ANEXA Nr. 2.1

STEMA

DESCRIEREA ȘI SEMNIFICAȚIILE

comunei Albota, județul Argeș

elementelor însumate ale stemei
comunei Albota, județul Argeș
Descrierea stemei
Potrivit anexei nr. 1.1, stema comunei Albota se compune
dintr-un scut triunghiular cu marginile rotunjite, tăiat în furcă
răsturnată.
În partea superioară, în cartierul 1, în câmp auriu, se află
5 ramuri de stejar, cu câte 3 frunze și două ghinde dispuse
2: 2: 1.
În partea superioară, în cartierul 2, în câmp albastru, se află
un uliu în zbor, de aur.
În vârful scutului, în câmp roșu, se află un cap de cerb de
aur, privit din față.
Scutul este timbrat de o coroană murală de argint cu un turn
crenelat.
Semnificațiile elementelor însumate
Ramurile de stejar, uliul și capul de cerb semnifică bogăția
silvică și cinegetică a zonei, iar numărul ramurilor de stejar
reprezintă numărul satelor ce alcătuiesc comuna.
Coroana murală cu un turn crenelat semnifică faptul că
localitatea are rangul de comună.

11

MONITORUL OFICIAL AL ROMÂNIEI, PARTEA I, Nr. 641/8.IX.2011
ANEXA Nr. 1.2

ANEXA Nr. 2.2

STEMA

DESCRIEREA ȘI SEMNIFICAȚIILE

comunei Mozăceni, județul Argeș

elementelor însumate ale stemei
comunei Mozăceni, județul Argeș
Descrierea stemei
Potrivit anexei nr. 1.2, stema comunei Mozăceni se compune
dintr-un scut triunghiular albastru cu marginile rotunjite, tăiat de
două brâuri undate, de argint.
În partea superioară se află 3 spice de grâu, încrucișate, de
aur.
În vârful scutului se află o acvilă de aur, cu aripile desfăcute,
cu capul conturnat, stând pe un zid de argint, compus din
3 rânduri de cărămizi, rostuit negru.
Scutul este timbrat de o coroană murală de argint cu un turn
crenelat.
Semnificațiile elementelor însumate
Spicele de grâu reprezintă ocupația de bază a locuitorilor,
agricultura și numărul satelor ce alcătuiesc localitatea.
Acvila semnifică bogăția cinegetică a zonei.
Brâurile undate simbolizează râurile Mozacu și Dâmbovnic
care străbat localitatea.
Zidul face referire la descoperirile arheologice din zonă.
Coroana murală cu un turn crenelat semnifică faptul că
localitatea are rangul de comună.

ANEXA Nr. 1.3

STEMA

ANEXA Nr. 2.3

DESCRIEREA ȘI SEMNIFICAȚIILE

comunei Valea Mare-Pravăț, județul Argeș

elementelor însumate ale stemei
comunei Valea Mare-Pravăț, județul Argeș
Descrierea stemei
Potrivit anexei nr. 1.3, stema comunei Valea Mare-Pravăț se
compune dintr-un scut triunghiular cu marginile rotunjite, tăiat în
furcă răsturnată.
În partea superioară, în cartierul 1, în câmp auriu, se află o
ramură de brad verde.
În partea superioară, în cartierul 2, în câmp albastru,
deasupra unei câmpii verzi, se află un așezământ religios săpat
în stâncă, totul de argint.
În vârful scutului, în câmp roșu, se află un munte de argint.
Scutul este timbrat de o coroană murală de argint cu un turn
crenelat.
Semnificațiile elementelor însumate
Ramura de brad simbolizează bogăția cinegetică a zonei.
Așezământul religios semnifică schitul rupestru de la
Nămăești.
Muntele reprezintă forma de relief predominantă din zonă.
Coroana murală cu un turn crenelat semnifică faptul că
localitatea are rangul de comună.

12

MONITORUL OFICIAL AL ROMÂNIEI, PARTEA I, Nr. 641/8.IX.2011
GUVERNUL ROMÂNIEI

HOTĂRÂRE
privind aprobarea Acordului de concesiune
de exploatare petrolieră în perimetrul P IX — 9 Otelec,
încheiat între Agenția Națională pentru Resurse Minerale
și Moesia Oil and Gas P.L.C.
În temeiul art. 108 din Constituția României, republicată, și al art. 31 alin. (1)
din Legea petrolului nr. 238/2004, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă Acordul de concesiune de exploatare petrolieră în
perimetrul P IX — 9 Otelec, încheiat între Agenția Națională pentru Resurse
Minerale, în calitate de concedent, și compania Moesia Oil and Gas P.L.C.,
în calitate de concesionar, prevăzut în anexa*) care face parte integrantă din
prezenta hotărâre.
Art. 2. — Acordul de concesiune de exploatare petrolieră în perimetrul
P IX — 9 Otelec, aprobat potrivit art. 1, intră în vigoare la data publicării prezentei
hotărâri în Monitorul Oficial al României, Partea I.
PRIM-MINISTRU

EMIL BOC
Contrasemnează:
Președintele Agenției Naționale
pentru Resurse Minerale,
Alexandru Pătruți
Ministrul economiei, comerțului
și mediului de afaceri,
Ion Ariton
Ministrul mediului și pădurilor,
László Borbély
Ministrul finanțelor publice,
Gheorghe Ialomițianu

București, 31 august 2011.
Nr. 880.

*) Anexa nu se publică, fiind clasificată potrivit legii.

MONITORUL OFICIAL AL ROMÂNIEI, PARTEA I, Nr. 641/8.IX.2011

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
pentru modificarea și completarea Ordinului ministrului internelor și reformei administrative
nr. 490/2008 privind însemnele heraldice ale structurilor Ministerului Administrației și Internelor
În temeiul art. 7 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului
Administrației și Internelor, aprobată cu modificări prin Legea nr. 15/2008, cu modificările și completările ulterioare,
ministrul administrației și internelor emite următorul ordin:
Art. I. — Ordinul ministrului internelor și reformei
administrative nr. 490/2008 privind însemnele heraldice ale
structurilor Ministerului Administrației și Internelor, publicat în
Monitorul Oficial al României, Partea I, nr. 430 din 9 iunie 2008,
cu modificările și completările ulterioare, se modifică și se
completează după cum urmează:
1. La articolul 1, după punctul 114 se introduce un nou
punct, punctul 115, cu următorul cuprins:
ă115. Inspectoratul pentru Situații de Urgență «Dealu Spirii»
al Municipiului București”
2. Articolul 2 se modifică și va următorul cuprins:
ăArt. 2. — Elementele de compoziție descrise și forma grafică
a scutului sau a câmpului heraldic, a pieselor și figurilor

heraldice, cromatica și, după caz, devizele care individualizează
structurile menționate sunt prevăzute în planșele cuprinse în
anexele nr. 1—115.”
3. Articolul 3 se modifică și va următorul cuprins:
ăArt. 3. — Anexele nr. 1—115 fac parte integrantă din
prezentul ordin.”
4. După anexa nr. 114 se introduce o nouă anexă, anexa
nr. 115, având cuprinsul prevăzut în anexa*) care face parte
integrantă din prezentul ordin.
Art. II. — Prezentul ordin se publică în Monitorul Oficial al
Românei, Partea I.

Ministrul administrației și internelor,
Constantin-Traian Igaș
București, 7 septembrie 2011.
Nr. 185.
*) Însemnele heraldice prevăzute în anexa nr. 115 sunt reproduse în facsimil.
ANEXĂ
(Anexa nr. 115 la Ordinul nr. 490/2008)

INSPECTORATUL PENTRU SITUAȚII DE URGENȚĂ ăDEALU SPIRII” AL MUNICIPIULUI BUCUREȘTI
Însemnul heraldic al Inspectoratului pentru Situații de
Urgență ăDealu Spirii” al Municipiului București din cadrul
Inspectoratului General pentru Situații de Urgență va păstra în
compoziție elemente din stema Ministerului Administrației și
Internelor, după cum urmează: pe fond purpuriu, o acvilă
cruciată, de aur, cu capul spre dreapta, ciocul și ghearele roșii,
aripile deschise, ținând în gheara dreaptă o spadă de argint, iar
în stânga o ramură de măslin verde.
Pe pieptul acvilei se află un scut scartelat: 1. pe roșu, două
topoare încrucișate în săritoare, suprapuse de o cască de
pompier așezată din profil, dedesubt o grenadă explodând, de
la care pornesc în dreapta și stânga ramuri de stejar, totul de
argint; 2. pe albastru, o femeie înaripată, cu părul strâns la
spate, în coc, purtând veșminte lungi, ținând cu mâna stângă o
trompetă dusă la gură, iar cu mâna dreaptă susținând, lipit de
ea, de la subsuoara dreaptă, un ostaș pompier rănit, având ochii
închiși, capul dat pe spate și puțin spre dreapta, ținându-și mâna
dreaptă la inimă și piciorul drept flexat și un coif de pompier
așezat, jos, lângă el, totul de argint; 3. pe argint, o turtă
portocalie, încărcată cu un triunghi albastru, alezat; 4. pe
portocaliu, un caduceu de argint, reprezentat printr-o baghetă
verticală pe care sunt încolăciți 2 șerpi afrontați, astfel încât
partea superioară a corpului lor formează un arc și se termină
prin două aripi deschise.
În exergă, între două cercuri liniare aurii, legenda scrisă cu
litere majuscule, de asemenea, de aur, pe fond purpuriu:

* INSPECTORATUL PENTRU SITUAȚII DE URGENȚĂ *
ăDEALU SPIRII” AL MUNICIPIULUI BUCUREȘTI.
Semnificația elementelor însumate:
a) casca și topoarele — sunt preluate din însemnele
pompierilor militari folosite din a doua jumătate a secolului al
XIX-lea;
b) grenada explodând — amintește de participarea
pompierilor militari la Războiul pentru Cucerirea Independenței
de Stat a României;
c) ramurile de stejar — forța, puterea; autoritate veche;
d) turta portocalie cu triunghiul albastru, alezat — protecția
civilă;
e) caduceul de argint — reputația de virtuți reale; bagheta —
puterea; șerpii — prudența; aripile — capacitatea unității de a da
primul ajutor unui accidentat, unui bolnav;
f) femeia înaripată — zeița Victoria; coiful — protecție,
invulnerabilitate; ostașul pompier rănit — jertfa eroilor în lupta
de la 13 septembrie 1848, din Dealul Spirii, susținută de
pompierii bucureșteni, comandați de căpitanul Pavel Zăgănescu
și de batalionul II din Regimentul Linie sub comanda colonelului
Radu Golescu împotriva unei divizii de armată turcească,
comandată de Cherim Pașa; compoziția reprezintă partea
superioară a Monumentului Eroilor Pompieri realizat de Wladimir
Hegel și inaugurat la 13 septembrie 1901 în prezența câtorva
supraviețuitori ai celebrei bătălii.

14

MONITORUL OFICIAL AL ROMÂNIEI, PARTEA I, Nr. 641/8.IX.2011

MONITORUL OFICIAL AL ROMÂNIEI, PARTEA I, Nr. 641/8.IX.2011

15

MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind acordarea acreditării pentru unitatea de învățământ preuniversitar particular
Grădinița ăBambi” din municipiul Galați
Având în vedere prevederile Ordonanței de urgență a Guvernului nr. 75/2005 privind asigurarea calității educației, aprobată
cu modificări prin Legea nr. 87/2006, cu modificările ulterioare,
ținând cont de dispozițiile Hotărârii Guvernului nr. 1.258/2005 privind aprobarea Regulamentului de organizare și
funcționare a Agenției Române de Asigurare a Calității în Învățământul Preuniversitar (ARACIP), cu modificările ulterioare,
luând în considerare dispozițiile Hotărârii Guvernului nr. 22/2007 pentru aprobarea Metodologiei de evaluare instituțională
în vederea autorizării, acreditării și evaluării periodice a organizațiilor furnizoare de educație,
având în vedere prevederile Hotărârii Guvernului nr. 21/2007 privind aprobarea Standardelor de autorizare de funcționare
provizorie a unităților de învățământ preuniversitar, precum și a Standardelor de acreditare și de evaluare periodică a unităților de
învățământ preuniversitar,
luând în considerare Hotărârea Consiliului ARACIP nr. 5 din 7 iunie 2011 privind propunerea de acordare a acreditării
pentru unitatea de învățământ preuniversitar particular evaluată în perioada 31 martie—1 aprilie 2011,
în temeiul Hotărârii Guvernului nr. 536/2011 privind organizarea și funcționarea Ministerului Educației, Cercetării, Tineretului
și Sportului,
ministrul educației, cercetării, tineretului și sportului emite prezentul ordin.
Art. 1. — Se acordă acreditarea pentru unitatea de
învățământ preuniversitar particular Grădinița ăBambi”, cu sediul
în municipiul Galați, str. Prunari nr. 10, județul Galați, pentru
nivelul de învățământ ăpreșcolar”, limba de predare ăromână”,
program ănormal/prelungit”.
Art. 2. — Unitatea de învățământ preuniversitar particular
Grădinița ăBambi” din municipiul Galați, acreditată potrivit
dispozițiilor art. 1, este persoană juridică de drept privat și de
interes public, parte a sistemului național de învățământ și
beneficiază de toate drepturile și obligațiile prevăzute de lege,
începând cu anul școlar 2011—2012.
Art. 3. — (1) Unitatea de învățământ preuniversitar particular
Grădinița ăBambi” din municipiul Galați dispune de patrimoniu
propriu, care nu poate fi înstrăinat sau diminuat și va fi utilizat
numai în interesul învățământului.
(2) În cazul desființării, dizolvării sau lichidării, patrimoniul
unității de învățământ preuniversitar particular Grădinița ăBambi”
din municipiul Galați revine fondatorilor.

Art. 4. — Personalul didactic, didactic auxiliar și personalul
nedidactic din unitatea de învățământ autorizată, angajat conform
prevederilor legii, se preia la unitatea de învățământ preuniversitar
particular acreditată Grădinița ăBambi” din municipiul Galați.
Art. 5. — Unitatea de învățământ preuniversitar particular
Grădinița ăBambi” din municipiul Galați este monitorizată și
controlată periodic de către Ministerul Educației, Cercetării,
Tineretului și Sportului, Agenția Română de Asigurare a Calității
în Învățământul Preuniversitar, în colaborare cu Inspectoratul
Școlar al Județului Galați, în vederea verificării respectării
standardelor care au stat la baza acreditării.
Art. 6. — Asociația ăBambi” din municipiul Galați, unitatea de
învățământ preuniversitar particular acreditată Grădinița ăBambi”
din municipiul Galați, Ministerul Educației, Cercetării, Tineretului și
Sportului, Agenția Română de Asigurare a Calității în Învățământul
Preuniversitar, respectiv Inspectoratul Școlar al Județului Galați
vor duce la îndeplinire prevederile prezentului ordin.
Art. 7. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București, 30 august 2011.
Nr. 5.239.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

144

1.500

140

3.

Monitorul Oficial, Partea a II-a

245

2.250

200

4.

Monitorul Oficial, Partea a III-a

370

430

40

5.

Monitorul Oficial, Partea a IV-a

5.270

1.720

160

6.

Monitorul Oficial, Partea a VI-a

300

1.600

150

7.

Monitorul Oficial, Partea a VII-a

35

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 641/8.IX.2011 conține 16 pagini.

Prețul: 3,20 lei

&JUYDGY|526020]
ISSN 1453—4495

