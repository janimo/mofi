Anul 179 (XXIII) — Nr. 69

PARTEA I

LEGI, DECRETE, HOTĂRÂRI ȘI ALTE ACTE

Miercuri, 26 ianuarie 2011

SUMAR

Pagina

Nr.

DECIZII ALE CURȚII CONSTITUȚIONALE
Decizia nr. 1.548 din 25 noiembrie 2010 referitoare la excepția
de neconstituționalitate a dispozițiilor art. 255 alin. 3
din Codul penal coroborat cu art. 223 din Codul de
procedură penală și art. 19 din Ordonanța de urgență
a Guvernului nr. 43/2002 privind Direcția Națională
Anticorupție, prin raportare la art. 78 din Codul de
procedură penală ......................................................
Decizia nr. 1.550 din 25 noiembrie 2010 referitoare la excepția
de neconstituționalitate a dispozițiilor art. 224 și
art. 911 din Codul de procedură penală, precum și a
dispozițiilor art. 6 și art. 13 din Legea nr. 78/2000
pentru prevenirea, descoperirea și sancționarea
faptelor de corupție ....................................................
Decizia nr. 1.556 din 7 decembrie 2010 referitoare la excepția
de neconstituționalitate a dispozițiilor art. 32 alin. (2)
din Ordonanța Guvernului nr. 2/2001 privind regimul
juridic al contravențiilor și ale art. 5 alin. (2) din Legea
contenciosului administrativ nr. 554/2004 ..................
Decizia nr. 1.557 din 7 decembrie 2010 referitoare la excepția
de neconstituționalitate a prevederilor art. 5 alin. (1)
lit. b) din Legea nr. 221/2009 privind condamnările cu

Pagina
caracter politic și măsurile administrative asimilate
acestora, pronunțate în perioada 6 martie 1945—
22 decembrie 1989 ....................................................

2–3

4–6

9–10

Decizia nr. 1.570 din 7 decembrie 2010 referitoare la excepția
de neconstituționalitate a prevederilor art. 4 alin. (4) și
art. 11 din Ordonanța de urgență a Guvernului
nr. 194/2002 privind regimul străinilor în România ....

11–12

Decizia nr. 1.572 din 7 decembrie 2010 referitoare la excepția
de neconstituționalitate a dispozițiilor art. 20 alin. (2),
art. 22 alin. (2), art. 23 alin. (2) și art. 25 alin. (1), (2),
(7) și (8) din Legea nr. 275/2006 privind executarea
pedepselor și a măsurilor dispuse de organele
judiciare în cursul procesului penal ............................

12–15

ORDONANȚE ALE GUVERNULUI ROMÂNIEI
1.
7–9

— Ordonanță pentru modificarea și completarea Legii
nr. 458/2002 privind calitatea apei potabile ................

15–16

Rectificări ..............................................................................

16

2

MONITORUL OFICIAL AL ROMÂNIEI, PARTEA I, Nr. 69/26.I.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.548
din 25 noiembrie 2010

referitoare la excepția de neconstituționalitate a dispozițiilor art. 255 alin. 3
din Codul penal coroborat cu art. 223 din Codul de procedură penală și art. 19
din Ordonanța de urgență a Guvernului nr. 43/2002 privind Direcția Națională Anticorupție,
prin raportare la art. 78 din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 255 alin. 3 din Codul penal coroborat cu
art. 223 din Codul de procedură penală și art. 19 din Ordonanța
de urgență a Guvernului nr. 43/2002 privind Direcția Națională
Anticorupție, prin raportare la art. 78 din Codul de procedură
penală, excepție ridicată de Radu Vasile Prisacaru în Dosarul
nr. 236/45/2007 al Curții de Apel Iași — Secția penală și pentru
cauze cu minori.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 28 septembrie 2010, pronunțată în
Dosarul nr. 236/45/2007, Curtea de Apel Iași — Secția penală
și pentru cauze cu minori a sesizat Curtea Constituțională
cu excepția de neconstituționalitate a prevederilor art. 255
alin. 3 din Codul penal coroborat cu art. 223 din Codul de
procedură penală și art. 19 din Ordonanța de urgență a
Guvernului nr. 43/2002 privind Direcția Națională
Anticorupție, prin raportare la art. 78 din Codul de
procedură penală, excepție ridicată de Radu Vasile Prisacaru.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 11 referitoare la Dreptul intern
și dreptul internațional, ale art. 20 referitoare la Tratatele
internaționale privind drepturile omului, ale art. 21 alin. (3)
referitoare la dreptul la un proces echitabil și la soluționarea
cauzelor într-un termen rezonabil, precum și ale art. 6 din
Convenția pentru apărarea drepturilor omului și a libertăților
fundamentale referitoare la Dreptul la un proces echitabil,
deoarece importanța mijlocului de probă a declarațiilor martorilor
este de necontestat, în condițiile în care persoana ce întrunește
această calitate este, de principiu, neinteresată, imparțială,
echidistantă, atrăgându-i-se atenția asupra împrejurărilor
esențiale ale cauzei, pe care le prezintă sub prestare de
jurământ. Or, raportat la acestea, declarația denunțătorului nu
poate fi apreciată ca fiind dată de o persoană neinteresată,

obiectivă și imparțială atât timp cât denunțul formulat reprezintă
o cauză de impunitate sau un mijloc de reducere a limitelor
pedepselor, așa cum se dispune în art. 255 alin. 3 din Codul
penal și art. 19 din Ordonanța de urgență a Guvernului
nr. 43/2002. Totodată, textele legale criticate încalcă dreptul la
un proces echitabil, așa cum este consacrat de Convenția
pentru apărarea drepturilor omului și a libertăților fundamentale,
deoarece nesocotesc principiul egalității armelor prin aceea că
părțile trebuie să fie tratate în mod egal pe toată durata
desfășurării procesului.
Curtea de Apel Iași — Secția penală și pentru cauze cu
minori opinează că dispozițiile legale criticate nu contravin
prevederilor constituționale invocate și că nemulțumirea
autorului nu vizează conținutul reglementărilor, ci absența altor
dispoziții legale care ar fi oportune pentru clarificarea poziției
procesuale a denunțătorului în cazurile de corupție.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 255 alin. 3 — Darea de mită din Codul penal,
art. 223 — Denunțul și art. 78 — Martorul, ambele din Codul de
procedură penală, așa cum a fost modificat prin Legea
nr. 202/2010, publicată în Monitorul Oficial al României, Partea I,
nr. 714 din 26 octombrie 2010, precum și ale art. 19 din
Ordonanța de urgență a Guvernului nr. 43/2002 privind Direcția
Națională Anticorupție, publicată în Monitorul Oficial al
României, Partea I, nr. 244 din 11 aprilie 2002, așa cum au fost
modificate prin articolul unic pct. 4 din Legea nr. 54/2006 privind
aprobarea Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
publicată în Monitorul Oficial al României, Partea I, nr. 226 din
13 martie 2006, care au următorul conținut:
— Art. 255 alin. 3 din Codul penal: ăMituitorul nu se
pedepsește dacă denunță autorității fapta mai înainte ca organul
de urmărire să fi fost sesizat pentru acea infracțiune.”;

MONITORUL OFICIAL AL ROMÂNIEI, PARTEA I, Nr. 69/26.I.2011
— Art. 223 din Codul de procedură penală: ăDenunțul este
încunoștințarea făcută de către o persoană fizică sau de către o
persoană juridică despre săvârșirea unei infracțiuni.
Denunțul trebuie să conțină aceleași date ca și plângerea.
Denunțul scris trebuie să fie semnat de denunțător, iar în
cazul denunțului oral, acesta se consemnează într-un procesverbal de către organul în fața căruia a fost făcut.
Dispozițiile art. 222 alin. 9 se aplică în mod corespunzător.”;
— Art. 78 din Codul de procedură penală: ăPersoana care
are cunoștință despre vreo faptă sau despre vreo împrejurare
de natură să servească la aflarea adevărului în procesul penal
poate fi ascultată în calitate de martor.”;
— Art. 19 din Ordonanța de urgență a Guvernului nr. 43/2002:
ăPersoana care a comis una dintre infracțiunile atribuite prin
prezenta ordonanță de urgență în competența Direcției
Naționale Anticorupție, iar în timpul urmăririi penale denunță și
facilitează identificarea și tragerea la răspundere penală a altor
persoane care au săvârșit astfel de infracțiuni beneficiază de
reducerea la jumătate a limitelor pedepsei prevăzute de lege.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 11 referitoare la Dreptul internațional și
dreptul intern, ale art. 20 referitoare la Tratatele internaționale
privind drepturile omului, ale art. 21 alin. (3) referitoare la dreptul
la un proces echitabil și la soluționarea cauzelor într-un termen
rezonabil, precum și ale art. 6 din Convenția pentru apărarea
drepturilor omului și a libertăților fundamentale referitoare la
Dreptul la un proces echitabil.
Examinând excepția de neconstituționalitate, Curtea
constată că autorul, după ce, într-o primă argumentare, punând
semnul egalității între calitatea de martor și cea de denunțător,
evidențiază aspecte legate de ponderea unei astfel de declarații
în condițiile existenței unei cauze de impunitate ori de reducere
a pedepsei, în final, atribuind în procesul penal martorului și
denunțătorului calitatea de parte, extrage aspecte legate de
existența unor presupuse inegalități ale armelor. Or, de vreme ce
premisele de la care se pornește sunt cel puțin discutabile, și
concluzia este lovită de aceleași neajunsuri.
Pe de altă parte, împrejurarea că art. 13 din Ordonanța de
urgență a Guvernului nr. 43/2002 atribuie competenței Direcției
Naționale Anticorupție infracțiunile prevăzute de Legea
nr. 78/2000 privind prevenirea, descoperirea și sancționarea
faptelor de corupție, atestă că legiuitorul a instituit o normă

3

specială, care, din perspectiva acestor fapte, derogă de la
dreptul comun, respectiv Codul penal. Modalitatea în care
textele sunt interpretate și aplicate în aceste cauze nu poate fi
supusă cenzurii instanței de contencios constituțional, întrucât,
potrivit art. 2 alin. (3) din Legea nr. 47/1992 privind organizarea
și funcționarea Curții Constituționale, aceasta se pronunță fără
a putea modifica sau completa prevederile legale supuse
controlului, neputând interveni în înfăptuirea actului de justiție,
care, potrivit art. 126 alin. (1) din Constituție ăse realizează prin
Înalta Curte de Casație și Justiție și prin celelalte instanțe
judecătorești stabilite de lege”.
De asemenea, prin Decizia nr. 35 din 11 ianuarie 2007,
publicată în Monitorul Oficial al României, Partea I, nr. 88 din
5 februarie 2007, Curtea Constituțională a respins ca inadmisibilă
excepția de neconstituționalitate a dispozițiilor art. 19 din
Ordonanța de urgență a Guvernului nr. 43/2002, statuând că,
ăîn esență, autorul excepției nu critică măsura de individualizare
a pedepsei instituită de legiuitor, ci faptul că nu s-a prevăzut
aplicarea acestei măsuri și față de denunțătorii a căror urmărire
penală pentru infracțiuni de corupție se efectuează de alte
organe decât cele prevăzute de Ordonanța de urgență a
Guvernului nr. 43/2002. Altfel spus, autorul excepției nu critică
conținutul unei reglementări ci o omisiune de reglementare”.
Ținând seama de dispozițiile art. 2 alin. (3) din Legea
nr. 47/1992, conform cărora ăCurtea Constituțională se pronunță
numai asupra constituționalității actelor cu privire la care a fost
sesizată, fără a putea modifica sau completa prevederile supuse
controlului”, urmează ca excepția de neconstituționalitate să fie
respinsă ca inadmisibilă.
De altfel, aspectele reclamate de autor au fost dezlegate în
mare parte de Înalta Curte de Casație și Justiție — Secțiile
Unite, care, cu prilejul pronunțării Deciziei nr. LIX (59) din
24 septembrie 2007, publicată în Monitorul Oficial al României,
Partea I, nr. 274 din 7 aprilie 2008, a statuat că ădispozițiile
art. 255 alin. 3 și 5 din Codul penal sunt aplicabile doar în cazul
infracțiunilor încadrate exclusiv conform art. 255 din Codul
penal, nefiind aplicabile dispozițiile legii speciale, respectiv ale
art. 61 alin. (2) și (4) din Legea nr. 78/2000”.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 255 alin. 3 din Codul penal coroborat cu
art. 223 din Codul de procedură penală și art. 19 din Ordonanța de urgență a Guvernului nr. 43/2002 privind Direcția Națională
Anticorupție, prin raportare la art. 78 din Codul de procedură penală, excepție ridicată de Radu Vasile Prisacaru în Dosarul
nr. 236/45/2007 al Curții de Apel Iași — Secția penală și pentru cauze cu minori.
Definitivă și general obligatorie.
Pronunțată în ședința publică din data de 25 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

4

MONITORUL OFICIAL AL ROMÂNIEI, PARTEA I, Nr. 69/26.I.2011
CURTEA CONSTITUȚIONALĂ

D E C I Z I A Nr. 1.550
din 25 noiembrie 2010

referitoare la excepția de neconstituționalitate a dispozițiilor art. 224 și art. 911
din Codul de procedură penală, precum și a dispozițiilor art. 6 și art. 13 din Legea nr. 78/2000
pentru prevenirea, descoperirea și sancționarea faptelor de corupție
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 224 și art. 911 din Codul de procedură penală,
precum și a dispozițiilor art. 6 și art. 13 din Legea nr. 78/2000
pentru prevenirea, descoperirea și sancționarea faptelor de
corupție, excepție ridicată de Petru Toadere în Dosarul
nr. 510/117/2010 al Tribunalului Cluj — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care face trimitere la jurisprudența în
materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 16 septembrie 2010, pronunțată în
Dosarul nr. 510/117/2010, Tribunalul Cluj — Secția penală a
sesizat Curtea Constituțională cu excepția de
neconstituționalitate a prevederilor art. 224 și art. 911 din
Codul de procedură penală, precum și a dispozițiilor art. 6
și art. 13 din Legea nr. 78/2000 pentru prevenirea,
descoperirea și sancționarea faptelor de corupție, excepție
ridicată de Petru Toadere.
În motivarea excepției de neconstituționalitate autorul
acesteia susține că dispozițiile art. 6 și art. 13 din Legea
nr. 78/2000 afectează prevederile constituționale ale art. 21
alin. (3) referitoare la dreptul la un proces echitabil, art. 23
alin. (12) referitoare la legalitatea pedepsei, art. 73 alin. (3) lit. h)
referitoare la domeniul de reglementare prin lege organică,
art. 124 alin. (2) referitoare la unicitatea, imparțialitatea și
egalitatea justiției, art. 11 referitoare la Dreptul internațional și
dreptul intern și art. 20 referitoare la Tratatele internaționale
privind drepturile omului, precum și ale art. 7 cu denumirea
marginală Nicio pedeapsă fără lege din Convenția pentru
apărarea drepturilor omului și a libertăților fundamentale,
deoarece infracțiunile prevăzute de textele criticate nu conțin o
pedeapsă proprie, făcându-se trimitere la norma generală. Or, o
lege penală nu poate fi aplicată extensiv în detrimentul
acuzatului, prin analogie.
Dispozițiile art. 911 din Codul de procedură penală contravin
prevederilor constituționale ale art. 28 referitoare la Secretul
corespondenței coroborate cu art. 8 din Convenția pentru
apărarea drepturilor omului și a libertăților fundamentale
referitoare la Dreptul la respectarea vieții private și de familie, ale
art. 53 referitoare la Restrângerea exercițiului unor drepturi sau

al unor libertăți și ale art. 21 alin. (3) referitoare la dreptul la un
proces echitabil și la soluționarea cauzelor într-un termen
rezonabil coroborate cu art. 6 din Convenția pentru apărarea
drepturilor omului și a libertăților fundamentale privind Dreptul
la un proces echitabil, deoarece interceptările audio-video se
pot dispune și înainte de începerea urmăririi penale, respectiv
înainte de declanșarea procesului penal sau chiar înainte de
săvârșirea unei infracțiuni.
Dispozițiile art. 224 din Codul de procedură penală contravin
prevederilor constituționale ale art. 21 referitoare la Dreptul la
un proces echitabil, art. 24 referitoare la Dreptul la apărare și
ale art. 6 din Convenția pentru apărarea drepturilor omului și a
libertăților fundamentale, deoarece se permite organelor de
urmărire penală să desfășoare activități propriu-zise care se
situează în afara unui cadru procesual precis, cu consecința
directă a privării persoanei bănuite de săvârșirea unei infracțiuni
de timpul și înlesnirile necesare unei apărări adecvate, inclusiv
de accesul acesteia la o procedură contradictorie, în decursul
căreia poate beneficia și de asistența unui apărător.
Tribunalul Cluj — Secția penală opinează că excepția de
neconstituționalitate este neîntemeiată, sens în care face
trimitere la jurisprudența în materie a Curții Constituționale.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 224 — Acte premergătoare și art. 911 —
Condițiile și cazurile de interceptare și înregistrare a convorbirilor
sau comunicărilor efectuate prin telefon sau prin orice mijloc
electronic de comunicare, ambele din Codul de procedură
penală, și art. 6 și art. 13 din Legea nr. 78/2000 pentru
prevenirea, descoperirea și sancționarea faptelor de corupție,
publicată în Monitorul Oficial al României, Partea I, nr. 219 din
18 mai 2000, așa cum au fost modificate prin art. I pct. 7 din
cartea II titlul I din Legea nr. 161/2003, publicată în Monitorul
Oficial al României, Partea I, nr. 279 din 21 aprilie 2003, care
au următorul conținut:
— Art. 224 din Codul de procedură penală: ăÎn vederea
începerii urmăririi penale, organul de urmărire penală poate
efectua acte premergătoare.
De asemenea, în vederea strângerii datelor necesare
organelor de urmărire penală pentru începerea urmăririi penale,
pot efectua acte premergătoare și lucrătorii operativi din

MONITORUL OFICIAL AL ROMÂNIEI, PARTEA I, Nr. 69/26.I.2011
Ministerul de Interne, precum și din celelalte organe de stat cu
atribuții în domeniul siguranței naționale, anume desemnați în
acest scop, pentru fapte care constituie, potrivit legii, amenințări
la adresa siguranței naționale.
Procesul-verbal prin care se constată efectuarea unor acte
premergătoare poate constitui mijloc de probă.”;
— Art. 911 din Codul de procedură penală: ăInterceptarea și
înregistrarea convorbirilor sau comunicărilor efectuate prin
telefon ori prin orice mijloc electronic de comunicare se
realizează cu autorizarea motivată a judecătorului, la cererea
procurorului care efectuează sau supraveghează urmărirea
penală, în condițiile prevăzute de lege, dacă sunt date ori indicii
temeinice privind pregătirea sau săvârșirea unei infracțiuni
pentru care urmărirea penală se efectuează din oficiu, iar
interceptarea și înregistrarea se impun pentru stabilirea situației
de fapt ori pentru că identificarea sau localizarea participanților
nu poate fi făcută prin alte mijloace ori cercetarea ar fi mult
întârziată.
Interceptarea și înregistrarea convorbirilor sau comunicărilor
efectuate prin telefon ori prin orice mijloc electronic de
comunicare pot fi autorizate în cazul infracțiunilor contra
siguranței naționale prevăzute de Codul penal și de alte legi
speciale, precum și în cazul infracțiunilor de trafic de stupefiante,
trafic de arme, trafic de persoane, acte de terorism, spălare a
banilor, falsificare de monede sau alte valori, în cazul
infracțiunilor prevăzute de Legea nr. 78/2000 pentru prevenirea,
descoperirea și sancționarea faptelor de corupție, cu modificările
și completările ulterioare, în cazul unor alte infracțiuni grave ori
al infracțiunilor care se săvârșesc prin mijloace de comunicare
electronică. Dispozițiile alin. 1 se aplică în mod corespunzător.
Autorizația se dă pentru durata necesară interceptării și
înregistrării, dar nu pentru mai mult de 30 de zile, în camera de
consiliu, de președintele instanței căreia i-ar reveni competența
să judece cauza în primă instanță sau de la instanța
corespunzătoare în grad acesteia, în a cărei circumscripție se
află sediul parchetului din care face parte procurorul care
efectuează sau supraveghează urmărirea penală. În lipsa
președintelui instanței autorizația se dă de către judecătorul
desemnat de acesta.
Autorizația poate fi reînnoită, înainte sau după expirarea celei
anterioare, în aceleași condiții, pentru motive temeinic justificate,
fiecare prelungire neputând depăși 30 de zile.
Durata totală a interceptărilor și înregistrărilor autorizate, cu
privire la aceeași persoană și aceeași faptă, nu poate depăși
120 de zile.
Înregistrarea convorbirilor dintre avocat și partea pe care o
reprezintă sau o asistă în proces nu poate fi folosită ca mijloc de
probă decât dacă din cuprinsul acesteia rezultă date sau
informații concludente și utile privitoare la pregătirea sau
săvârșirea de către avocat a unei infracțiuni dintre cele
prevăzute la alin. 1 și 2.
Procurorul dispune încetarea imediată a interceptărilor și
înregistrărilor înainte de expirarea duratei autorizației dacă nu
mai există motivele care le-au justificat, informând despre
aceasta instanța care a emis autorizația.
La cererea motivată a persoanei vătămate, procurorul poate
solicita judecătorului autorizarea interceptării și înregistrării
convorbirilor ori comunicărilor efectuate de aceasta prin telefon
sau orice mijloc electronic de comunicare, indiferent de natura
infracțiunii ce formează obiectul cercetării.
Autorizarea interceptării și a înregistrării convorbirilor sau
comunicărilor se face prin încheiere motivată, care va cuprinde:
indiciile concrete și faptele care justifică măsura; motivele pentru
care stabilirea situației de fapt sau identificarea ori localizarea
participanților nu poate fi făcută prin alte mijloace ori cercetarea
ar fi mult întârziată; persoana, mijlocul de comunicare sau locul
supus supravegherii; perioada pentru care sunt autorizate
interceptarea și înregistrarea.”;
— Art. 6 din Legea nr. 78/2000: ăInfracțiunile de luare de
mită — prevăzută la art. 254 din Codul penal, de dare de mită —

5

prevăzută la art. 255 din Codul penal, de primire de foloase
necuvenite — prevăzută la art. 256 din Codul penal și de trafic
de influență — prevăzută la art. 257 din Codul penal se
pedepsesc potrivit acelor texte de lege.”;
— Art. 13 din Legea nr. 78/2000: ăFapta persoanei care
îndeplinește o funcție de conducere într-un partid, într-un
sindicat sau patronat ori în cadrul unei persoane juridice fără
scop patrimonial, de a folosi influența ori autoritatea sa în scopul
obținerii pentru sine ori pentru altul de bani, bunuri sau alte
foloase necuvenite, se pedepsește cu închisoare de la unu la
5 ani.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 11 referitoare la Dreptul internațional și
dreptul intern, art. 20 referitoare la Tratatele internaționale
privind drepturile omului, art. 21 referitoare la Accesul liber la
justiție, art. 23 alin. (12) referitoare la legalitatea pedepsei,
art. 24 referitoare la Dreptul la apărare, art. 28 referitoare la
Secretul corespondenței coroborate cu art. 8 din Convenția
pentru apărarea drepturilor omului și a libertăților fundamentale
referitoare la Dreptul la respectarea vieții private și de familie, ale
art. 53 referitoare la Restrângerea exercițiului unor drepturi sau
al unor libertăți, art. 73 alin. (3) lit. h) referitoare la domeniul de
reglementare prin lege organică, art. 124 alin. (2) referitoare la
unicitatea, imparțialitatea și egalitatea justiției, precum și ale
art. 6 privind Dreptul la un proces echitabil și art. 7 cu denumirea
marginală Nicio pedeapsă fără lege din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 1.007 din 7 iulie 2009, publicată
în Monitorul Oficial al României, Partea I, nr. 547 din 6 august
2009, Curtea Constituțională a respins ca neîntemeiată excepția
de neconstituționalitate a dispozițiilor art. 6 din Legea
nr. 78/2000, statuând de principiu că ăreglementarea care
formează obiectul excepției nu constituie o incriminare prin
analogie, așa cum greșit susțin autorii acesteia, ci o legiferare a
răspunderii penale printr-o normă juridică explicativă, care nu
încalcă prevederile art. 23 alin. (12) din Legea fundamentală și
ale art. 7 din Convenția pentru apărarea drepturilor omului și a
libertăților fundamentale. De altfel, analogia, ca instituție juridică,
se plasează în sfera aplicării legii ca argument de interpretare,
și nu în cea a procesului legislativ. Folosirea acestei noțiuni
pentru caracterizarea normei instituite de legiuitor conduce la o
contradicție în termeni, căci analogia implică absența normei și,
în consecință, libertatea recunoscută unei autorități publice — în
mod excepțional și nu în materie penală — de a stabili ea însăși
regula după care urmează să rezolve un caz, luând ca model o
altă soluție pronunțată într-un alt cadru reglementat. Or,
dispoziția legală atacată prevede expres că infracțiunile
nominalizate se pedepsesc potrivit textelor din Codul penal în
care sunt incriminate”.
Curtea a mai reținut că ănu poate primi susținerea potrivit
căreia dispozițiile art. 6 din Legea nr. 78/2000 ar încălca celelalte
principii constituționale invocate, deoarece din textul legii nu
rezultă vreo restrângere în sensul reclamat de autorul excepției”.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele și soluția deciziei mai sus menționate își
păstrează valabilitatea și în cauza de față.
Curtea constată că cele reținute mai sus sunt aplicabile
mutatis mutandis și cu privire la art. 13 din Legea nr. 78/2000,
ținând cont de critica formulată în raport cu acest text legal.
Prin Decizia nr. 1.556 din 17 noiembrie 2009, publicată în
Monitorul Oficial al României, Partea I, nr. 887 din 18 decembrie
2009, Curtea Constituțională a respins ca neîntemeiată excepția
de neconstituționalitate a dispozițiilor art. 911 din Codul de
procedură penală. Cu acel prilej a statuat că interceptările și
înregistrările audio sau video prevăd suficiente garanții, prin

6

MONITORUL OFICIAL AL ROMÂNIEI, PARTEA I, Nr. 69/26.I.2011

reglementarea în detaliu a justificării emiterii autorizației, a
condițiilor și a modalităților de efectuare a înregistrărilor, a
instituirii unor limite cu privire la durata măsurii, a consemnării și
certificării autenticității convorbirilor înregistrate, a redării
integrale a acestora, a definirii persoanelor care sunt supuse
interceptării, iar eventuala nerespectare a acestor reglementări
nu constituie o problemă de constituționalitate, ci una de
aplicare, ceea ce însă excedează competenței Curții
Constituționale, întrucât, potrivit alin. (3) al art. 2 din Legea
nr. 47/1992, ăCurtea Constituțională se pronunță numai asupra
constituționalității actelor cu privire la care a fost sesizată [...]”.
De asemenea, Curtea a mai statuat că ănu poate fi primită
nici susținerea potrivit căreia dispozițiile legale criticate contravin
prevederilor constituționale ale art. 28 și 53, deoarece înseși
textele invocate oferă legiuitorului libertatea unei astfel de
reglementări, secretul corespondenței nefiind un drept absolut,
ci susceptibil de anumite restrângeri, justificate la rândul lor de
necesitatea instrucției penale. Astfel, societățile democratice
sunt amenințate de un fenomen infracțional din ce în ce mai
complex, motiv pentru care statele trebuie să fie capabile de a
combate în mod eficace asemenea amenințări și de a
supraveghea elementele subversive ce acționează pe teritoriul
lor. Așa fiind, asemenea dispoziții legislative devin necesare
într-o societate democratică, în vederea asigurării securității
naționale, apărării ordinii publice ori prevenirii săvârșirii de
infracțiuni”.
Totodată, Curtea a arătat că anumite aspecte invocate într-o
cauză ori alta referitoare la modul de aplicare a dispozițiilor
legale criticate nu constituie o problemă de constituționalitate,
sens în care a reținut că ănu se poate admite însă ideea
înfrângerii prezumției de constituționalitate ca urmare a aplicării
unor dispoziții legale în contradicție cu legea ori cu principiile
fundamentale”.
În plus, însăși Curtea Europeană a Drepturilor Omului a
validat prevederile legale contestate prin Hotărârea din 26 aprilie
2007 în Cauza Dumitru Popescu împotriva României. Astfel,
după ce a reținut existența unei încălcări a art. 8 din Convenția
pentru apărarea drepturilor omului și a libertăților fundamentale,
motivat de împrejurarea că la data comiterii faptelor legislația în
materie era alta, a afirmat că în noul cadru legislativ (prin
modificările aduse de Legea nr. 281/2003 și Legea nr. 356/2006)
există numeroase garanții în materie de interceptare și de
transcriere a comunicațiilor, de arhivare a datelor pertinente și
de distrugere a celor nepertinente. Așa fiind, dispozițiile legale
criticate oferă protecție împotriva amestecului arbitrar în
exercitarea dreptului la viață privată al persoanei, legea folosind
termeni cu un înțeles univoc.

Distinct de acestea, Curtea mai arată că aspectele legate de
modul de interpretare și aplicare a prevederilor art. 911 din Codul
de procedură penală excedează competenței sale, instanțele de
judecată de drept comun fiind singurele în drept să hotărască
asupra incidenței textelor contestate într-un anumit moment
procesual.
În sfârșit, prin Decizia nr. 647 din 28 aprilie 2009, publicată în
Monitorul Oficial al României, Partea I, nr. 391 din 10 iunie 2009,
Curtea Constituțională a respins ca neîntemeiată excepția de
neconstituționalitate a dispozițiilor art. 224 alin. 1 și 3 din Codul
de procedură penală, statuând, între altele, că ăactele
premergătoare au o natură proprie, care nu poate fi identificată
sau subsumată naturii precise și bine determinate a altor
instituții. Așa cum rezultă din chiar denumirea lor, acestea
premerg faza de urmărire penală, având un caracter de
anterioritate desprins din scopul instituirii lor, și anume acela de
a completa informațiile organelor de urmărire penală, de a
verifica informațiile deținute și de a fundamenta convingerea
organului de cercetare penală ori procurorului cu privire la
oportunitatea începerii ori neînceperii urmăririi penale. Așa fiind,
aceste acte, prin conținutul lor, au un caracter sui generis, limitat
însă de atingerea scopului. Abia dincolo de această graniță se
poate vorbi de o împingere într-un cadru extraprocesual al
actelor care trebuie îndeplinite sub hegemonia garanțiilor
impuse de faza urmăririi penale”.
De altfel, prin Decizia nr. 141 din 5 octombrie 1999, publicată
în Monitorul Oficial al României, Partea I, nr. 585 din
30 noiembrie 1999, Curtea a reținut că ăgarantarea dreptului la
apărare nu se poate asigura în afara procesului penal, înainte de
începerea urmăririi penale, când făptuitorul nu are calitatea
procesuală de învinuit sau inculpat. [... ] Efectuarea de către
organele de urmărire penală a unor acte premergătoare,
anterior începerii urmăririi penale, în vederea strângerii datelor
necesare declanșării procesului, nu reprezintă momentul
începerii procesului penal și se efectuează tocmai pentru a se
constata dacă sunt sau nu temeiuri pentru începerea procesului
penal”. S-a mai reținut, de asemenea, că, deși ăîn conformitate
cu prevederile art. 224 din Codul de procedură penală, procesulverbal prin care se constată efectuarea unor acte premergătoare
poate constitui mijloc de probă, dreptul la apărare al învinuitului
nu poate fi considerat ca fiind încălcat, pentru că acesta are
posibilitatea de a-l combate cu alt mijloc de probă”, atunci când
instanța ar înțelege să îi dea eficiență.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele și soluțiile deciziilor mai sus menționate își
păstrează valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 224 și art. 911 din Codul de procedură
penală, precum și a dispozițiilor art. 6 și art. 13 din Legea nr. 78/2000 pentru prevenirea, descoperirea și sancționarea faptelor de
corupție, excepție ridicată de Petru Toadere în Dosarul nr. 510/117/2010 al Tribunalului Cluj — Secția penală.
Definitivă și general obligatorie.
Pronunțată în ședința publică din data de 25 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 69/26.I.2011

7

CURTEA CONSTITUȚIONALĂ

D E C I Z I A Nr. 1.556
din 7 decembrie 2010

referitoare la excepția de neconstituționalitate a dispozițiilor art. 32 alin. (2)
din Ordonanța Guvernului nr. 2/2001 privind regimul juridic al contravențiilor și ale art. 5 alin. (2)
din Legea contenciosului administrativ nr. 554/2004
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 32 alin. (2) din Ordonanța Guvernului
nr. 2/2001 privind regimul juridic al contravențiilor și ale art. 5
alin. (2) din Legea contenciosului administrativ nr. 554/2004,
excepție ridicată de Laurențiu Chicet în Dosarul nr. 13.228/245/
2009 al Judecătoriei Iași — Secția civilă și de Alexandru Albert
în Dosarul nr. 3.473/866/2008 al Tribunalului Iași — Secția
comercială și contencios administrativ.
La apelul nominal lipsesc părțile, față de care procedura de
citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 765D/2010 și nr. 779D/2010 au obiect
parțial identic, pune în discuție, din oficiu, problema conexării
cauzelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 779D/2010 la Dosarul
nr. 765D/2010, care este primul înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 20 ianuarie 2010, pronunțată în Dosarul
nr. 13.228/245/2009, Judecătoria Iași — Secția civilă a
sesizat Curtea Constituțională cu excepția de
neconstituționalitate a dispozițiilor art. 32 alin. (2) din
Ordonanța Guvernului nr. 2/2001 privind regimul juridic al
contravențiilor.
Excepția a fost ridicată de Laurențiu Chicet cu ocazia
soluționării unei plângeri contravenționale.
Prin Încheierea din 10 februarie 2010, pronunțată în Dosarul
nr. 3.473/866/2008, Tribunalul Iași — Secția comercială și
contencios administrativ a sesizat Curtea Constituțională
cu excepția de neconstituționalitate a dispozițiilor art. 32
alin. (2) din Ordonanța Guvernului nr. 2/2001 privind regimul
juridic al contravențiilor și ale art. 5 alin. (2) din Legea
contenciosului administrativ nr. 554/2004.

Excepția a fost ridicată de Alexandru Albert cu ocazia
soluționării recursului într-o cauză având ca obiect o plângere
contravențională.
În motivarea excepției de neconstituționalitate autorii
acesteia susțin că prevederile art. 32 alin. (2) din Ordonanța
Guvernului nr. 2/2001, care stabilesc competența teritorială a
judecătoriei în circumscripția căreia a fost săvârșită fapta în
vederea soluționării plângerii împotriva procesului-verbal de
constatare a contravenției, încalcă obligația respectării
Constituției, a supremației sale și a legilor, egalitatea în drepturi,
accesul liber la justiție, dreptul la un proces echitabil, dreptul
persoanei vătămate de o autoritate publică, garantarea
controlului judecătoresc al actelor administrative ale autorităților
publice pe calea contenciosului administrativ, precum și
dispozițiile din Convenția pentru apărarea drepturilor omului și a
libertăților fundamentale privind forța obligatorie și executarea
hotărârilor. Arată că dispozițiile de lege criticate instituie o
discriminare nejustificată, întrucât plângerile împotriva anumitor
acte administrative sunt soluționate potrivit Legii nr. 554/2004,
iar împotriva altor acte administrative, potrivit Ordonanței
Guvernului nr. 2/2001. Consideră că, prin stabilirea instanței pe
criteriul locului săvârșirii faptei, se prelungește nejustificat durata
procesului, iar petenții sunt expuși la cheltuieli nerezonabile
legate de deplasare. În plus, dispozițiile de lege criticate creează
un avantaj organului constatator referitor la accesul la instanța
de judecată. În ceea ce privește art. 5 alin. (2) din Legea
nr. 554/2004, autorul excepției Alexandru Albert susține că
acesta aduce atingere dispozițiilor constituționale ale art. 52
privind dreptul persoanei vătămate de o autoritate publică și ale
art. 126 alin. (6) referitoare la garantarea controlului
judecătoresc al actelor administrative ale autorităților publice,
pe calea contenciosului administrativ, în condițiile în care
instituie un recurs paralel, iar judecătoriile nu sunt instanțe de
contencios administrativ specializate în sensul legii.
Judecătoria Iași — Secția civilă consideră că excepția de
neconstituționalitate este neîntemeiată. Invocă, în acest sens,
deciziile Curții Constituționale nr. 1.117/2009, nr. 1.144/2009 și
nr. 1.515/2009.
Tribunalul Iași — Secția comercială și contencios
administrativ apreciază ca fiind neîntemeiată excepția de
neconstituționalitate.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:

8

MONITORUL OFICIAL AL ROMÂNIEI, PARTEA I, Nr. 69/26.I.2011

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 32 alin. (2) din Ordonanța Guvernului nr. 2/2001
privind regimul juridic al contravențiilor, publicată în Monitorul
Oficial al României, Partea I, nr. 410 din 25 iulie 2001, aprobată
cu modificări și completări prin Legea nr. 180/2002, publicată în
Monitorul Oficial al României, Partea I, nr. 268 din 22 aprilie
2002, cu modificările și completările ulterioare, și ale art. 5
alin. (2) din Legea contenciosului administrativ nr. 554/2004,
publicată în Monitorul Oficial al României, Partea I, nr. 1.154 din
7 decembrie 2004. Textele de lege criticate au următorul cuprins:
— Art. 32 alin. (2) din Ordonanța Guvernului nr. 2/2001:
ăPlângerea împreună cu dosarul cauzei se trimit de îndată
judecătoriei în a cărei circumscripție a fost săvârșită
contravenția.”;
— Art. 5 alin. (2) din Legea nr. 554/2004: ăNu pot fi atacate
pe calea contenciosului administrativ actele administrative
pentru modificarea sau desființarea cărora se prevede, prin lege
organică, o altă procedură judiciară.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 1 alin. (5) referitoare la obligația respectării Constituției, a
supremației sale și a legilor, ale art. 16 privind egalitatea în
drepturi, ale art. 21 referitoare la accesul liber la justiție, ale
art. 52 privind dreptul persoanei vătămate de o autoritate publică
și ale art. 126 alin. (6) teza întâi referitoare la garantarea
controlului judecătoresc al actelor administrative ale autorităților
publice, pe calea contenciosului administrativ, precum și ale
art. 11 privind raportul dintre dreptul internațional și dreptul intern
și ale art. 20 referitoare la preeminența asupra legilor interne a
tratatelor internaționale privind drepturile omului, raportate la
prevederile art. 6 referitoare la dreptul la un proces echitabil și
ale art. 46 paragraful 1 privind forța obligatorie și executarea
hotărârilor din Convenția pentru apărarea drepturilor omului și a
libertăților fundamentale.
Examinând excepția de neconstituționalitate, Curtea
constată că dispozițiile art. 32 alin. (2) din Ordonanța Guvernului
nr. 2/2001 și ale art. 5 alin. (2) din Legea nr. 554/2004 au mai
fost supuse controlului instanței de contencios constituțional prin
raportare la aceleași prevederi din Legea fundamentală,
invocate și în prezenta cauză, și față de critici similare.
Astfel, prin Decizia nr. 813 din 27 septembrie 2007, publicată
în Monitorul Oficial al României, Partea I, nr. 705 din
18 octombrie 2007, Curtea a respins ca neîntemeiată excepția
de neconstituționalitate a dispozițiilor art. 32 alin. (2) din
Ordonanța Guvernului nr. 2/2001, reținând că textul de lege
criticat nu îngrădește dreptul părților la un proces echitabil și la
soluționarea cauzelor într-un termen rezonabil, ci instituie norme
de procedură privind soluționarea plângerii formulate împotriva
procesului-verbal de constatare și sancționare a contravenției, și
anume instanța competentă să soluționeze plângerea. Această
modalitate de reglementare reprezintă însă opțiunea
legiuitorului, fiind în conformitate cu prevederile art. 126 alin. (2)
din Constituție privind competența și procedura în fața
instanțelor judecătorești. Prin reglementarea criticată legiuitorul
nu a înțeles să limiteze controlul judecătoresc al actelor
administrative ale autorităților publice, ci să asigure un climat de
ordine, indispensabil exercitării în condiții optime a acestor
drepturi constituționale.

În ceea ce privește critica potrivit căreia se creează o
discriminare nejustificată, deoarece plângerile împotriva
anumitor acte administrative se soluționează potrivit Legii
nr. 554/2004, iar împotriva altor acte administrative, potrivit
Ordonanței Guvernului nr. 2/2001, Curtea constată că nici
aceasta nu poate fi primită. Astfel, prin Decizia nr. 349 din
18 septembrie 2003, publicată în Monitorul Oficial al României,
Partea I, nr. 780 din 6 noiembrie 2003, Curtea a reținut că
persoana împotriva căreia s-a întocmit procesul-verbal de
constatare a contravenției nu este pusă în fața unui verdict
definitiv de vinovăție și de răspundere, ci doar în fața unui act
administrativ de constatare, ale cărui efecte pot fi înlăturate prin
exercitarea căilor de atac prevăzute de lege. S-a mai reținut cu
același prilej că, din punctul de vedere al agentului constatator,
această persoană este vinovată și responsabilă, iar procesulverbal întocmit are, până la rămânerea lui definitivă, caracterul
unui act administrativ de constatare. Or, aceasta nu poate duce
la concluzia susținută de autorul excepției că soluționarea
cauzelor privind contestarea unui proces-verbal de constatare și
sancționare a unei contravenții ar trebui să urmeze regulile
procedurale specifice contenciosului administrativ, reglementate
prin Legea nr. 554/2004.
În legătură cu pretinsa neconstituționalitate a dispozițiilor
art. 32 alin. (2) din Ordonanța Guvernului nr. 2/2001 față de
prevederile art. 52 din Legea fundamentală, prin Decizia nr. 81
din 8 februarie 2007, publicată în Monitorul Oficial al României,
Partea I, nr. 160 din 7 martie 2007, Curtea a statuat că normele
constituționale invocate conferă persoanei vătămate într-un
drept al său ori într-un interes legitim de o autoritate publică,
printr-un act administrativ, dreptul de a se adresa instanței
pentru recunoașterea dreptului pretins sau a interesului legitim,
însă în condițiile și în limitele stabilite prin lege organică. Or, în
cauza de față este criticată o ordonanță a Guvernului ce
reglementează regimul juridic al contravențiilor, procedura
aplicabilă fiind una specială, derogatorie de la normele dreptului
comun, și nu procedura contenciosului administrativ. De altfel,
domeniul contravențional, spre deosebire de contenciosul
administrativ, nu se regăsește printre cele strict și limitativ
prevăzute de art. 73 alin. (3) din Constituție, în privința cărora
legiferarea are loc numai prin lege organică. Totodată, așa cum
s-a arătat deja, actul normativ atacat pune la dispoziția
persoanei interesate suficiente mijloace procesuale prin care
acesteia îi este garantat accesul liber și efectiv la justiție.
Pentru aceleași motive, prevederile art. 32 alin. (2) din
Ordonanța Guvernului nr. 2/2001 nu aduc atingere nici
dispozițiilor art. 1 alin. (5) din Constituție și nici ale art. 6 din
Convenția pentru apărarea drepturilor omului și a libertăților
fundamentale, art. 46 paragraful 1 din convenție nefiind aplicabil
în cauză.
În ceea ce privește critica de neconstituționalitate adusă
art. 5 alin. (2) din Legea nr. 554/2004, Curtea a statuat, prin
Decizia nr. 946 din 30 octombrie 2007, publicată în Monitorul
Oficial al României, Partea I, nr. 782 din 19 noiembrie 2007, și
prin Decizia nr. 980 din 8 iulie 2010, publicată în Monitorul Oficial
al României, Partea I, nr. 588 din 19 august 2010, că textul de
lege atacat nu încalcă dispozițiile art. 52 și ale art. 126 alin. (6)
din Constituție, pentru motivele acolo arătate.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile menționate anterior, precum și
considerentele care au fundamentat-o își păstrează valabilitatea
și în prezenta cauză.

MONITORUL OFICIAL AL ROMÂNIEI, PARTEA I, Nr. 69/26.I.2011

9

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 32 alin. (2) din Ordonanța Guvernului
nr. 2/2001 privind regimul juridic al contravențiilor și ale art. 5 alin. (2) din Legea contenciosului administrativ nr. 554/2004, excepție
ridicată de Laurențiu Chicet în Dosarul nr. 13.228/245/2009 al Judecătoriei Iași — Secția civilă și de Alexandru Albert în Dosarul
nr. 3.473/866/2008 al Tribunalului Iași — Secția comercială și contencios administrativ.
Definitivă și general obligatorie.
Pronunțată în ședința publică din data de 7 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 1.557
din 7 decembrie 2010

referitoare la excepția de neconstituționalitate a prevederilor art. 5 alin. (1) lit. b)
din Legea nr. 221/2009 privind condamnările cu caracter politic și măsurile administrative
asimilate acestora, pronunțate în perioada 6 martie 1945—22 decembrie 1989
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 5 alin. (1) lit. b) din Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, excepție ridicată de Andrei Pop în Dosarul
nr. 4.392/83/2009 al Tribunalului Satu Mare — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere, ca inadmisibilă, a excepției de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 12 februarie 2010, pronunțată în Dosarul
nr. 4.392/83/2009, Tribunalul Satu Mare — Secția civilă a
sesizat Curtea Constituțională cu excepția de
neconstituționalitate a prevederilor art. 5 alin. (1) lit. b) din

Legea nr. 221/2009 privind condamnările cu caracter politic
și măsurile administrative asimilate acestora, pronunțate în
perioada 6 martie 1945—22 decembrie 1989. Excepția a fost
invocată de Andrei Pop cu ocazia soluționării unei acțiuni civile
având ca obiect pretenții-despăgubiri.
În motivarea excepției de neconstituționalitate autorul
acesteia susține că prin textul de lege criticat se derogă de la
dreptul comun în ceea ce privește întinderea dreptului
reclamantului cu privire la prejudiciul suferit prin măsura
administrativă dispusă de statul român, prin aceea că
prevederile art. 5 alin. (1) lit. b) din Legea nr. 221/2009 se referă
doar la prejudiciul suferit constând în dauna efectivă, damnum
emergens [despăgubiri reprezentând echivalentul valorii
bunurilor confiscate prin hotărâre de condamnare sau ca efect
al măsurii administrative], fără a reglementa posibilitatea de a
recupera acest prejudiciu și din perspectiva beneficiului
nerealizat, lucrum cessans [veniturile pe care le-ar fi obținut
familia celui executat prin împușcare în cazul în care nu s-ar fi
luat această măsură administrativă]. Așa fiind, apreciază că
reglementarea criticată contravine dispozițiilor constituționale
ale art. 44 potrivit cărora proprietatea publică și privată este
garantată și ocrotită în mod egal de lege.
Tribunalul Satu Mare — Secția civilă opinează în sensul
admiterii excepției de neconstituționalitate invocate. Instanța
reține că, potrivit art. 5 din Legea nr. 221/2009, persoana
îndreptățită poate solicita acordarea de despăgubiri cu titlu de
daune morale, în ipoteza existenței unei hotărâri de
condamnare, prevăzându-se la lit. b) posibilitatea acordării unor
despăgubiri reprezentând echivalentul daunei suferite efectiv. În
acest context, instanța constată că nu există o suprapunere în
privința regimului juridic, în special sub aspect probator, între

10

MONITORUL OFICIAL AL ROMÂNIEI, PARTEA I, Nr. 69/26.I.2011

daunele morale și cele materiale ce pot fi solicitate în temeiul
acestui act normativ.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile art. 5 alin. (1)
lit. b) din Legea nr. 221/2009 privind condamnările cu caracter
politic și măsurile administrative asimilate acestora, pronunțate
în perioada 6 martie 1945 — 22 decembrie 1989 sunt
constituționale. În acest sens, arată că reglementarea criticată
nu contravine dispozițiilor constituționale ale art. 44, fiind
rezultatul opțiunii legiuitorului, care poate decide asupra modului
de reparare a injustițiilor și a abuzurilor din legislația anterioară.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 5 alin. (1) lit. b) din Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, publicată în Monitorul Oficial al României,
Partea I, nr. 396 din 11 iunie 2009. Partea introductivă a art. 5
alin. (1) a fost modificată prin art. XIII din Legea nr. 202/2010
privind unele măsuri pentru accelerarea soluționării proceselor,
publicată în Monitorul Oficial al României, Partea I, nr. 714 din
26 octombrie 2010.

Dispozițiile de lege criticate au, în prezent, următorul cuprins:
ă(1) Orice persoană care a suferit condamnări cu caracter
politic în perioada 6 martie 1945—22 decembrie 1989 sau care
a făcut obiectul unor măsuri administrative cu caracter politic,
precum și, după decesul acestei persoane, soțul sau
descendenții acesteia până la gradul al II-lea inclusiv pot solicita
instanței prevăzute la art. 4 alin. (4), în termen de 3 ani de la
data intrării în vigoare a prezentei legi, obligarea statului la: [...]
b) acordarea de despăgubiri reprezentând echivalentul
valorii bunurilor confiscate prin hotărâre de condamnare sau ca
efect al măsurii administrative, dacă bunurile respective nu i-au
fost restituite sau nu a obținut despăgubiri prin echivalent în
condițiile Legii nr. 10/2001 privind regimul juridic al unor imobile
preluate în mod abuziv în perioada 6 martie 1945—
22 decembrie 1989, republicată, cu modificările și completările
ulterioare, sau ale Legii nr. 247/2005 privind reforma în
domeniile proprietății și justiției, precum și unele măsuri
adiacente, cu modificările și completările ulterioare;”.
Autorul excepției susține că prevederile legale criticate
contravin dispozițiilor constituționale ale art. 44 referitoare la
dreptul de proprietate privată.
Examinând excepția de neconstituționalitate, Curtea
constată că autorul excepției de neconstituționalitate critică
prevederile art. 5 alin. (1) lit. b) din Legea nr. 221/2009 pentru
faptul că acestea se referă doar la prejudiciul suferit constând în
dauna efectivă, damnum emergens, fără a reglementa
posibilitatea de a recupera acest prejudiciu și din perspectiva
beneficiului nerealizat, lucrum cessans. Așadar, din motivarea
excepției de neconstituționalitate, rezultă că autorul acesteia
solicită Curții Constituționale completarea textului de lege
criticat.
Având în vedere dispozițiile art. 2 alin. (3) din Legea
nr. 47/1992, Curtea constată că nu poate primi o atare susținere,
deoarece modificarea și completarea textelor de lege intră în
competența legiuitorului, iar nu a Curții Constituționale.
Prin urmare, excepția de neconstituționalitate a prevederilor
art. 5 alin. (1) lit. b) din Legea nr. 221/2009, astfel cum a fost
formulată, este inadmisibilă și urmează a fi respinsă ca atare.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 5 alin. (1) lit. b) din Legea nr. 221/2009
privind condamnările cu caracter politic și măsurile administrative asimilate acestora, pronunțate în perioada 6 martie 1945—
22 decembrie 1989, excepție ridicată de Andrei Pop în Dosarul nr. 4.392/83/2009 al Tribunalului Satu Mare — Secția civilă.
Definitivă și general obligatorie.
Pronunțată în ședința publică din data de 7 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 69/26.I.2011

11

CURTEA CONSTITUȚIONALĂ

D E C I Z I A Nr. 1.570
din 7 decembrie 2010

referitoare la excepția de neconstituționalitate a prevederilor art. 4 alin. (4) și art. 11
din Ordonanța de urgență a Guvernului nr. 194/2002 privind regimul străinilor în România
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 4 alin. (4) și art. 11 alin. (1) din Ordonanța de
urgență a Guvernului nr. 194/2002 privind regimul străinilor în
România, excepție ridicată de Liu Nengjuan în Dosarul
nr. 8.136/2/2009 al Curții de Apel București — Secția a VIII-a
contencios administrativ și fiscal, care formează obiectul
Dosarului nr. 1.319D/2010 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în Dosarul
nr. 1.507D/2010,
având
ca
obiect
excepția
de
neconstituționalitate a art. 4 alin. (4) și art. 11 alin. (2) din aceeași
ordonanță de urgență, ridicată de Chen Xiping în Dosarul nr.
1.343/2/2010 al Curții de Apel București — Secția a VIII-a
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
În ambele dosare se prezintă domnul Ioan Budura, interpret
autorizat de limba chineză.
Curtea, din oficiu, văzând identitatea parțială de obiect al
cauzelor menționate, pune în discuție problema conexării lor.
Reprezentantul Ministerului Public este de acord cu
propunerea de conexare a acestor cauze.
Curtea, în temeiul art. 53 alin. (5) din Legea nr. 47/1992,
dispune conexarea Dosarului nr. 1.507D/2010 la Dosarul
nr. 1.319D/2010, care a fost primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției ca inadmisibilă, întrucât
autorii acesteia sunt, în realitate, nemulțumiți de modalitatea de
aplicare a legii, or, acest aspect nu poate fi verificat de instanța
de contencios constituțional.
C U R T E A,

având în vedere actele și lucrările dosarelor, reține următoarele:
Prin încheierile din 10 martie 2010 și 18 mai 2010,
pronunțate în dosarele nr. 8.136/2/2009 și nr. 1.343/2/2010,
Curtea de Apel București — Secția a VIII-a contencios
administrativ și fiscal a sesizat Curtea Constituțională cu
excepția de neconstituționalitate a prevederilor ăart. 4
alin. (4) și art. 11” din Ordonanța de urgență a Guvernului
nr. 194/2002 privind regimul străinilor în România și,
respectiv, ale ăart. 4 alin. (4) și art. 11 alin. (1)” din aceeași
ordonanță de urgență, excepție ridicată de Liu Nengjuan și
Chen Xiping în cauze având ca obiect contestarea deciziilor de
returnare a acestora de pe teritoriul României.

În motivarea excepției de neconstituționalitate autorii
acesteia susțin că textele de lege criticate sunt lipsite de precizie
și claritate, neîndeplinind criteriul de calitate prevăzut de
Convenția pentru apărarea drepturilor omului și a libertăților
fundamentale în înțelesul dat de practica jurisprudențială a Curții
Europene a Drepturilor Omului. Aceasta deoarece textele de
lege criticate nu prevăd cu privire la situații similare cu cele în
care autorii excepției se află, astfel încât să poată avea o
indicare precisă asupra normelor aplicabile în situația lor și nu
protejează suficient străinii împotriva arbitrariului și abuzurilor
Oficiului Român pentru Imigrări. Această lipsă de precizie și
claritate ăfavorizează situația ca Oficiul Român pentru Imigrări,
pe baza unor criterii aleatorii și arbitrare, să aibă posibilitatea
emiterii, împotriva reclamantei, a unei dispoziții de returnare de
pe teritoriul României, pentru motive aleatorii, aducând astfel
prejudicii grave dreptului acesteia la un proces echitabil”.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, susținerile autorilor excepției, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Curtea Constituțională observă că, deși Curtea de Apel
București — Secția a VIII-a contencios administrativ și fiscal a
reținut, în dispozitivul încheierilor de sesizare, ca obiect al
excepției de neconstituționalitate prevederile ăart. 4 alin. (4) și
art. 11” din Ordonanța de urgență a Guvernului nr. 194/2002
privind regimul străinilor în România și, respectiv, cele ale ăart. 4
alin. (4) și art. 11 alin. (1)” din aceeași ordonanță de urgență, din
motivarea scrisă a excepției rezultă că autorii acesteia au
criticat, în realitate, dispozițiile art. 4 alin. (4) și art. 11 alin. (1) din
Ordonanța de urgență a Guvernului nr. 194/2002, respectiv, cele
ale art. 4 alin. (4) și art. 11 alin. (2) din aceeași ordonanță de
urgență.
Prin urmare, Curtea apreciază că obiectul excepției de
neconstituționalitate îl constituie prevederile art. 4 alin. (4) și
art. 11 din Ordonanța de urgență a Guvernului nr. 194/2002
privind regimul străinilor în România, republicată în Monitorul
Oficial al României, Partea I, nr. 421 din 5 iunie 2008, care au
următorul conținut:
— Art. 4 alin. (4): ă(4) Străinii aflați pe teritoriul României sunt
obligați să respecte scopul pentru care li s-a acordat dreptul de
a intra și, după caz, de a rămâne pe teritoriul României, să nu

12

MONITORUL OFICIAL AL ROMÂNIEI, PARTEA I, Nr. 69/26.I.2011

rămână pe teritoriul României peste perioada pentru care li s-a
aprobat șederea, precum și să depună toate diligențele
necesare pentru a ieși din România până la expirarea acestei
perioade.”;
— Art. 11: ă(1) Străinii aflați temporar în mod legal în
România pot rămâne pe teritoriul statului român numai până la
data la care încetează dreptul de ședere stabilit prin viză sau,
după caz, prin permisul de ședere.
(2) În cazul în care prin convențiile internaționale sau actele
normative prin care se desființează unilateral regimul de vize nu
este prevăzută perioada pentru care vizele sunt desființate,
străinilor care nu au obligația obținerii vizei pentru a intra în
România li se permite accesul pe teritoriul statului român și pot
să rămână până la 90 de zile, în decurs de 6 luni, începând cu
ziua primei intrări în țară.”
În opinia autorilor excepției de neconstituționalitate, textele
de lege criticate contravin dispozițiilor art. 21 din Legea
fundamentală și ale art. 6 paragraful 1 din Convenția pentru
apărarea drepturilor omului și a libertăților fundamentale care
consacră dreptul la un proces echitabil.
Examinând excepția de neconstituționalitate, Curtea
constată că argumentele formulate de autorii acesteia în
motivarea pretinsei neconstituționalități reprezintă, în realitate,

critici referitoare la modalitatea de aplicare în practică a
prevederilor de lege ce formează obiectul excepției.
Or, lămurirea aspectelor legate de aplicarea și interpretarea
legii în spețe individual determinate revine exclusiv instanțelor
de judecată învestite cu soluționarea litigiilor în cadrul cărora au
fost ridicate excepțiile de neconstituționalitate, excedând
competenței Curții Constituționale. Totodată, Curtea constată că
autorii excepției își întemeiază criticile și pe lipsa din cuprinsul
Ordonanței de urgență a Guvernului nr. 194/2002 a unor norme
care consideră că ar fi necesare pentru clarificarea situației lor
personale sau care să reglementeze aspecte similare celor care
caracterizează situația lor. Instanța de contencios constituțional
nu poate examina însă astfel de susțineri, întrucât, potrivit art. 2
alin. (3) din Legea nr. 47/1992, se pronunță numai asupra
constituționalității actelor normative cu privire la care a fost
sesizată, fără a putea modifica sau completa prevederile supuse
controlului.
De altfel, Curtea a mai exercitat controlul de
constituționalitate a acelorași texte de lege din perspectiva unor
critici similare, iar prin Decizia nr. 131 din 25 februarie 2010,
publicată în Monitorul Oficial al României, Partea I, nr. 164 din
15 martie 2010, și prin Decizia nr. 1.223 din 5 octombrie 2010,
publicată în Monitorul Oficial al României, Partea I, nr. 775 din
19 noiembrie 2010, a respins ca inadmisibilă excepția de
neconstituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 4 alin. (4) și art. 11 alin. (1) din Ordonanța
de urgență a Guvernului nr. 194/2002 privind regimul străinilor în România, excepție ridicată de Liu Nengjuan în Dosarul
nr. 8.136/2/2009 al Curții de Apel București — Secția a VIII-a contencios administrativ și fiscal și a dispozițiilor art. 4 alin. (4) și art. 11
alin. (2) din aceeași ordonanță de urgență, ridicată de Chen Xiping în Dosarul nr. 1.343/2/2010 al aceleiași instanțe.
Definitivă și general obligatorie.
Pronunțată în ședința publică din data de 7 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.572
din 7 decembrie 2010

referitoare la excepția de neconstituționalitate a dispozițiilor art. 20 alin. (2), art. 22 alin. (2),
art. 23 alin. (2) și art. 25 alin. (1), (2), (7) și (8) din Legea nr. 275/2006 privind executarea pedepselor
și a măsurilor dispuse de organele judiciare în cursul procesului penal
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 22 alin. (2) și art. 23 alin. (2) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
excepție ridicată de Shyti Blenis în Dosarul nr. 36/302/2010, de
Marian-Aurelian Ilie în Dosarul nr. 6.546/302/2010, de Tudor
Nedelea în Dosarul nr. 6.532/302/2010, de Ion-Costel

MONITORUL OFICIAL AL ROMÂNIEI, PARTEA I, Nr. 69/26.I.2011
Mușătescu în Dosarul nr. 6.533/302/2010, de ConstantinRăzvan Rupa în Dosarul nr. 6.527/302/2010, de Gheorghe
Gruia în Dosarul nr. 6.544/302/2010 și de Vasile Balasz în
Dosarul nr. 6.526/302/2010, toate dosare ale Judecătoriei
Sectorului 5 București — Secția I penală.
La apelul nominal se prezintă personal autorii excepției
Marian-Aurelian Ilie, Tudor Nedelea, Ion-Costel Mușătescu,
Constantin-Răzvan Rupa și Gheorghe Gruia. Lipsesc autorii
excepției Shyti Blenis și Vasile Balasz, față de care procedura de
citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 1.326D/2010,
nr. 1.641D/2010, nr. 1.642D/2010, nr. 1.643D/2010,
nr. 1.644D/2010, nr. 1.645D/2010 și nr. 1.646D/2010, pune în
discuție, din oficiu, problema conexării cauzelor.
Autorii excepției de neconstituționalitate arată că sunt de
acord în ceea ce privește conexarea cauzelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 1.641D/2010, nr. 1.642D/2010,
nr. 1.643D/2010, nr. 1.644D/2010, nr. 1.645D/2010 și
nr. 1.646D/2010 la Dosarul nr. 1.326D/2010, care este primul
înregistrat.
Cauza este în stare de judecată.
Autorii excepției solicită schimbarea regimului de executare
a pedepsei închisorii din regim închis în regim semideschis.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând, în acest sens, jurisprudența în materie a Curții
Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 10 mai 2010 și 15 iunie 2010, pronunțate
în dosarele nr. 36/302/2010, nr. 6.546/302/2010,
nr. 6.532/302/2010, nr. 6.533/302/2010, nr. 6.527/302/2010,
nr. 6.544/302/2010 și nr. 6.526/302/2010, Judecătoria
Sectorului 5 București — Secția I penală a sesizat Curtea
Constituțională cu excepția de neconstituționalitate a
dispozițiilor art. 22 alin. (2) și art. 23 alin. (2) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal.
Excepția a fost ridicată de Shyti Blenis, Marian-Aurelian Ilie,
Tudor Nedelea, Ion-Costel Mușătescu, Constantin-Răzvan
Rupa, Gheorghe Gruia și Vasile Balasz cu ocazia soluționării
contestațiilor împotriva unor încheieri ale judecătorului delegat
cu executarea pedepselor privative de libertate, care vizează
schimbarea regimului de executare a pedepsei închisorii sau
detențiunii pe viață în regimul de executare imediat inferior ca
grad de severitate.
În motivarea excepției de neconstituționalitate autorii
acesteia susțin că dispozițiile de lege criticate încalcă principiul
separației și echilibrului puterilor, egalitatea în drepturi și dreptul
la integritate psihică, întrucât sintagma ăîn mod excepțional” dă
naștere la arbitrar și conduce la o inegalitate a cetățenilor, prin
aceea că lasă interpretarea legii la latitudinea comisiei de
individualizare a regimului de executare a pedepselor privative
de libertate din cadrul penitenciarului. Astfel, judecătorul delegat
decide pe baza raportului comisiei, aceasta fiind cea care
determină, fără stabilirea unor limite, regimul de detenție pe care
urmează să îl suporte condamnatul. De asemenea, consideră
că analiza respectivei comisii asupra naturii și modului de
săvârșire a infracțiunii, fără a avea însă în vedere întreaga
situație reținută de instanța de judecată la momentul pronunțării
condamnării, reprezintă o ingerință în actul autorității judiciare,

13

care nu este permisă într-o ordine constituțională guvernată de
principiul separației puterilor în stat. Totodată, autorul excepției
Shyti Blenis afirmă că prevederile art. 25 alin. (1), (2), (7) și (8)
din Legea nr. 275/2006 încalcă accesul liber la justiție, dreptul la
un proces echitabil, dreptul la apărare, dreptul la un recurs
efectiv și dreptul la două grade de jurisdicție în materie penală.
Judecătoria Sectorului 5 București — Secția I penală
apreciază că excepția de neconstituționalitate este
neîntemeiată, deoarece dispozițiile de lege criticate nu aduc
nicio atingere prevederilor din Constituție invocate de autorii
excepției.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, susținerile autorilor excepției prezenți,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Potrivit Încheierii de sesizare din 10 mai 2010, pronunțată de
Judecătoria Sectorului 5 București — Secția I penală în Dosarul
nr. 36/302/2010, obiectul excepției de neconstituționalitate îl
constituie dispozițiile art. 22 alin. (2) din Legea nr. 275/2006.
Însă din considerentele respectivei încheieri de sesizare,
precum și din notele scrise ale autorului excepției Shyti Blenis
reiese că acesta critică, în realitate, art. 20 alin. (2) și art. 25
alin. (1), (2), (7) și (8) din Legea nr. 275/2006 privind executarea
pedepselor și a măsurilor dispuse de organele judiciare în cursul
procesului penal, publicată în Monitorul Oficial al României,
Partea I, nr. 627 din 20 iulie 2006. Totodată, potrivit celorlalte
încheieri de sesizare menționate anterior, fac obiectul excepției
de neconstituționalitate și prevederile art. 22 alin. (2) și art. 23
alin. (2) din același act normativ. Prin urmare, Curtea se va
pronunța asupra dispozițiilor art. 20 alin. (2), art. 22 alin. (2),
art. 23 alin. (2) și art. 25 alin. (1), (2), (7) și (8) din Legea
nr. 275/2006. Prevederile art. 25 alin. (1) au fost modificate,
ulterior sesizării instanței de contencios constituțional, prin
Legea nr. 83/2010 pentru modificarea și completarea Legii
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
publicată în Monitorul Oficial al României, Partea I, nr. 329 din
19 mai 2010, cu menținerea, însă, a soluției legislative atacate.
Textele de lege criticate au următorul cuprins:
— Art. 20 alin. (2), art. 22 alin. (2) și art. 23 alin. (2): ăÎn mod
excepțional, natura și modul de săvârșire a infracțiunii, precum
și persoana condamnatului pot determina includerea persoanei
condamnate în regimul de executare imediat inferior ca grad de
severitate.”;
— Art. 25 alin. (1), (2), (7) și (8): ă(1) Regimul de executare
a pedepsei privative de libertate se stabilește la primirea
persoanei condamnate în primul penitenciar în care aceasta
urmează să execute pedeapsa, de către comisia prevăzută la
art. 14.
(2) Împotriva modului de stabilire a regimului de executare
persoana condamnată poate formula plângere la judecătorul
delegat pentru executarea pedepselor privative de libertate, în

14

MONITORUL OFICIAL AL ROMÂNIEI, PARTEA I, Nr. 69/26.I.2011

termen de 3 zile de la data când a luat cunoștință de regimul de
executare a pedepsei stabilit.
[...] (7) Contestația se judecă potrivit dispozițiilor art. 460
alin. 2—5 din Codul de procedură penală, care se aplică în mod
corespunzător.
(8) Hotărârea judecătoriei este definitivă.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 1 alin. (4) privind principiul separației și echilibrului puterilor,
ale art. 16 alin. (1) referitoare la egalitatea în drepturi, ale art. 21
privind accesul liber la justiție și dreptul la un proces echitabil,
ale art. 22 alin. (1) referitoare la dreptul la integritate psihică și
ale art. 24 privind dreptul la apărare, precum și ale art. 20
referitoare la preeminența tratatelor internaționale privind
drepturile omului asupra legilor interne, raportate la prevederile
art. 13 referitoare la dreptul la un recurs efectiv din Convenția
pentru apărarea drepturilor omului și a libertăților fundamentale
și ale art. 2 referitoare la dreptul la două grade de jurisdicție în
materie penală din Protocolul nr. 7 la Convenție.
Examinând excepția de neconstituționalitate, Curtea
constată că dispozițiile art. 22 alin. (2) din Legea nr. 275/2006 au
mai fost supuse controlului instanței de contencios constituțional
prin raportare la aceleași prevederi din Constituție, invocate și în
prezenta cauză, și față de critici similare. Astfel, prin Decizia
nr. 1.308 din 2 decembrie 2008, publicată în Monitorul Oficial al
României, Partea I, nr. 871 din 23 decembrie 2008, Curtea a
respins ca neîntemeiată excepția de neconstituționalitate a
dispozițiilor art. 22 alin. (2) din Legea nr. 275/2006, pentru
următoarele considerente:
Scopul Legii nr. 275/2006 constă tocmai în stabilirea unui
sistem de reguli și criterii care stau la baza executării pedepselor
privative de libertate. Potrivit prevederilor art. 18 alin. (2) din
acest act normativ, ăRegimurile de executare a pedepselor
privative de libertate sunt bazate pe sistemele progresiv și
regresiv, persoanele condamnate trecând dintr-un regim în altul,
în condițiile prevăzute de prezenta lege”.
Dispozițiile de lege criticate, care reglementează posibilitatea
persoanelor condamnate la pedeapsa închisorii mai mare de
5 ani, dar care nu depășește 15 ani, de a fi incluse, în mod
excepțional, în anumite condiții, în regimul de executare a
pedepsei imediat inferior ca grad de severitate regimului închis,
constituie o aplicare a principiului mai sus menționat și nu aduc
nicio atingere prevederilor constituționale invocate de autorii
excepției.
Astfel, nu se poate reține încălcarea principiului separației
puterilor în stat, deoarece activitatea Comisiei pentru
individualizarea regimului de executare a pedepselor privative
de libertate, constituită în penitenciar în temeiul art. 14 din Legea
nr. 275/2006, nu reprezintă o imixtiune în activitatea instanțelor
judecătorești sau o încălcare a competențelor constituționale ale
acestora. În plus, potrivit art. 25 din Legea nr. 275/2006,
împotriva modului de stabilire a regimului de executare de către
Comisia pentru individualizarea regimului de executare a
pedepselor privative de libertate persoana condamnată poate
formula plângere la judecătorul delegat pentru executarea
pedepselor privative de libertate. De asemenea, împotriva
încheierii judecătorului delegat pentru executarea pedepselor
privative de libertate persoana condamnată poate introduce
contestație la judecătoria în a cărei circumscripție se află
penitenciarul, astfel încât instanța de judecată decide asupra
legalității măsurii contestate.
În legătură cu încălcarea dispozițiilor art. 16 din Constituție,
se constată că individualizarea regimului de executare a
pedepsei prin stabilirea unor criterii ce țin de natura și modul de
săvârșire a infracțiunii, precum și de persoana condamnatului
este justificată de situația diferită în care se află fiecare persoană
condamnată în parte. Prin urmare, textul de lege criticat este în
concordanță cu principiul constituțional al egalității în drepturi,

care, așa cum s-a statuat în mod constant în jurisprudența Curții
Constituționale, nu presupune uniformitate, astfel că situații
obiectiv diferite justifică instituirea unui tratament juridic diferit.
Nu poate fi reținută nici critica referitoare la lipsa de claritate
a sintagmei ăîn mod excepțional”, cuprinsă în textul de lege ce
face obiectul excepției. Interpretarea sistematică a textului de
lege criticat în ansamblul actului normativ din care face parte,
precum și interpretarea sa teleologică relevă cu claritate sensul
acestei sintagme, fără a lăsa vreun dubiu cu privire la voința
legiuitorului. Problema aplicării în concret a acestui text de lege,
invocată de autorii excepției, care susțin că, în practică,
individualizarea regimului de executare a pedepsei s-ar realiza
discreționar, excedează competenței Curții Constituționale, care,
potrivit art. 2 alin. (3) din Legea nr. 47/1992, se pronunță numai
asupra constituționalității actelor cu privire la care a fost
sesizată.
În același sens sunt și Decizia nr. 1.143 din 15 septembrie
2009, publicată în Monitorul Oficial al României, Partea I, nr. 679
din 9 octombrie 2009, și Decizia nr. 1.291 din 14 octombrie 2010,
publicată în Monitorul Oficial al României, Partea I, nr. 743 din
8 noiembrie 2010.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză, inclusiv în ceea ce privește dispozițiile
identice ale art. 20 alin. (2) și art. 23 alin. (2) din Legea
nr. 275/2006.
Referitor la art. 25 alin. (1), (2), (7) și (8) din Legea
nr. 275/2006, și aceste prevederi de lege au mai fost supuse
controlului instanței de contencios constituțional prin raportare la
aceleași dispoziții din Constituție și din Convenția pentru
apărarea drepturilor omului și a libertăților fundamentale,
invocate și în prezenta cauză, și față de critici similare. Astfel,
prin Decizia nr. 462 din 15 mai 2007, publicată în Monitorul
Oficial al României, Partea I, nr. 384 din 7 iunie 2007, Curtea,
respingând ca neîntemeiată excepția de neconstituționalitate a
dispozițiilor art. 25 din Legea nr. 275/2006, a reținut că persoana
condamnată, în acord atât cu art. 21 din Constituție, cât și cu
art. 6 și art. 13 din Convenția pentru apărarea drepturilor omului
și a libertăților fundamentale, are dreptul de a se adresa unei
instanțe de judecată, după ce nemulțumirile acesteia au fost
examinate de judecătorul delegat cu executarea pedepselor. În
acest sens s-a pronunțat și Curtea Europeană a Drepturilor
Omului prin Decizia ăPilla contra Italiei” din 23 septembrie 2004,
când a decis că art. 6 paragraful 1 din Convenția pentru
apărarea drepturilor omului și a libertăților fundamentale referitor
la dreptul la un proces echitabil este inaplicabil unei proceduri ce
privește executarea unei pedepse. În plus, niciuna dintre
prevederile contestate de autor nu suprimă dreptul la apărare, în
sensul consfințit de art. 24 din Legea fundamentală. Astfel, nimic
nu îl oprește pe condamnat să își angajeze un avocat pe tot
cursul procesului ce vizează aspecte referitoare la executarea
pedepsei. Împrejurarea că acesta este privat de libertate, ca
urmare a unei condamnări definitive, nu este de natură a atrage
aplicabilitatea dispozițiilor legale referitoare la asistența juridică
obligatorie.
Deoarece nu au apărut elemente noi, care să impună
reconsiderarea jurisprudenței Curții, atât soluția, cât și
considerentele deciziei menționate rămân valabile și în cauza
de față.
În ceea ce privește încălcarea, prin dispozițiile art. 25
alin. (1), (2), (7) și (8) din Legea nr. 275/2006, a art. 2 din
Protocolul nr. 7 la Convenția pentru apărarea drepturilor omului
și a libertăților fundamentale, care consacră dreptul la două
grade de jurisdicție în materie penală, prevederile invocate nu
vizează faza de executare a procesului penal.

MONITORUL OFICIAL AL ROMÂNIEI, PARTEA I, Nr. 69/26.I.2011

15

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:
Respinge ca neîntemeiată excepția de neconstituționalitate a dispozițiilor art. 20 alin. (2), art. 22 alin. (2), art. 23 alin. (2)
și art. 25 alin. (1), (2), (7) și (8) din Legea nr. 275/2006 privind executarea pedepselor și a măsurilor dispuse de organele judiciare
în cursul procesului penal, excepție ridicată de Shyti Blenis în Dosarul nr. 36/302/2010, de Marian-Aurelian Ilie în Dosarul
nr. 6.546/302/2010, de Tudor Nedelea în Dosarul nr. 6.532/302/2010, de Ion-Costel Mușătescu în Dosarul nr. 6.533/302/2010, de
Constantin-Răzvan Rupa în Dosarul nr. 6.527/302/2010, de Gheorghe Gruia în Dosarul nr. 6.544/302/2010 și de Vasile Balasz în
Dosarul nr. 6.526/302/2010, toate dosare ale Judecătoriei Sectorului 5 București — Secția I penală.
Definitivă și general obligatorie.
Pronunțată în ședința publică din data de 7 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ
pentru modificarea și completarea Legii nr. 458/2002 privind calitatea apei potabile
În temeiul art. 108 din Constituția României, republicată, și al art. 1 pct. II.3 din Legea nr. 274/2010 privind abilitarea
Guvernului de a emite ordonanțe,
Guvernul României adoptă prezenta ordonanță.
Articol unic. — Legea nr. 458/2002 privind calitatea apei
potabile, publicată în Monitorul Oficial al României, Partea I,
nr. 552 din 29 iulie 2002, cu modificările și completările
ulterioare, se modifică și se completează după cum urmează:
1. La anexa nr. 1 tabelul 2, nota 6) se modifică și va avea
următorul cuprins:
ă6) Se vor respecta următoarele condiții:
[nitrit]
a) [nitrat]
——— + ——— ≤ 1,
50

3

formulă în care concentrațiile de nitrați și nitriți sunt exprimate
în mg/l;
b) valoarea de 0,1 mg/l pentru nitriți la ieșirea apei din stația
de tratare.”
2. La anexa nr. 1 tabelul 2, parametrul ăFluor” se
modifică și se înlocuiește cu parametrul ăFluoruri”.
3. La anexa nr. 1 tabelul 3, la parametrul ăClor rezidual
liber”, după nota 12) se introduce o nouă notă, nota 13), cu
următorul cuprins:
ă13) valoarea 0,5 mg/l se aplică la ieșirea apei din stația de
tratare; la capăt de rețea valoarea minimă a clorului rezidual
liber va fi 0,1 mg/l.”

4. La anexa nr. 2 punctul 2, subpunctul 2.2 se modifică și
va avea următorul cuprins:
ă2.2. Pentru monitorizarea de audit este obligatoriu să fie
monitorizați toți parametrii prevăzuți la art. 5, cu excepția
cazurilor în care autoritatea de sănătate publică județeană,
respectiv a municipiului București au stabilit pe baze
documentate că, pentru o perioadă determinată de către ele, un
anumit parametru dintr-un anumit sistem de aprovizionare cu
apă potabilă nu ar putea fi prezent în asemenea concentrații
încât să conducă la modificarea valorii lui stabilite. Prezentul
punct nu se aplică parametrilor de radioactivitate.”
5. La anexa nr. 2 tabelul 1A nota 4), litera b) se modifică
și va avea următorul cuprins:
ăb) nu există probabilitatea ca vreun factor să provoace
deteriorarea calității apei.”
6. La anexa nr. 3 punctul 2, subpunctul 2.1 se modifică și
va avea următorul cuprins:
ă2.1. Metoda de analiză folosită în cazul următorilor parametri
trebuie să fie capabilă să măsoare cel puțin o concentrație egală
cu valoarea parametrului (CMA) cu exactitatea, precizia și limita
de detecție specificate. Indiferent de sensibilitatea metodei de
analiză utilizată, rezultatul trebuie exprimat folosind cel puțin
același număr de zecimale ca și în cazul parametrului valoric
prevăzut în tabelele 2 și 3 din anexa nr. 1.”

16

MONITORUL OFICIAL AL ROMÂNIEI, PARTEA I, Nr. 69/26.I.2011

7. La anexa nr. 3 punctul 2 subpunctul 2.1, parametrii
ăFluor” și ăTetracloretan” din tabel se modifică și se
înlocuiesc cu parametrii ăFluoruri” și ăTetracloretenă”, iar
nota 4) se mută de la parametrul ăCupru” la parametrul
ăCianuri totale”.
8. La anexa nr. 3 punctul 2 subpunctul 2.1, după

parametrul ăFier”, cu următoarele procente ale
caracteristicilor de performanță specificate:
ăFier
10
10
10”.
9. La anexa nr. 3 punctul 3, partea introductivă și nota se
modifică și vor avea următorul cuprins:
ă3. Parametrii pentru care nu se specifică nicio metodă de
analiză:
................................................................................................
*) Pentru monitorizarea turbidității în apa de suprafață tratată, metoda de
analiză trebuie să măsoare cel puțin concentrații egale cu valoarea parametrilor

parametrul ăFluoruri” se introduce un nou parametru,

(CMA), cu o acuratețe, o precizie și o limită de detecție de 25%.”

PRIM-MINISTRU

EMIL BOC
Contrasemnează:
Ministrul sănătății,
Cseke Attila
Ministrul mediului și pădurilor,
László Borbély
Ministrul agriculturii și dezvoltării rurale,
Valeriu Tabără
București, 19 ianuarie 2011.
Nr. 1.

RECTIFICĂRI
La Ordinul ministrului muncii, familiei și protecției sociale nr. 1.751/2010 privind aprobarea Ghidului solicitantului —
Condiții specifice pentru cererile de propuneri de proiecte de tip grant nr. 113 ăProfesioniști în piața muncii” pentru
implementarea Programului operațional sectorial ăDezvoltarea resurselor umane 2007—2013”, publicat în Monitorul Oficial
al României, Partea I, nr. 870 din 27 decembrie 2010, se face următoarea rectificare (care nu aparține Redacției
ăMonitorul Oficial, Partea I”):
— în titlu și în cuprinsul articolului 1, în loc de: ă... proiecte de tip grant nr. 113 ...” se va citi: ă... proiecte de tip
strategic nr. 113 ...”.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 69/26.I.2011 conține 16 pagini.

Prețul: 3,20 lei

&JUYDGY|449534]
ISSN 1453—4495

