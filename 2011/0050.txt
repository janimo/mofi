Anul 179 (XXIII) — Nr. 50

PARTEA I

LEGI, DECRETE, HOTĂRÂRI ȘI ALTE ACTE

Joi, 20 ianuarie 2011

SUMAR

Pagina
Decretul nr. 32/1954 pentru punerea în aplicare a
Codului familiei și a Decretului privitor la persoanele
fizice și persoanele juridice și art. 34 alin. 2 din Codul
de procedură civilă ....................................................

DECIZII ALE CURȚII CONSTITUȚIONALE
Decizia nr. 1.314 din 14 octombrie 2010 referitoare la excepția
de neconstituționalitate a dispozițiilor art. 1 din
Ordonanța de urgență a Guvernului nr. 4/2005 privind
recalcularea pensiilor din sistemul public, provenite din
fostul sistem al asigurărilor sociale de stat ................

2–3

Decizia nr. 1.356 din 21 octombrie 2010 referitoare la excepția
de neconstituționalitate a prevederilor art. I pct. 11 din
Ordonanța de urgență a Guvernului nr. 69/2009 pentru
modificarea și completarea Legii nr. 95/2006 privind
reforma în domeniul sănătății ....................................

3–4

Decizia nr. 1.480 din 11 noiembrie 2010 referitoare la excepția
de neconstituționalitate a dispozițiilor art. 911 din Codul
de procedură penală ..................................................

5–7

Decizia nr. 1.501 din 18 noiembrie 2010 referitoare la excepția
de neconstituționalitate a prevederilor art. 77 alin. (1)
lit. b) și art. 78 lit. a) din Ordonanța de urgență a
Guvernului nr. 194/2002 privind regimul străinilor în
România ....................................................................
Decizia nr. 1.502 din 18 noiembrie 2010 referitoare la excepția
de neconstituționalitate a dispozițiilor art. 5 din

Pagina

7–8

8–9

Decizia nr. 1.510 din 18 noiembrie 2010 referitoare la excepția
de neconstituționalitate a dispozițiilor art. 2 alin. (11)
din Legea nr. 146/1997 privind taxele judiciare de
timbru ........................................................................

10–11

Decizia nr. 1.511 din 18 noiembrie 2010 referitoare la excepția
de neconstituționalitate a dispozițiilor art. 17 din Legea
nr. 146/1997 privind taxele judiciare de timbru ..........

11–12

Decizia nr. 1.514 din 18 noiembrie 2010 referitoare la excepția
de neconstituționalitate a dispozițiilor art. 1 alin. (1),
art. 4 alin. (2), art. 6 alin. (1), (2) și (4) și art. 8 din
Ordonanța Guvernului nr. 5/2001 privind procedura
somației de plată ........................................................

13–15

Decizia nr. 1.521 din 18 noiembrie 2010 referitoare la excepția
de neconstituționalitate a dispozițiilor art. 8 alin. (5) din
Ordonanța
Guvernului
nr.
5/2001
privind
procedura somației de plată ......................................

15–16

2

MONITORUL OFICIAL AL ROMÂNIEI, PARTEA I, Nr. 50/20.I.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.314
din 14 octombrie 2010

referitoare la excepția de neconstituționalitate a dispozițiilor art. 1 din Ordonanța de urgență
a Guvernului nr. 4/2005 privind recalcularea pensiilor din sistemul public,
provenite din fostul sistem al asigurărilor sociale de stat
Acsinte Gaspar
Aspazia Cojocaru
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 1 din Ordonanța de urgență a Guvernului
nr. 4/2005 privind recalcularea pensiilor din sistemul public,
provenite din fostul sistem al asigurărilor sociale de stat,
excepție ridicată de Gheorghe Zaharia în Dosarul
nr. 3.191/115/2008 al Curții de Apel Timișoara — Secția litigii de
muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 8 decembrie 2009, pronunțată în Dosarul
nr. 3.191/115/2008, Curtea de Apel Timișoara — Secția litigii
de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 1 din Ordonanța de urgență a Guvernului
nr. 4/2005 privind recalcularea pensiilor din sistemul public,
provenite din fostul sistem al asigurărilor sociale de stat.
Excepția a fost ridicată de Gheorghe Zaharia cu prilejul
soluționării unei acțiuni civile având ca obiect asigurări sociale.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
retroactive. În acest sens, arată că, prin schimbarea procedurii
de calculare și stabilire a pensiei dobândite în temeiul Legii
nr. 3/1977, prevederile Ordonanței de urgență a Guvernului
nr. 4/2005 acționează pentru trecut.
Curtea de Apel Timișoara — Secția litigii de muncă și
asigurări sociale consideră că excepția de neconstituționalitate
nu este întemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 din Ordonanța de urgență a Guvernului
nr. 4/2005 privind recalcularea pensiilor din sistemul public,
provenite din fostul sistem al asigurărilor sociale de stat,
publicată în Monitorul Oficial al României, Partea I, nr. 119 din
7 februarie 2005, și aprobată cu completări prin Legea
nr. 78/2005, publicată în Monitorul Oficial al României, Partea I,
nr. 301 din 11 aprilie 2005.
Textul de lege criticat are următoarea redactare:
— Art. 1: ăPensiile din sistemul public, provenite din fostul
sistem al asigurărilor sociale de stat, stabilite în baza legislației
în vigoare anterior datei de 1 aprilie 2001, se recalculează în
condițiile prevăzute de prezenta ordonanță de urgență.”
Autorul excepției consideră că acest text de lege este contrar
dispozițiilor art. 15 alin. (2) din Constituție care consacră
neretroactivitatea legii civile.
Examinând excepția de neconstituționalitate, Curtea
constată că problema pusă în discuție de autorul acesteia a mai
fost analizată și cu alte prilejuri. Astfel, prin Decizia nr. 88 din
8 februarie 2007, publicată în Monitorul Oficial al României,
Partea I, nr. 180 din 15 martie 2007, Curtea a reținut că
ăoperațiunea de recalculare privește în mod inevitabil trecutul,
pentru că stagiul de cotizare a fost realizat în trecut, dar se
efectuează doar după data intrării în vigoare a ordonanței și are
efecte numai pentru viitor, pensia recalculată intrând în plată
numai de la data emiterii deciziei. În cazurile în care din
recalculare rezultă un cuantum mai mare al pensiei, se va plăti
acesta, iar dacă noul cuantum rezultat este mai mic, se va
acorda în continuare pensia anterior stabilită și aflată în plată,
fără a se aduce vreo atingere drepturilor legal câștigate anterior.
Schimbarea condițiilor de exercitare a dreptului la pensie nu
poate avea nici ea semnificația încălcării principiului
constituțional al neretroactivității legii, atâta vreme cât, potrivit
prevederilor art. 47 alin. (2) din Constituție, condițiile de
exercitare a dreptului la pensie, a celorlalte drepturi de asigurări
sociale și a altor forme de asistență socială sunt stabilite de
lege. Astfel, legiuitorul este în drept să stabilească și să
modifice, ori de câte ori apare această necesitate, condițiile și
criteriile de acordare a pensiilor, modul de calcul și cuantumul
acestora, cu respectarea condiției ca aceste noi reglementări să
fie aplicate de la intrarea legii în vigoare, pentru viitor, condiție
pe care ordonanța de urgență a Guvernului o îndeplinește.”
Curtea constată că nu au intervenit elemente noi, de natură
să justifice reconsiderarea jurisprudenței în materie, astfel că
soluția și considerentele deciziei amintite își păstrează
valabilitatea și în prezenta cauză.

MONITORUL OFICIAL AL ROMÂNIEI, PARTEA I, Nr. 50/20.I.2011

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 1 din Ordonanța de urgență a Guvernului
nr. 4/2005 privind recalcularea pensiilor din sistemul public, provenite din fostul sistem al asigurărilor sociale de stat, excepție
ridicată de Gheorghe Zaharia în Dosarul nr. 3.191/115/2008 al Curții de Apel Timișoara — Secția litigii de muncă și asigurări sociale.
Definitivă și general obligatorie.
Pronunțată în ședința publică din data de 14 octombrie 2010.
PREȘEDINTE,

ACSINTE GASPAR
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.356
din 21 octombrie 2010

referitoare la excepția de neconstituționalitate a prevederilor art. I pct. 11 din Ordonanța de urgență
a Guvernului nr. 69/2009 pentru modificarea și completarea Legii nr. 95/2006
privind reforma în domeniul sănătății
Augustin Zegrean
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Maria Bratu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 69/2009
pentru modificarea și completarea Legii nr. 95/2006 privind
reforma în domeniul sănătății, excepție ridicată de Traian Filip în
Dosarul nr. 1.215/59/2009 al Curții de Apel Timișoara — Secția
contencios administrativ și fiscal.
La apelul nominal se prezintă personal autorul excepției,
lipsind celelalte părți, față de care procedura de citare este legal
îndeplinită.
Cauza fiind în stare de judecată, președintele acordă
cuvântul autorului excepției de neconstituționalitate care solicită
admiterea acesteia pentru motivele invocate în fața instanței de
judecată.
Reprezentantul Ministerului Public pune concluzii de
respingere ca inadmisibilă a excepției de neconstituționalitate,
întrucât textul de lege criticat a fost modificat, iar noua
reglementare nu mai păstrează soluția legislativă criticată.
C U R T E A,

având în vedere actele și lucrările dosarului, constată
următoarele:
Prin Încheierea din 18 ianuarie 2010, pronunțată în Dosarul
nr. 1.215/59/2009,Curtea de Apel Timișoara — Secția
contencios administrativ și fiscal a sesizat Curtea
Constituțională cu excepția de neconstituționalitate a
prevederilor Ordonanței de urgență a Guvernului

nr. 69/2009 pentru modificarea și completarea Legii
nr. 95/2006 privind reforma în domeniul sănătății.
Excepția a fost ridicată de Traian Filip într-o cauză de
contencios administrativ având ca obiect anularea actului prin
care s-a dispus revocarea din funcție a acestuia, absolvent al
unei forme de învățământ din domeniul informatic.
În motivarea excepției de neconstituționalitate autorul
acesteia enunță în mod formal textele constituționale pretins
încălcate, fără a arăta în ce constă eventuala contradicție între
prevederile de lege criticate și dispozițiile constituționale
invocate.
Curtea de Apel Timișoara — Secția contencios
administrativ și fiscal consideră că excepția este
neîntemeiată. În acest sens, arată că impunerea unei anumite
specializări pentru managerii spitalelor publice nu este de natură
să încalce dreptul la muncă și egalitatea cetățenilor în fața legii,
întrucât scopul urmărit de legiuitor vizează eficientizarea
activității manageriale în spitalele publice, cu consecințe directe
asupra modului de utilizare a fondurilor publice.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Guvernul, în punctul său de vedere transmis sub nr. 13.246
din 9 septembrie 2009, consideră că excepția este inadmisibilă,
întrucât autorul excepției enumeră dispozițiile constituționale
pretins încălcate fără a motiva în ce constă
neconstituționalitatea textului de lege criticat.
Avocatul Poporului consideră că excepția este inadmisibilă,
întrucât, ulterior sesizării Curții Constituționale de către instanța
de judecată, prevederile de lege incidente în această cauză,
respectiv art. I, pct. 11 din Ordonanța nr. 69/2009, au fost
modificate prin art. I pct. 2 din Legea nr. 91/2010, fără a mai fi
păstrată soluția legislativă criticată.

4

MONITORUL OFICIAL AL ROMÂNIEI, PARTEA I, Nr. 50/20.I.2011

Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, susținerile părții prezente,
raportul întocmit de judecătorul-raportor, concluziile procurorului,
prevederile de lege criticate, raportate la dispozițiile Constituției,
precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Examinând excepția de neconstituționalitate, Curtea reține
următoarele:
Deși instanța de judecată a sesizat Curtea Constituțională
cu soluționarea excepției de neconstituționalitate a prevederilor
Ordonanței de urgență a Guvernului nr. 69/2009 pentru
modificarea și completarea Legii nr. 95/2006 privind reforma în
domeniul sănătății, în realitate, criticile autorului excepției
vizează numai prevederile art. I pct. 1 din această ordonanță,
cu următoarea redactare:
ă1. La articolul 178, alineatul (2) se modifică și va avea
următorul cuprins:
«(2) Managerul persoană fizică sau reprezentantul desemnat
de managerul persoană juridică trebuie să fie absolvent al unei
instituții de învățământ superior în domeniul medical, economic,
juridic sau administrativ și al unor cursuri de perfecționare în
management sau management sanitar, agreate de Ministerul
Sănătății și stabilite prin ordin al ministrului sănătății.»”
Ulterior sesizării, textul art. I pct. 1 din Ordonanța de urgență
a Guvernului nr. 69/2009 a fost modificat prin art. I pct. 2 din
Legea nr. 91/2010 privind aprobarea Ordonanței de urgență a
Guvernului nr. 69/2009 pentru modificarea și completarea Legii
nr. 95/2006 privind reforma în domeniul sănătății, publicată în
Monitorul Oficial al României, Partea I, nr. 348 din 26 mai 2010,
devenind art. I pct. 11 din Ordonanța de urgență a Guvernului
nr. 69/2009.

Astfel, obiectul excepției de neconstituționalitate îl constituie
prevederile art. I pct. 11 din Ordonanța de urgență a Guvernului
nr. 69/2009 pentru modificarea și completarea Legii nr. 95/2006
privind reforma în domeniul sănătății, publicată în Monitorul
Oficial al României, Partea I, nr. 419 din 18 iunie 2009, cu
următorul conținut: ăLa articolul 178, alineatul (2) se modifică și
va avea următorul cuprins:
«(2) Managerul persoană fizică sau reprezentantul desemnat
de managerul persoană juridică trebuie să fie absolvent al unei
instituții de învățământ superior și să îndeplinească una dintre
următoarele condiții:
a) să fie absolvent al unor cursuri de perfecționare în
management sau management sanitar, agreate de Ministerul
Sănătății și stabilite prin ordin al ministrului sănătății;
b) să fie absolvent al unui masterat sau doctorat în
management sanitar, economic sau administrativ organizat
într-o instituție de învățământ superior acreditată, potrivit legii.»”
Dispozițiile constituționale considerate ca fiind încălcate sunt
cele ale art. 16 alin. (1) și (2) privind egalitatea în drepturi, art. 11
privind dreptul internațional și dreptul intern, art. 20 referitor la
tratatele internaționale privind drepturile omului, art. 30 alin. (6)
și (7) privind libertatea de exprimare, art. 41 alin. (1) privind
munca și protecția socială a muncii, art. 52 alin. (1) privind
dreptul persoanei vătămate de o autoritate publică și art. 53
referitor la restrângerea exercițiului unor drepturi sau al unor
libertăți fundamentale.
Analizând excepția de neconstituționalitate, Curtea observă
că, în urma modificărilor aduse prin Legea nr. 91/2010, soluția
legislativă inițial criticată a suferit modificări substanțiale. În
actuala redactare textul de lege stabilește că managerul
persoană fizică sau reprezentantul desemnat de managerul
persoană juridică trebuie să fie absolvent al unei instituții de
învățământ superior, fără a specifica domeniul în care acesta
trebuie să fi absolvit.
Întrucât textul de lege inițial criticat a căpătat, prin modificările
aduse, o altă configurație juridică, critica de neconstituționalitate
a rămas fără obiect, astfel încât, în temeiul art. 29 alin. (1) și (6)
din Legea nr. 47/1992, excepția de neconstituționalitate a
dispozițiilor art. I pct. 11 din Ordonanța de urgență a Guvernului
nr. 69/2009 urmează a fi respinsă ca devenită inadmisibilă.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor art. I pct. 11 din Ordonanța de urgență
a Guvernului nr. 69/2009 pentru modificarea și completarea Legii nr. 95/2006 privind reforma în domeniul sănătății, excepție ridicată
de Traian Filip în Dosarul nr. 1.215/59/2009 al Curții de Apel Timișoara — Secția contencios administrativ și fiscal.
Definitivă și general obligatorie.
Pronunțată în ședința publică din data de 21 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu

MONITORUL OFICIAL AL ROMÂNIEI, PARTEA I, Nr. 50/20.I.2011

5

CURTEA CONSTITUȚIONALĂ

D E C I Z I A Nr. 1.480
din 11 noiembrie 2010

referitoare la excepția de neconstituționalitate a dispozițiilor art. 911
din Codul de procedură penală
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 911 din Codul de procedură penală, excepție
ridicată de Marius Martin, Constantin-Bebi Manole și Iulian Lazăr
în Dosarul nr. 7.949/99/2009 al Tribunalului Iași — Secția
penală.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 19 aprilie 2010, pronunțată în Dosarul
nr. 7.949/99/2009, Tribunalul Iași — Secția penală a sesizat
Curtea Constituțională cu excepția de neconstituționalitate
a dispozițiilor art. 911 din Codul de procedură penală.
Excepția a fost ridicată de Marius Martin, Constantin-Bebi
Manole și Iulian Lazăr cu ocazia soluționării unei cauze penale
având ca obiect infracțiuni asimilate infracțiunilor de corupție.
În motivarea excepției de neconstituționalitate autorii
acesteia susțin că prevederile art. 911 din Codul de procedură
penală încalcă dreptul la un proces echitabil, dreptul la
respectarea vieții private și de familie, secretul corespondenței,
precum și condițiile și limitele restrângerii exercițiului unor
drepturi sau al unor libertăți, întrucât interceptările și
înregistrările audio sau video se pot dispune și înainte de
începerea urmăririi penale, respectiv înainte de declanșarea
procesului penal, și chiar înainte de săvârșirea unei infracțiuni.
Astfel, autorii excepției consideră că aceste interceptări dispuse
și efectuate înaintea declanșării procesului penal aduc atingere,
în momentul obținerii, dreptului la viață privată, în componenta
privitoare la inviolabilitatea corespondenței, iar în momentul
folosirii încalcă dreptul la un proces echitabil. Mai arată că
singurul mecanism procesual care ar da eficiență dreptului la un
proces echitabil în situația interceptărilor și înregistrărilor de
comunicări sau convorbiri obținute înainte de declanșarea
procesului penal este considerarea lor ca simple informații, dar
nu mijloace de probă. În opinia autorilor excepției, textul de lege

criticat aduce atingere și principiului proporționalității impus de
art. 8 paragraful 2 din Convenția pentru apărarea drepturilor
omului și a libertăților fundamentale, potrivit căruia orice
ingerință în exercițiul dreptului la viață privată trebuie să fie
proporțională cu scopul urmărit.
Tribunalul Iași — Secția penală apreciază că excepția de
neconstituționalitate este neîntemeiată, întrucât prevederile de
lege criticate nu aduc nicio atingere dispozițiilor din Constituție
și din Convenția pentru apărarea drepturilor omului și a
libertăților fundamentale invocate. Face trimitere, în acest sens,
la deciziile Curții Constituționale nr. 410/2008 și nr. 962/2009.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 911 din Codul de procedură penală, cu
denumirea marginală ăCondițiile și cazurile de interceptare și
înregistrare a convorbirilor sau comunicărilor efectuate prin
telefon sau prin orice mijloc electronic de comunicare”, având
următorul cuprins: ăInterceptarea și înregistrarea convorbirilor
sau comunicărilor efectuate prin telefon ori prin orice mijloc
electronic de comunicare se realizează cu autorizarea motivată
a judecătorului, la cererea procurorului care efectuează sau
supraveghează urmărirea penală, în condițiile prevăzute de
lege, dacă sunt date ori indicii temeinice privind pregătirea sau
săvârșirea unei infracțiuni pentru care urmărirea penală se
efectuează din oficiu, iar interceptarea și înregistrarea se impun
pentru stabilirea situației de fapt ori pentru că identificarea sau
localizarea participanților nu poate fi făcută prin alte mijloace ori
cercetarea ar fi mult întârziată.
Interceptarea și înregistrarea convorbirilor sau comunicărilor
efectuate prin telefon ori prin orice mijloc electronic de
comunicare pot fi autorizate în cazul infracțiunilor contra
siguranței naționale prevăzute de Codul penal și de alte legi
speciale, precum și în cazul infracțiunilor de trafic de stupefiante,
trafic de arme, trafic de persoane, acte de terorism, spălare a
banilor, falsificare de monede sau alte valori, în cazul

6

MONITORUL OFICIAL AL ROMÂNIEI, PARTEA I, Nr. 50/20.I.2011

infracțiunilor prevăzute de Legea nr. 78/2000 pentru prevenirea,
descoperirea și sancționarea faptelor de corupție, cu modificările
și completările ulterioare, în cazul unor alte infracțiuni grave ori
al infracțiunilor care se săvârșesc prin mijloace de comunicare
electronică. Dispozițiile alin. 1 se aplică în mod corespunzător.
Autorizația se dă pentru durata necesară interceptării și
înregistrării, dar nu pentru mai mult de 30 de zile, în camera de
consiliu, de președintele instanței căreia i-ar reveni competența
să judece cauza în primă instanță sau de la instanța
corespunzătoare în grad acesteia, în a cărei circumscripție se
află sediul parchetului din care face parte procurorul care
efectuează sau supraveghează urmărirea penală. În lipsa
președintelui instanței autorizația se dă de către judecătorul
desemnat de acesta.
Autorizația poate fi reînnoită, înainte sau după expirarea celei
anterioare, în aceleași condiții, pentru motive temeinic justificate,
fiecare prelungire neputând depăși 30 de zile.
Durata totală a interceptărilor și înregistrărilor autorizate, cu
privire la aceeași persoană și aceeași faptă, nu poate depăși
120 de zile.
Înregistrarea convorbirilor dintre avocat și partea pe care o
reprezintă sau o asistă în proces nu poate fi folosită ca mijloc de
probă decât dacă din cuprinsul acesteia rezultă date sau
informații concludente și utile privitoare la pregătirea sau
săvârșirea de către avocat a unei infracțiuni dintre cele
prevăzute la alin. 1 și 2.
Procurorul dispune încetarea imediată a interceptărilor și
înregistrărilor înainte de expirarea duratei autorizației dacă nu
mai există motivele care le-au justificat, informând despre
aceasta instanța care a emis autorizația.
La cererea motivată a persoanei vătămate, procurorul poate
solicita judecătorului autorizarea interceptării și înregistrării
convorbirilor ori comunicărilor efectuate de aceasta prin telefon
sau orice mijloc electronic de comunicare, indiferent de natura
infracțiunii ce formează obiectul cercetării.
Autorizarea interceptării și a înregistrării convorbirilor sau
comunicărilor se face prin încheiere motivată, care va cuprinde:
indiciile concrete și faptele care justifică măsura; motivele pentru
care stabilirea situației de fapt sau identificarea ori localizarea
participanților nu poate fi făcută prin alte mijloace ori cercetarea
ar fi mult întârziată; persoana, mijlocul de comunicare sau locul
supus supravegherii; perioada pentru care sunt autorizate
interceptarea și înregistrarea.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (3) referitoare la dreptul la un proces echitabil,
ale art. 28 privind secretul corespondenței și ale art. 53
referitoare la condițiile și limitele restrângerii exercițiului unor
drepturi sau al unor libertăți, precum și a prevederilor art. 6
referitoare la dreptul la un proces echitabil și ale art. 8 privind
dreptul la respectarea vieții private și de familie din Convenția
pentru apărarea drepturilor omului și a libertăților fundamentale.
Examinând excepția de neconstituționalitate, Curtea
constată că prevederile art. 911 din Codul de procedură penală
au mai fost supuse controlului instanței de contencios
constituțional, prin raportare la aceleași dispoziții din Constituție
și din Convenția pentru apărarea drepturilor omului și a
libertăților fundamentale invocate și în prezenta cauză și cu
motivări similare. Astfel, prin Decizia nr. 182 din 2 martie 2010,
publicată în Monitorul Oficial al României, Partea I, nr. 193 din
26 martie 2010, Curtea a respins ca neîntemeiată o critică

similară referitoare la dispozițiile art. 911 din Codul de procedură
penală, reținând că dispozițiile din Codul de procedură penală
referitoare la interceptarea și înregistrarea convorbirilor sau
comunicărilor efectuate prin telefon sau prin orice mijloc
electronic de comunicare prevăd suficiente garanții, prin
reglementarea în detaliu a justificării emiterii autorizației, a
condițiilor și a modalităților de efectuare a înregistrărilor, a
instituirii unor limite cu privire la durata măsurii, a consemnării și
certificării autenticității convorbirilor înregistrate, a redării
integrale a acestora, a definirii persoanelor care sunt supuse
interceptării, iar eventuala nerespectare a acestor reglementări
nu constituie o problemă de constituționalitate, ci una de
aplicare, ceea ce însă excedează competenței Curții
Constituționale, întrucât, potrivit alin. (3) al art. 2 din Legea
nr. 47/1992, ăCurtea Constituțională se pronunță numai asupra
constituționalității actelor cu privire la care a fost sesizată [...]”.
De asemenea, Curtea a mai statuat că nu poate fi primită
nici susținerea potrivit căreia dispozițiile legale criticate contravin
prevederilor constituționale ale art. 28 și 53, deoarece înseși
textele invocate oferă legiuitorului libertatea unei astfel de
reglementări, secretul corespondenței nefiind un drept absolut,
ci susceptibil de anumite restrângeri, justificate la rândul lor de
necesitatea instrucției penale. Astfel, societățile democratice
sunt amenințate de un fenomen infracțional din ce în ce mai
complex, motiv pentru care statele trebuie să fie capabile de a
combate în mod eficace asemenea amenințări și de a
supraveghea elementele subversive ce acționează pe teritoriul
lor. Așa fiind, asemenea dispoziții legislative devin necesare
într-o societate democratică, în vederea asigurării securității
naționale, apărării ordinii publice ori prevenirii săvârșirii de
infracțiuni.
Totodată, Curtea a arătat că anumite aspecte invocate într-o
cauză ori alta referitoare la modul de aplicare a dispozițiilor
legale criticate nu constituie o problemă de constituționalitate,
sens în care a reținut că nu se poate admite însă ideea
înfrângerii prezumției de constituționalitate ca urmare a aplicării
unor dispoziții legale în contradicție cu legea ori cu principiile
fundamentale.
În plus, însăși instanța europeană a validat prevederile legale
contestate, prin Hotărârea din 26 aprilie 2007 pronunțată în
Cauza Dumitru Popescu versus România. Astfel, după ce a
reținut existența unei încălcări a art. 8 din Convenția pentru
apărarea drepturilor omului și a libertăților fundamentale, motivat
de împrejurarea că la data comiterii faptelor legislația în materie
era alta, a afirmat că în noul cadru legislativ [prin modificările
aduse de Legea nr. 281/2003 și Legea nr. 356/2006] există
numeroase garanții în materie de interceptare și de transcriere
a comunicațiilor, de arhivare a datelor pertinente și de distrugere
a celor nepertinente. Așa fiind, dispozițiile legale criticate oferă
protecție împotriva amestecului arbitrar în exercitarea dreptului
la viață privată al persoanei, legea folosind termeni cu un înțeles
univoc.
În același sens este și Decizia nr. 102 din 4 februarie 2010,
publicată în Monitorul Oficial al României, Partea I, nr. 146 din
5 martie 2010.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în prezenta cauză.

MONITORUL OFICIAL AL ROMÂNIEI, PARTEA I, Nr. 50/20.I.2011

7

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 911 din Codul de procedură penală, excepție
ridicată de Marius Martin, Constantin-Bebi Manole și Iulian Lazăr în Dosarul nr. 7.949/99/2009 al Tribunalului Iași — Secția penală.
Definitivă și general obligatorie.
Pronunțată în ședința publică din data de 11 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 1.501
din 18 noiembrie 2010

referitoare la excepția de neconstituționalitate a prevederilor art. 77 alin. (1) lit. b) și art. 78 lit. a)
din Ordonanța de urgență a Guvernului nr. 194/2002 privind regimul străinilor în România
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 77 alin. (1) lit. b) și art. 78 lit. a) din Ordonanța
de urgență a Guvernului nr. 194/2002 privind regimul străinilor în
România, excepție ridicată de Wang Aiqin în Dosarul
nr. 4.985/2/2009 al Curții de Apel București — Secția a VIII-a
contencios administrativ și fiscal.
La apelul nominal răspunde autorul excepției,
constatându-se lipsa părții Oficiul Român pentru Imigrări, față
de care procedura de citare a fost legal îndeplinită. Se prezintă
domnul Ioan Budura, interpret autorizat de limba chineză.
Cauza fiind în stare de judecată, președintele Curții acordă
cuvântul autorului excepției. Acesta solicită, prin interpret,
admiterea excepției de neconstituționalitate și să i se facă
dreptate.
Reprezentantul Ministerului Public pune concluzii de
respingere a excepției ca inadmisibilă, arătând că criticile
formulate nu au legătură cu împrejurările cauzei.
C U R T E A,

având în vedere actele și lucrările dosarului, constată
următoarele:
Prin Încheierea din 23 martie 2010, pronunțată în Dosarul
nr. 4.985/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a

prevederilor art. 77 alin. (1) lit. b) și art. 78 lit. a) din
Ordonanța de urgență a Guvernului nr.194/2002 privind
regimul străinilor în România. Excepția a fost ridicată de
Wang Aiqin într-o cauză având ca obiect anularea deciziei de
returnare a sa de pe teritoriul României.
În motivarea excepției de neconstituționalitate se susține
că textele de lege criticate sunt lipsite de precizie și claritate,
neîndeplinind criteriul de calitate prevăzut de Convenția pentru
apărarea drepturilor omului și a libertăților fundamentale în
înțelesul dat de practica jurisprudențială a Curții Europene a
Drepturilor Omului. Arată că textele de lege criticate ăsunt lipsite
de precizie cu privire la situațiile similare cu cea a reclamantei,
astfel încât aceasta să poată avea o indicare precisă asupra
normelor aplicabile în situația sa și nu protejează suficient
străinii care se află în România împotriva arbitrariului și
abuzurilor Oficiului Român pentru Imigrări”. În continuare,
descrie situația sa de fapt în România și susține că documentele
folosite pentru obținerea dreptului de ședere permanentă sunt
conforme cu realitatea.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textele de lege ce
formează obiectul excepției de neconstituționalitate nu aduc
atingere dreptului părților la un proces echitabil și la soluționarea
cauzei într-un termen rezonabil, iar decizia Oficiului Român
pentru Imigrări poate fi contestată în conformitate cu prevederile
art. 84 alin. (1) din Ordonanța de urgență a Guvernului
nr. 194/2002.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

8

MONITORUL OFICIAL AL ROMÂNIEI, PARTEA I, Nr. 50/20.I.2011
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 77 alin. (1) lit. b) și art. 78 lit. a) din Ordonanța
de urgență a Guvernului nr. 194/2002 privind regimul străinilor în
România, republicată în Monitorul Oficial al României, Partea I,
nr. 421 din 5 iunie 2008, care au următorul cuprins:
— Art. 77 alin. (1) lit. b): ă(1) Oficiul Român pentru Imigrări
anulează, prin decizie motivată, dreptul de ședere permanentă
sau temporară în România, dacă se constată ulterior că: ( )
b) dreptul de ședere permanentă sau prelungirea dreptului
de ședere temporară a fost obținut/obținută prin folosirea de
informații false, documente false sau falsificate ori de alte
mijloace ilegale.”;
— Art. 78 lit. a): ăDecizia de anulare sau revocare a dreptului
de ședere se comunică:

a) de către Oficiul Român pentru Imigrări, străinului care se
află pe teritoriul României, prin decizia de returnare prevăzută la
art. 82;”.
Se susține că textul de lege criticat contravine dispozițiilor
art. 21 alin. (3) din Constituție și celor ale art. 6 din Convenția
pentru apărarea drepturilor omului și a libertăților fundamentale
care consacră dreptul la un proces echitabil.
Examinând excepția de neconstituționalitate, Curtea
constată că autorul excepției nu formulează veritabile critici de
constituționalitate, din care să poată fi dedusă contrarietatea
dintre prevederile de lege ce formează obiectul acesteia și
dispozițiile constituționale și convenționale invocate, ci
învederează aspectele de fapt, despre care afirmă că au
condus, în cazul său, la pronunțarea unei soluții injuste,
constând în sancționarea sa cu anularea dreptului de ședere
permanentă și emiterea unei decizii de returnare. Or, susținerile
referitoare la împrejurările concrete ale speței aflate pe rolul
instanței judecătorești învestite cu soluționarea contestației
introduse împotriva deciziei emise de Oficiul Român pentru
Imigrări nu pot fi analizate de Curtea Constituțională, care,
potrivit art. 2 alin. (3) din Legea nr. 47/1992, se pronunță numai
asupra constituționalității actelor cu privire la care a fost
sesizată, fiind de competența instanțelor de judecată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 77 alin. (1) lit. b) și art. 78 lit. a) din Ordonanța
de urgență a Guvernului nr. 194/2002 privind regimul străinilor în România, excepție ridicată de Wing Aiqin în Dosarul
nr. 4.985/2/2009 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 18 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 1.502
din 18 noiembrie 2010

referitoare la excepția de neconstituționalitate a dispozițiilor art. 5 din Decretul nr. 32/1954
pentru punerea în aplicare a Codului familiei și a Decretului privitor la persoanele fizice
și persoanele juridice și art. 34 alin. 2 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 5 din Decretul nr. 32/1954 pentru punerea în
aplicare a Codului familiei și a Decretului privitor la persoanele
fizice și persoanele juridice și art. 34 alin. 2 din Codul de
procedură civilă, excepție ridicată de Agripina (Nițu) Vasile în
Dosarul nr. 9.950/300/2007 al Curții de Apel București — Secția
a III-a civilă și pentru cauze cu minori și de familie.

MONITORUL OFICIAL AL ROMÂNIEI, PARTEA I, Nr. 50/20.I.2011
La apelul nominal se prezintă personal autorul excepției.
Lipsesc celelalte părți, față de care procedura de citare este
legal îndeplinită.
Cauza fiind în stare de judecată, președintele acordă
cuvântul autorului excepției, care solicită admiterea criticii de
neconstituționalitate.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 31 martie 2010, pronunțată în Dosarul
nr. 9.950/300/2007, Curtea de Apel București — Secția a III-a
civilă și pentru cauze cu minori și de familie a sesizat
Curtea Constituțională cu excepția de neconstituționalitate
a dispozițiilor art. 5 din Decretul nr. 32/1954 pentru punerea
în aplicare a Codului familiei și a Decretului privitor la
persoanele fizice și persoanele juridice și art. 34 alin. 2 din
Codul de procedură civilă.
Excepția a fost ridicată de Agripina (Nițu) Vasile cu ocazia
soluționării recursului formulat împotriva Deciziei civile nr. 255
din 18 februarie 2009 pronunțată de Tribunalul București —
Secția a V-a civilă în contradictoriu cu Sandu-Aurel Nițu și
Mariea Vasile.
În motivarea excepției de neconstituționalitate autorul
acesteia susține că dispozițiile art. 5 din Decretul nr. 32/1954
contravin prevederilor constituționale ale art. 16 alin. (1) și (2),
art. 26 alin. (1) și art. 48 alin. (1), fără a arăta însă în ce constă
această contrarietate, iar dispozițiile art. 34 alin. 2 din Codul de
procedură civilă înfrâng prevederile constituționale ale art. 16 și
21, deoarece ănu există o cale de atac specială împotriva
încheierii prin care s-a respins recuzarea”.
Instanța de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,

9

susținerile autorului excepției, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, republicată, ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 5 din Decretul nr. 32/1954 pentru punerea în
aplicare a Codului familiei și a Decretului privitor la persoanele
fizice și persoanele juridice, publicat în Buletinul Oficial nr. 32
din 31 ianuarie 1954, și cele ale art. 34 alin. 2 din Codul de
procedură civilă, dispoziții care au următorul cuprins:
— Art. 5 din Decretul nr. 32/1954: ăDovada că un bun este
propriu se va putea face, între soți, prin orice mijloc de probă.
În cazul căsătoriilor încheiate înainte de intrarea în vigoare a
Codului familiei, dovada că un bun este propriu se va putea
face, de toți cei interesați, prin orice mijloc de probă, chiar față
de cel de-al treilea.”;
— Art. 34 alin. 2 din Codul de procedură civilă: ăÎncheierea
prin care s-a respins recuzarea se poate ataca numai o dată cu
fondul.”
Autorul excepției de neconstituționalitate consideră că aceste
dispoziții contravin prevederilor constituționale cuprinse în
art. 16 privind egalitatea în fața legii, art. 21 privind accesul liber
la justiție, art. 26 alin. (1) privind viața intimă, familială și privată
și art. 48 alin. (1) privind familia.
Analizând argumentele formulate împotriva dispozițiilor art. 5
din Decretul nr. 32/1954, Curtea constată că acestea sunt critici
de nelegalitate și netemeinicie a sentinței de fond, astfel că nu
pot constitui veritabile critici de neconstituționalitate. Deoarece
autorul excepției nu arată în ce constă contrarietatea textului de
lege sus-menționat cu prevederile constituționale ale art. 16
alin. (1) și (2), art. 26 alin. (1) și art. 48 alin. (1), acestea fiind
doar enumerate, excepția este inadmisibilă.
De asemenea, Curtea nu poate primi nici critica ce vizează
neconstituționalitatea art. 34 alin. 2 din Codul de procedură
civilă, deoarece aceste dispoziții de lege se circumscriu
domeniului de reglementare a procedurii de judecată, care,
potrivit dispozițiilor art. 126 alin. (2) din Constituție, este atributul
exclusiv al legiuitorului.
De altfel, autorul excepției solicită modificarea și completarea
acestui text de lege, în sensul reglementării unei căi de atac
speciale împotriva încheierii prin care s-a respins recuzarea. Or,
potrivit art. 2 alin. (3) din Legea nr. 47/1992 privind organizarea
și funcționarea Curții Constituționale, aceasta nu poate modifica
sau completa dispozițiile de lege supuse controlului. În aceste
condiții, și această excepție este inadmisibilă.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 5 din Decretul nr. 32/1954 pentru punerea în
aplicare a Codului familiei și a Decretului privitor la persoanele fizice și persoanele juridice și art. 34 alin. 2 din Codul de procedură
civilă, excepție ridicată de Agripina (Nițu) Vasile în Dosarul nr. 9.950/300/2007 al Curții de Apel București — Secția a III-a civilă și
pentru cauze cu minori și de familie.
Definitivă și general obligatorie.
Pronunțată în ședința publică din data de 18 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

10

MONITORUL OFICIAL AL ROMÂNIEI, PARTEA I, Nr. 50/20.I.2011
CURTEA CONSTITUȚIONALĂ

D E C I Z I A Nr. 1.510
din 18 noiembrie 2010

referitoare la excepția de neconstituționalitate a dispozițiilor art. 2 alin. (11) din Legea nr. 146/1997
privind taxele judiciare de timbru
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Tudorel Toader
Puskás Valentin Zoltán
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 2 alin. (11) din Legea nr. 146/1997 privind
taxele judiciare de timbru, excepție ridicată de Constantin
Dumitru Iacov în Dosarul nr. 37.259/3/2009 al Tribunalului
București — Secția comercială.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care arată că
excepția de neconstituționalitate este neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 8 aprilie 2010, pronunțată în Dosarul
nr. 37.259/3/2009, Tribunalul București — Secția comercială
a sesizat Curtea Constituțională cu excepția de
neconstituționalitate a dispozițiilor art. 2 alin. (11) din Legea
nr. 146/1997 privind taxele judiciare de timbru, excepție
ridicată de Constantin Dumitru Iacov.
În motivarea excepției de neconstituționalitate autorul
acesteia susține că dispozițiile de lege criticate limitează accesul
liber la justiție, deoarece, din cauza taxelor stabilite de stat în
sarcina justițiabilului într-un cuantum exagerat, persoana
interesată nu se mai poate adresa instanței de judecată. Arată
că Legea nr. 276/2009 privind aprobarea Ordonanței de urgență
a Guvernului nr. 212/2008 pentru modificarea și completarea
Legii nr. 146/1997 privind taxele judiciare de timbru prevede noi
praguri de taxare pentru acțiunile și cererile evaluabile în bani,
introduse la instanțele judecătorești, aceste dispoziții
aplicându-se în mod corespunzător și cererilor prevăzute în
cuprinsul normei de lege criticate de autorul excepției.
Consideră că justițiabilii din România, din cauza lipsei majore a
posibilităților materiale de a plăti anticipat taxele judiciare de
timbru, nu își pot valorifica pretențiile și nu pot dovedi
netemeinicia pretențiilor adversarilor. Arată că, în practică, se
stabilesc taxe judiciare de timbru exorbitante, ce depășesc cu
mult cheltuielile prilejuite de realizarea actului de justiție și
posibilitățile de plată ale justițiabilului.
Tribunalul București — Secția comercială arată că
excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile Ministerului Public, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl reprezintă
dispozițiile art. 2 alin. (11) din Legea nr. 146/1997 privind taxele
judiciare de timbru, publicată în Monitorul Oficial al României,
Partea I, nr. 173 din 29 iulie 1997. Textul a fost modificat prin
Legea nr. 276/2009, publicată în Monitorul Oficial al României,
Partea I, nr. 482 din 13 iulie 2009, și are următorul conținut:
ăDispozițiile alin. (1) se aplică în mod corespunzător și cererilor
privind declararea nulității, anularea, rezoluțiunea sau rezilierea
unui act juridic patrimonial, precum și cererilor privind
constatarea existenței sau inexistenței unui drept patrimonial;
cererea privind repunerea părților în situația anterioară este
scutită de taxă de timbru dacă este accesorie cererii privind
declararea nulității, anularea, rezoluțiunea sau rezilierea actului
juridic patrimonial.”
În susținerea neconstituționalității acestor dispoziții, autorul
excepției invocă prevederile constituționale ale art. 21 alin. (1) și
(2) referitor la accesul liber la justiție, art. 24 privind dreptul la
apărare, art. 44 alin. (1) referitor la dreptul de proprietate privată,
art. 45 privind libertatea economică, art. 53 referitor la
restrângerea exercițiului unor drepturi sau al unor libertăți,
art. 56 privind contribuțiile financiare ale cetățenilor și art. 124
alin. (2) referitor la înfăptuirea justiției. De asemenea, autorul
consideră că textul de lege criticat contravine și prevederilor
art. 6 paragraful 1 referitor la dreptul la un proces echitabil din
Convenția pentru apărarea drepturilor omului și a libertăților
fundamentale, art. 1 privind protecția proprietății din Protocolul
adițional la Convenție, art. 10 referitor la egalitatea persoanelor
de a fi audiate în mod echitabil și public din Declarația
Universală a Drepturilor Omului și art. 14 pct. 1 privind egalitatea
oamenilor în fața justiției din Pactul internațional cu privire la
drepturile civile și politice.
Examinând excepția de neconstituționalitate, Curtea
constată că, prin numeroase decizii, s-a pronunțat în sensul
constituționalității art. 2 alin. (11) din Legea nr. 146/1997 privind
taxele judiciare de timbru, în raport cu critici identice de
neconstituționalitate. În acest sens, cu titlu exemplificativ, se
rețin Decizia nr. 393 din 13 aprilie 2010, publicată în Monitorul
Oficial al României, Partea I, nr. 332 din 19 mai 2010, și Decizia
nr. 1.587 din 19 noiembrie 2009, publicată în Monitorul Oficial al
României, Partea I, nr. 65 din 28 ianuarie 2010.
În aceste decizii Curtea a statuat în esență că accesul liber
la justiție, consacrat de art. 21 din Constituție, nu înseamnă
gratuitate. Nicio dispoziție constituțională nu interzice stabilirea
taxelor de timbru în justiție, fiind justificat ca persoanele care se
adresează autorităților judecătorești să contribuie la acoperirea

MONITORUL OFICIAL AL ROMÂNIEI, PARTEA I, Nr. 50/20.I.2011
cheltuielilor prilejuite de realizarea actului de justiție. Regula este
cea a timbrării acțiunilor în justiție, excepțiile fiind posibile numai
în măsura în care sunt stabilite de legiuitor. Cheltuielile
ocazionate de realizarea actului de justiție sunt cheltuieli publice,
la a căror acoperire, potrivit art. 56 din Constituție, cetățenii sunt
obligați să contribuie prin impozite și taxe, stabilite în condițiile
legii.
Plata taxelor judiciare de timbru fiind o condiție legală pentru
începerea proceselor civile, obligația la plata anticipată a acestor
taxe (în unele cazuri până la un termen ulterior, stabilit de
instanța judecătorească) este justificată, ca și sancțiunea
anulării acțiunii sau cererii, în caz de neplată a acestora. De

11

asemenea, la finalul procesului judiciar, sarcina suportării
cheltuielilor judiciare, inclusiv a celor constând în plata taxelor de
timbru, revine persoanei care a căzut în pretenții sau care, în
cauzele nelitigioase, a beneficiat de prestațiile efectuate, în
condițiile legii, de organele de justiție. Din cele de mai sus,
Curtea a constatat că nu sunt încălcate nici prevederile art. 24
din Constituție.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2 alin. (11) din Legea nr. 146/1997 privind
taxele judiciare de timbru, excepție ridicată de Constantin Dumitru Iacov în Dosarul nr. 37.259/3/2009 al Tribunalului București —
Secția comercială.
Definitivă și general obligatorie.
Pronunțată în ședința publică din data de 18 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 1.511
din 18 noiembrie 2010

referitoare la excepția de neconstituționalitate a dispozițiilor art. 17 din Legea nr. 146/1997
privind taxele judiciare de timbru
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Tudorel Toader
Puskás Valentin Zoltán
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 17 din Legea nr. 146/1997 privind taxele
judiciare de timbru, excepție ridicată de Comuniunea Stăpânilor
de Munți și Codri în Dosarul nr. 4.847/90/2007 al Înaltei Curți de
Casație și Justiție — Secția civilă și de proprietate intelectuală.
La apelul nominal se constată lipsa părților, față de care
procedura de citare a fost legal îndeplinită.

Cauza fiind în stare de judecată, președintele acordă
cuvântul reprezentantului Ministerului Public, care arată că
excepția de neconstituționalitate este neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 22 februarie 2010, pronunțată în Dosarul
nr. 4.847/90/2007, Înalta Curte de Casație și Justiție — Secția
civilă și de proprietate intelectuală a sesizat Curtea
Constituțională cu excepția de neconstituționalitate a
dispozițiilor art. 17 din Legea nr. 146/1997 privind taxele
judiciare de timbru, excepție ridicată de Comuniunea
Stăpânilor de Munți și Codri.
În motivarea excepției de neconstituționalitate autorul
acesteia susține că, prin scutirea statului român de la plata
taxelor de timbru și a timbrului judiciar, se creează un privilegiu
în favoarea acestuia față de obștile de moșneni, fapt ce
contravine principiului egalității în fața legii.
Înalta Curte de Casație și Justiție — Secția civilă și de
proprietate
intelectuală
arată
că
excepția
de
neconstituționalitate este neîntemeiată.

12

MONITORUL OFICIAL AL ROMÂNIEI, PARTEA I, Nr. 50/20.I.2011

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile Ministerului Public, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl reprezintă
dispozițiile art. 17 din Legea nr. 146/1997 privind taxele judiciare
de timbru, publicată în Monitorul Oficial al României, Partea I,
nr. 173 din 29 iulie 1997, cu următorul conținut: ăSunt scutite de
taxa judiciară de timbru cererile și acțiunile, inclusiv căile de atac
formulate, potrivit legii, de Senat, Camera Deputaților,
Președinția
României,
Guvernul
României,
Curtea
Constituțională, Curtea de Conturi, Consiliul Legislativ, Avocatul
Poporului, de Ministerul Public și de Ministerul Finanțelor,
indiferent de obiectul acestora, precum și cele formulate de alte
instituții publice, indiferent de calitatea procesuală a acestora,
când au ca obiect venituri publice.”
În susținerea neconstituționalității acestor dispoziții, autorul
excepției invocă prevederile constituționale ale art. 16 alin. (1) și
(2) privind egalitatea în drepturi a cetățenilor și art. 21 alin. (3)
referitor la accesul liber la justiție. De asemenea, autorul
consideră că textul de lege criticat contravine și prevederilor
art. 6 paragraful 1 referitor la dreptul la un proces echitabil și
art. 14 privind interzicerea discriminării din Convenția pentru
apărarea drepturilor omului și a libertăților fundamentale,
precum și dispozițiilor art. 1 și 7 din Declarația Universală a
Drepturilor Omului referitoare la egalitatea oamenilor.
Examinând excepția de neconstituționalitate, Curtea
constată că asupra constituționalității dispozițiilor art. 17 din
Legea nr. 146/1997 privind taxele judiciare de timbru s-a mai
pronunțat prin numeroase decizii. Astfel, prin Decizia nr. 373 din
2 octombrie 2003, publicată în Monitorul Oficial al României,
Partea I, nr. 801 din 13 noiembrie 2003, Curtea a statuat că
principiul egalității prevăzut de Legea fundamentală nu poate

ca, prin extensie, să primească semnificația unei egalități între
cetățeni și autoritățile publice. Așa cum rezultă din dispozițiile
constituționale ale art. 16, cetățenii se bucură de drepturile
prevăzute în Constituție și în legi, fiind egali în fața acestora și
a autorităților publice, în timp ce autoritățile publice exercită
atribuțiile ce le sunt stabilite de lege, potrivit competenței lor, în
realizarea funcțiilor pentru care sunt create.
În ceea ce privește scutirea autorităților publice vizate de
textul criticat de taxe, tarife, comisioane sau cauțiuni pentru
cererile, acțiunile și orice alte măsuri pe care le îndeplinesc în
vederea realizării creanțelor bugetare, aceasta are o justificare
obiectivă și rațională, autoritățile respective — creditori
bugetari — fiind finanțate de la bugetul de stat pentru a putea
funcționa, iar taxele respective făcându-se venit tot la bugetul
de stat, astfel că ar fi absurd ca autoritățile în cauză să fie
obligate (formal) să plătească din buget o taxă care revine
aceluiași buget.
Referitor la critica de neconstituționalitate bazată pe
susținerea că se încalcă dreptul de liber acces la justiție,
respectiv dreptul la un proces echitabil, Curtea a reținut că
aceasta este neîntemeiată, întrucât nici dispozițiile
constituționale ale art. 21 și nici cele ale art. 6 din Convenția
pentru apărarea drepturilor omului și a libertăților fundamentale
nu exclud stabilirea unor condiții în legătură cu introducerea
acțiunilor în justiție, între care și aceea a plății unor taxe, așa
cum niciuna dintre aceste prevederi nu stabilește gratuitatea
serviciului public al justiției.
De asemenea, prin Decizia nr. 1.394 din 16 decembrie 2008,
publicată în Monitorul Oficial al României, Partea I, nr. 82 din
11 februarie 2009, Curtea a statuat că plata unor taxe sau
impozite reprezintă o obligație constituțională a cetățenilor,
prevăzută în art. 56 alin. (1) din Legea fundamentală, în
conformitate cu care aceștia au obligația să contribuie, prin
impozite și prin taxe, la cheltuielile publice. Or, potrivit art. 139
alin. (1) din Constituție, ăImpozitele, taxele și orice alte venituri
ale bugetului de stat și ale bugetului asigurărilor sociale de stat
se stabilesc numai prin lege”, fiind așadar la latitudinea
legiuitorului să stabilească scutiri de taxe sau impozite având în
vedere situații diferite, fără ca prin aceasta să se aducă atingere
principiului egalității în drepturi.
Întrucât nu au intervenit elemente noi, de natură să modifice
jurisprudența Curții, atât soluția, cât și considerentele deciziilor
menționate își păstrează valabilitatea și în prezenta cauză,
acestea fiind aplicabile și criticilor de neconstituționalitate aduse
textului de lege atacat prin raportare la dispozițiile art. 14 privind
interzicerea discriminării din Convenția pentru apărarea
drepturilor omului și a libertăților fundamentale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 17 din Legea nr. 146/1997 privind taxele
judiciare de timbru, excepție ridicată de Comuniunea Stăpânilor de Munți și Codri în Dosarul nr. 4.847/90/2007 al Înaltei Curți de
Casație și Justiție — Secția civilă și de proprietate intelectuală.
Definitivă și general obligatorie.
Pronunțată în ședința publică din data de 18 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

MONITORUL OFICIAL AL ROMÂNIEI, PARTEA I, Nr. 50/20.I.2011

13

CURTEA CONSTITUȚIONALĂ

D E C I Z I A Nr. 1.514
din 18 noiembrie 2010

referitoare la excepția de neconstituționalitate a dispozițiilor art. 1 alin. (1), art. 4 alin. (2), art. 6
alin. (1), (2) și (4) și art. 8 din Ordonanța Guvernului nr. 5/2001 privind procedura somației de plată
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Tudorel Toader
Puskás Valentin Zoltán
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 1 alin. (1), art. 4 alin. (2), art. 6 alin. (1), (2) și
(4) și art. 8 din Ordonanța Guvernului nr. 5/2001 privind
procedura somației de plată, excepție ridicată de Societatea
Comercială ăRetail Food” — S.R.L. din București în Dosarul
nr. 3.650/301/2010 al Judecătoriei Sectorului 3 București și în
Dosarul nr. 20.615/197/2009 al Judecătoriei Brașov, de
Societatea Comercială ăStandard Snacks” — S.R.L. din
București în Dosarul nr. 19.412/301/2009 al Judecătoriei
Sectorului 3 București și în Dosarul nr. 4.479/300/2009 al
Judecătoriei Sectorului 2 București, de Societatea Comercială
ăAndromede Decor” — S.R.L. din Ilfov în Dosarul
nr. 21.573/3/2009 al Tribunalului București — Secția a VI-a
comercială, de Costel Calistru și Doru Muntianu în Dosarul
nr. 183/193/2010 al Judecătoriei Botoșani — Secția civilă,
precum și de Societatea Comercială ăRam Prod” — S.R.L. din
Moroeni în Dosarul nr. 1.991/204/2010 al Judecătoriei Câmpina.
La apelul nominal se prezintă avocatul Biroului executorului
judecătoresc Răileanu Ionuț Cătălin, parte în Dosarul
nr. 1.329D/2010, și avocatul lui Dumas Stephane Jaques, parte
în Dosarul nr. 1.388D/2010, cu delegații depuse la dosar.
Lipsesc celelalte părți, față de care procedura de citare a fost
legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 1.321D/2010,
nr. 1.329D/2010, nr. 1.330D/2010, nr. 1.388D/2010,
nr. 1.585D/2010, nr. 1.639D/2010 și nr. 2.978D/2010, pune în
discuție, din oficiu, problema conexării cauzelor.
Avocații prezenți sunt de acord cu conexarea cauzelor.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea dosarelor nr. 2.978D/2010,
nr. 1.639D/2010, nr. 1.585D/2010, nr. 1.388D/2010,
nr. 1.330D/2010 și nr. 1.329D/2010 la Dosarul nr. 1.321D/2010,
care a fost primul înregistrat.
Cauza fiind în stare de judecată, președintele acordă
cuvântul părților prezente.
Avocatul părții Biroul executorului judecătoresc Răileanu
Ionuț Cătălin și avocatul părții Dumas Stephane Jaques solicită
respingerea excepției de neconstituționalitate ca neîntemeiată.
Reprezentantul Ministerului Public arată că excepția de
neconstituționalitate este neîntemeiată.
După închiderea dezbaterilor se prezintă administratorul
Societății Comerciale ăHellyz Konsulting” — S.R.L. din Breaza,
care solicită respingerea excepției de neconstituționalitate.

C U R T E A,

având în vedere actele și lucrările dosarelor, reține următoarele:
Prin Încheierea din 9 octombrie 2009, pronunțată în Dosarul
nr. 21.573/3/2009, Tribunalul București — Secția a VI-a
comercială a sesizat Curtea Constituțională cu excepția de
neconstituționalitate a dispozițiilor art. 1 alin. (1), art. 6
alin. (1) și (2) și art. 8 din Ordonanța Guvernului nr. 5/2001
privind procedura somației de plată, excepție ridicată de
Societatea Comercială ăAndromede Decor” — S.R.L. din Ilfov.
Prin Încheierea din 2 martie 2010, pronunțată în Dosarul
nr. 183/193/2010, Judecătoria Botoșani a sesizat Curtea
Constituțională cu excepția de neconstituționalitate a
dispozițiilor art. 1 alin. (1) și art. 6 alin. (1) și (2) din
Ordonanța Guvernului nr. 5/2001 privind procedura
somației de plată, excepție ridicată de Costel Calistru și Doru
Muntianu.
Prin Încheierea din 8 aprilie 2010, pronunțată în Dosarul
nr. 19.412/301/2009, Judecătoria Sectorului 3 București a
sesizat Curtea Constituțională cu excepția de
neconstituționalitate a dispozițiilor art. 1 alin. (1), art. 4
alin. (2), art. 6 alin. (1), (2) și (4) și art. 8 din Ordonanța
Guvernului nr. 5/2001 privind procedura somației de plată,
excepție ridicată de Societatea Comercială ăStandard
Snacks” — S.R.L. din București.
Prin Încheierea din 14 aprilie 2010, pronunțată în Dosarul
nr. 20.615/197/2009, Judecătoria Brașov a sesizat Curtea
Constituțională cu excepția de neconstituționalitate a
dispozițiilor art. 4 alin. (2), art. 6 alin. (1), (2) și (4) și art. 8
alin. (1), (2) și (5) din Ordonanța Guvernului nr. 5/2001
privind procedura somației de plată, excepție ridicată de
Societatea Comercială ăRetail Food” — S.R.L. din București.
Prin Încheierea din 29 aprilie 2010, pronunțată în Dosarul
nr. 3.650/301/2010, Judecătoria Sectorului 3 București a
sesizat Curtea Constituțională cu excepția de
neconstituționalitate a dispozițiilor art. 1 alin. (1), art. 4
alin. (2), art. 6 alin. (1), (2) și (4) și art. 8 din Ordonanța
Guvernului nr. 5/2001 privind procedura somației de plată,
excepție ridicată de Societatea Comercială ăRetail Food” —
S.R.L. din București.
Prin Încheierea din 6 mai 2010, pronunțată în Dosarul
nr. 1.991/204/2010, Judecătoria Câmpina a sesizat Curtea
Constituțională cu excepția de neconstituționalitate a
dispozițiilor art. 1 alin. (1), art. 4 alin. (2), art. 6 alin. (1), (2)
și (4) și art. 8 din Ordonanța Guvernului nr. 5/2001 privind
procedura somației de plată, excepție ridicată de Societatea
Comercială ăRam Prod” — S.R.L. din Moroeni.
Prin Încheierea din 3 iunie 2010, pronunțată în Dosarul
nr. 4.479/300/2009, Judecătoria Sectorului 2 București a
sesizat Curtea Constituțională cu excepția de
neconstituționalitate a dispozițiilor art. 1 alin. (1), art. 4
alin. (2), art. 6 alin. (1), (2) și (4) și art. 8 din Ordonanța
Guvernului nr. 5/2001 privind procedura somației de plată,
excepție ridicată de Societatea Comercială ăStandard
Snacks” — S.R.L. din București.
În motivarea excepției de neconstituționalitate autorii
acesteia susțin, în esență, că dispozițiile criticate sunt
neconstituționale, întrucât permit instanței de judecată să
soluționeze cauza numai pe baza susținerilor subiective ale
creditorului, fără ca debitorul să poată administra probe în
apărare. Consideră că textele de lege criticate lipsesc de
eficiență acțiunea în anulare și nu asigură un proces echitabil

14

MONITORUL OFICIAL AL ROMÂNIEI, PARTEA I, Nr. 50/20.I.2011

pentru toate părțile, întrucât dau posibilitatea soluționării cererii
creditorului numai pe baza actelor depuse și a explicațiilor date
de părți. Consideră că emiterea unui titlu executoriu în urma unui
proces sumar și executarea acestuia încalcă dreptul de
proprietate. În continuare, autorii apreciază că expresia ălămuriri
și explicații” este neclară și îngrădește dreptul la apărare. De
asemenea, arată că dispozițiile art. 8 din ordonanță nu
precizează dacă cererea în anulare este sau nu o cale de atac
ori dacă face parte din procedura contencioasă sau, dimpotrivă,
din cea necontencioasă, acestea neindicând probele ce pot fi
administrate. Totodată, prin prevederea unei singure căi de atac
se creează o situație inegală între debitorul din procedura
somației de plată și pârâtul din procesele comerciale de drept
comun.
Tribunalul București — Secția a VI-a comercială arată că
excepția de neconstituționalitate este neîntemeiată.
Judecătoria Botoșani — Secția civilă arată că excepția de
neconstituționalitate este neîntemeiată.
Judecătoria Sectorului 3 București arată că excepția de
neconstituționalitate este neîntemeiată.
Judecătoria
Brașov
arată
că
excepția
de
neconstituționalitate este neîntemeiată.
Judecătoria Câmpina — Secția civilă arată că excepția de
neconstituționalitate este neîntemeiată.
Judecătoria Sectorului 2 București — Secția civilă arată
că excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, susținerile părților prezente, concluziile
Ministerului Public, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl reprezintă
dispozițiile art. 1 alin. (1), art. 4 alin. (2), art. 6 alin. (1), (2) și (4)
și art. 8 din Ordonanța Guvernului nr. 5/2001 privind procedura
somației de plată, publicată în Monitorul Oficial al României,
Partea I, nr. 422 din 30 iulie 2001, cu modificările și completările
ulterioare.
Dispozițiile criticate au următorul conținut:
— Art. 1 alin. (1): ă(1) Procedura somației de plată se
desfășoară, la cererea creditorului, în scopul realizării de
bunăvoie sau prin executare silită a creanțelor certe, lichide și
exigibile ce reprezintă obligații de plată a unor sume de bani,
asumate prin contract constatat printr-un înscris ori determinate
potrivit unui statut, regulament sau altui înscris, însușit de părți
prin semnătură ori în alt mod admis de lege și care atestă
drepturi și obligații privind executarea anumitor servicii, lucrări
sau orice alte prestații.”;
— Art. 4 alin. (2): ă(2) În toate cazurile, pentru soluționarea
cererii, judecătorul dispune citarea părților, potrivit dispozițiilor
Codului de procedură civilă referitoare la pricinile urgente,
pentru explicații și lămuriri, precum și pentru a stărui în
efectuarea plății sumei datorate de debitor ori pentru înțelegerea
părților asupra modalităților de plată.”;
— Art. 6 alin. (1), (2) și (4): ă(1) Dacă nu a intervenit
închiderea dosarului în condițiile art. 5, judecătorul va examina
cererea pe baza actelor depuse, precum și a explicațiilor și
lămuririlor părților, ce i-au fost prezentate potrivit art. 4.

(2) Când în urma examinării prevăzute la alin. (1) constată că
pretențiile creditorului sunt justificate, judecătorul emite
ordonanța care va conține somația de plată către creditor,
precum și termenul de plată.[...]
(4) Ordonanța se va înmâna părții prezente sau se va
comunica fiecărei părți de îndată, prin scrisoare recomandată
cu confirmare de primire.”;
— Art. 8: ă(1) Împotriva ordonanței prevăzute la art. 6 alin. (2)
debitorul poate formula cererea în anulare, în termen de 10 zile
de la data înmânării sau comunicării acesteia.
(2) Cererea în anulare se soluționează de către instanța
competentă pentru judecarea fondului cauzei în primă instanță.
(3) Abrogat.
(4) Dacă instanța învestită admite cererea în anulare,
aceasta va anula ordonanța, pronunțând o hotărâre irevocabilă.
Prevederile art. 7 se aplică în mod corespunzător.
(5) Hotărârea prin care a fost respinsă cererea în anulare
este irevocabilă.”
În susținerea neconstituționalității acestor dispoziții, autorul
excepției invocă prevederile constituționale ale art. 16 referitoare
la egalitatea în drepturi, ale art. 21 alin. (3) referitoare la accesul
liber la justiție, ale art. 24 alin. (1) referitoare la dreptul la apărare
și ale art. 44 alin. (1) referitoare la dreptul de proprietate.
Examinând excepția de neconstituționalitate, Curtea reține
că s-a pronunțat în numeroase cauze asupra dispozițiilor
Ordonanței Guvernului nr. 5/2001, atât în ansamblul ei, cât și
prin examinarea separată a dispozițiilor sale, prin raportare la
aceleași norme constituționale invocate și în prezenta cauză.
De exemplu, prin Decizia nr. 522/2006, publicată în Monitorul
Oficial al României, Partea I, nr. 605 din 13 iulie 2006, Curtea a
reținut, în esență, că Ordonanța Guvernului nr. 5/2001
reglementează o procedură specială și accelerată, derogatorie
de la normele procedurii civile, care urmărește recuperarea
într-un timp cât mai scurt a creanțelor certe, lichide și exigibile,
ce reprezintă obligații contractuale de plată a unor sume de
bani. Acest caracter special al procedurii a determinat limitarea
mijloacelor de probă utilizabile la înscrisuri, în prima fază,
completate ulterior cu explicațiile și lămuririle date de părți,
limitarea fiind deopotrivă valabilă pentru ambele părți, în condiții
identice pentru exercitarea dreptului la apărare. Celelalte
aspecte ale raporturilor juridice dintre părți urmează a fi
rezolvate conform reglementărilor din dreptul comun. Totodată,
textele de lege criticate conțin norme de procedură asupra
cărora legiuitorul este suveran a legifera, evident cu respectarea
drepturilor și libertăților fundamentale, în temeiul art. 126 alin. (3)
din Constituție, potrivit căruia competența și procedura de
judecată sunt stabilite de lege.
De asemenea, Curtea constată că prin Decizia nr. 109 din
13 martie 2003, publicată în Monitorul Oficial al României,
Partea I, nr. 247 din 10 aprilie 2003, a statuat că dispozițiile art. 4
alin. (2) din ordonanță prevăd că în toate cazurile judecătorul,
învestit prin cererea creditorului, dispune citarea părților pentru
oferirea de explicații și lămuriri. Procedura dobândește astfel un
evident caracter oral și contradictoriu. Chiar dacă textul care îi
conferă aceste trăsături este eliptic, în sensul că omite să
precizeze cum pot fi probate explicațiile și lămuririle la care face
referire, el nu conține nicio dispoziție expresă de limitare a
mijloacelor de probă exclusiv la înscrisuri. În lipsa unei
asemenea dispoziții, urmează a-și găsi aplicarea dreptul comun,
așa cum prevede art. 111 din aceeași ordonanță a Guvernului.
În ceea ce privește invocarea prevederilor art. 16 din
Constituție, Curtea constată că, prin Decizia nr. 522 din 20 iunie
2006, publicată în Monitorul Oficial al României, Partea I, nr. 605
din 13 iulie 2006, a statuat că dispozițiile art. 8 din ordonanță au
caracter procedural, or, potrivit art. 126 alin. (2) din Constituție,
legiuitorul este suveran a reglementa competența instanțelor
judecătorești și procedura de judecată, iar în considerarea unor
situații deosebite, acesta poate adopta reguli speciale, fără a
crea astfel discriminări sau inegalități. În cazul de față,
celeritatea soluționării litigiului și eficiența în obținerea titlurilor

MONITORUL OFICIAL AL ROMÂNIEI, PARTEA I, Nr. 50/20.I.2011
executorii reprezintă caracteristici esențiale ale procedurii
somației de plată, diferită, așadar, de cea specifică proceselor
comerciale de drept comun, astfel că reglementarea unei
singure căi de atac împotriva ordonanței prin care judecătorul
admite, integral sau în parte, cererea creditorilor nu este de
natură a afecta drepturile subiective sau cele procesuale ale
debitorilor. De asemenea, prin Decizia nr. 447 din 26 octombrie
2004, publicată în Monitorul Oficial al României, Partea I, nr. 12
din 5 ianuarie 2005, Curtea a statuat că specificul domeniului
supus reglementării a impus adoptarea unor soluții diferite față
de cele din dreptul comun. Chiar dacă cererea în anulare este

15

o cale de atac cu fizionomie juridică proprie, iar hotărârea de
respingere a acesteia este irevocabilă, dispozițiile legale criticate
sunt în deplină concordanță cu prevederile art. 129 din
Constituție, potrivit cărora căile de atac se exercită în condițiile
legii.
Întrucât nu au apărut împrejurări noi care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru considerentele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1 alin. (1), art. 4 alin. (2), art. 6 alin. (1), (2)
și (4) și art. 8 din Ordonanța Guvernului nr. 5/2001 privind procedura somației de plată, excepție ridicată de Societatea Comercială
ăRetail Food” — S.R.L. din București în Dosarul nr. 3.650/301/2010 al Judecătoriei Sectorului 3 București și în Dosarul
nr. 20.615/197/2009 al Judecătoriei Brașov, de Societatea Comercială ăStandard Snacks” — S.R.L. din București în Dosarul
nr. 19.412/301/2009 al Judecătoriei Sectorului 3 București și în Dosarul nr. 4.479/300/2009 al Judecătoriei Sectorului 2 București —
Secția civilă, de Societatea Comercială ăAndromede Decor” — S.R.L. din Ilfov în Dosarul nr. 21.573/3/2009 al Tribunalului București —
Secția a VI-a comercială, de Costel Calistru și Doru Muntianu în Dosarul nr. 183/193/2010 al Judecătoriei Botoșani — Secția civilă
și de Societatea Comercială ăRam Prod” — S.R.L. din Moroeni în Dosarul nr. 1.991/204/2010 al Judecătoriei Câmpina — Secția
civilă.
Definitivă și general obligatorie.
Pronunțată în ședința publică din data de 18 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu
CURTEA CONSTITUȚIONALĂ

D E C I Z I A Nr. 1.521
din 18 noiembrie 2010

referitoare la excepția de neconstituționalitate a dispozițiilor art. 8 alin. (5)
din Ordonanța Guvernului nr. 5/2001 privind procedura somației de plată
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Tudorel Toader
Puskás Valentin Zoltán
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 8 alin. (5) din Ordonanța Guvernului nr. 5/2001
privind procedura somației de plată, excepție ridicată de
Societatea Comercială ăAgain” — S.R.L. Unipersonale Meolo în
Dosarul nr. 1.815/88/2009 al Tribunalului Tulcea — Secția civilă,
comercială și de contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care arată că
excepția de neconstituționalitate este neîntemeiată.

C U R T E A,

având în vedere actele și lucrările dosarului, reține următoarele:
Prin Încheierea din 19 noiembrie 2009, pronunțată în Dosarul
nr. 1.815/88/2009, Tribunalul Tulcea — Secția civilă,
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 8 alin. (5) din Ordonanța Guvernului
nr. 5/2001 privind procedura somației de plată, excepție
ridicată de Societatea Comercială ăAgain” — S.R.L.
Unipersonale Meolo.
În motivarea excepției de neconstituționalitate autorul
acesteia susține că dispozițiile criticate sunt neconstituționale,
întrucât, în noua redactare, elimină recursul ce putea fi exercitat
împotriva hotărârii prin care a fost respinsă cererea în anulare,
fapt ce afectează substanța dreptului debitorului și lipsește actul
de justiție de finalitatea acestuia, impusă de exigențele statului
de drept și de garanțiile constituționale. Consideră că dispozițiile
art. 8 alin. (5) din Ordonanța Guvernului nr. 5/2001 acordă
protecție judiciară relei-credințe a creditorului, pe care o și
încurajează, întrucât orice pretins creditor poate fi favorizat
economic, prin intrarea în patrimoniul acestuia a unei sume
asupra căreia nu are niciun drept și prin acordarea posibilității de
a folosi această sumă pentru o perioadă îndelungată, până în
momentul în care acesta ar fi obligat să o restituie.

16

MONITORUL OFICIAL AL ROMÂNIEI, PARTEA I, Nr. 50/20.I.2011

Tribunalul Tulcea — Secția civilă, comercială și de
contencios administrativ, invocând jurisprudența în materie a
Curții
Constituționale,
apreciază
că
excepția
de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile Ministerului Public, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl reprezintă
dispozițiile art. 8 alin. (5) din Ordonanța Guvernului nr. 5/2001
privind procedura somației de plată, publicată în Monitorul
Oficial al României, Partea I, nr. 422 din 30 iulie 2001, cu
următorul conținut: ăHotărârea prin care a fost respinsă cererea
în anulare este irevocabilă.”
În susținerea neconstituționalității acestor dispoziții sunt
invocate prevederile constituționale ale art. 20 referitor la
tratatele internaționale privind drepturile omului, art. 21 alin. (3)
referitor la dreptul la un proces echitabil, art. 44 alin. (1) privind
dreptul de proprietate privată și art. 53 alin. (2) referitor la
restrângerea exercițiului unor drepturi sau al unor libertăți. De
asemenea, se invocă și dispozițiile art. 6 paragraful 1 privind

dreptul la un proces echitabil din Convenția pentru apărarea
drepturilor omului și a libertăților fundamentale, art. 1 referitor la
protecția proprietății din Protocolul adițional la Convenția pentru
apărarea drepturilor omului și a libertăților fundamentale,
art. II — 107 alin. (2) privind dreptul la un proces echitabil, public
și într-un termen rezonabil din Tratatul de instituire a unei
Constituții pentru Europa, art. 7 referitor la egalitatea în drepturi
a persoanelor și art. 8 privind dreptul la satisfacția efectivă din
partea instanțelor din Declarația Universală a Drepturilor
Omului.
Examinând excepția de neconstituționalitate, Curtea
constată că procedura somației de plată, reglementată prin
Ordonanța Guvernului nr. 5/2001, este o procedură specială în
materia executării creanțelor, iar legiuitorul are dreptul exclusiv
de a reglementa procedura de judecată, conform prevederilor
art. 126 alin. (2) din Constituție, potrivit cărora ăCompetența
instanțelor judecătorești și procedura de judecată sunt
prevăzute numai prin lege”, evident cu condiția ca nicio normă
de procedură să nu contravină vreunei dispoziții constituționale.
Cu privire la dispozițiile art. 8 alin. (5) din Ordonanța Guvernului
nr. 5/2001, Curtea s-a mai pronunțat, de altfel, prin Decizia
nr. 447 din 26 octombrie 2004, publicată în Monitorul Oficial al
României, Partea I, nr. 12 din 5 ianuarie 2005, prilej cu care a
constatat conformitatea textului în cauză cu Legea
fundamentală, stabilind că specificul domeniului supus
reglementării a impus adoptarea unor soluții diferite față de cele
din dreptul comun. Chiar dacă cererea în anulare este o cale de
atac cu fizionomie juridică proprie, iar hotărârea de respingere
a acesteia este irevocabilă, dispozițiile legale criticate sunt în
deplină concordanță cu prevederile art. 129 din Constituție,
potrivit cărora căile de atac se exercită ăîn condițiile legii”.
Întrucât nu au intervenit elemente noi, de natură a determina
reconsiderarea jurisprudenței în materie a Curții Constituționale,
argumentarea și soluția reținute în decizia de mai sus își mențin
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 8 alin. (5) din Ordonanța Guvernului
nr. 5/2001 privind procedura somației de plată, excepție ridicată de Societatea Comercială ăAgain” — S.R.L. Unipersonale Meolo
în Dosarul nr. 1.815/88/2009 al Tribunalului Tulcea — Secția civilă, comercială și de contencios administrativ.
Definitivă și general obligatorie.
Pronunțată în ședința publică din data de 18 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

Cristina-Gabriela F. Popescu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 50/20.I.2011 conține 16 pagini.

Prețul: 3,20 lei

&JUYDGY|449343]
ISSN 1453—4495

