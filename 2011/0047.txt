Anul 179 (XXIII) — Nr. 47

PARTEA I

LEGI, DECRETE, HOTĂRÂRI ȘI ALTE ACTE

Miercuri, 19 ianuarie 2011

SUMAR

Nr.

Pagina

Nr.

DECIZII ALE PRIMULUI-MINISTRU
6.

— Decizie pentru modificarea Deciziei primuluiministru nr. 596/2009 privind stabilirea atribuțiilor
domnului Constantin Adrian, inspector guvernamental
în cadrul Secretariatului General al Guvernului..........

completarea Ordinului ministrului economiei și
comerțului, al președintelui Autorității Naționale de
Reglementare în Domeniul Gazelor Naturale și al
președintelui Agenției Naționale pentru Resurse
Minerale nr. 102.136/530/97/2006 privind valorificarea
cantităților de gaze naturale pe piața internă și
măsuri pentru întărirea disciplinei în sectorul gazelor
naturale ......................................................................

2

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.353/2010. — Ordin al ministrului mediului și pădurilor pentru
modificarea Ordinului ministrului apelor, pădurilor și
protecției mediului nr. 275/1997 ................................

2

2.701/2010. — Ordin al ministrului dezvoltării regionale și
turismului pentru aprobarea Metodologiei de informare
și consultare a publicului cu privire la elaborarea sau
revizuirea planurilor de amenajare a teritoriului și de
urbanism ....................................................................

3–10

11/2011/39/177/2010. — Ordin al ministrului economiei,
comerțului și mediului de afaceri, al președintelui
Autorității Naționale de Reglementare în Domeniul
Energiei și al președintelui Agenției Naționale
pentru Resurse Minerale pentru modificarea și

Pagina

50.

55.

11

— Ordin al ministrului finanțelor publice pentru
reglementarea modalității de plată și recuperare a
cheltuielilor de judecată ocazionate de procedurile
judiciare inițiate împotriva persoanelor care ocupă sau
au ocupat funcții de demnitate publică, înalți funcționari
publici, funcționari publici și personal contractual în
cadrul Ministerului Finanțelor Publice, al Agenției
Naționale de Administrare Fiscală și al unităților aflate
în subordinea acesteia ..............................................

11–15

— Ordin al ministrului finanțelor publice privind indicele
de inflație utilizat pentru actualizarea plăților anticipate
în contul impozitului pe profit anual ............................

16

2

MONITORUL OFICIAL AL ROMÂNIEI, PARTEA I, Nr. 47/19.I.2011

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru modificarea Deciziei primului-ministru nr. 596/2009 privind stabilirea atribuțiilor
domnului Constantin Adrian, inspector guvernamental în cadrul Secretariatului General al Guvernului
Având în vedere prevederile art. 12 alin. (3) din Hotărârea Guvernului nr. 341/2007 privind intrarea în categoria înalților
funcționari publici, managementul carierei și mobilitatea înalților funcționari publici, cu modificările și completările ulterioare,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor, cu
modificările și completările ulterioare,
primul-ministru emite prezenta decizie.
Articol unic. — Articolul unic din Decizia primului-ministru
nr. 596/2009 privind stabilirea atribuțiilor domnului Constantin
Adrian, inspector guvernamental în cadrul Secretariatului
General al Guvernului, publicată în Monitorul Oficial al
României, Partea I, nr. 545 din 5 august 2009, se modifică și va
avea următorul cuprins:
ăArticol unic. — Începând cu data intrării în vigoare a
prezentei decizii, domnul Constantin Adrian, inspector
guvernamental în cadrul Secretariatului General al Guvernului,
este desemnat să îndeplinească atribuții ce intră în sfera de
competență a Ministerului Apărării Naționale. Fișa de descriere

a atribuțiilor și responsabilităților și a modului de raportare a
activității desfășurate se stabilește prin ordin al ministrului
apărării naționale. Plata drepturilor salariale ale inspectorului
guvernamental și a celorlalte drepturi aferente se realizează de
Secretariatul General al Guvernului, în condițiile legii, pe bază
de pontaj și raport bilunar de urmărire a indicatorilor punctuali ai
activității, aprobat de ordonatorul de credite și/sau de
reprezentantul Ministerului Apărării Naționale. Evaluarea anuală
se realizează, în condițiile legii, pe baza raportărilor realizate în
urma activității desfășurate.”

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 18 ianuarie 2011.
Nr. 6.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI PĂDURILOR

ORDIN
pentru modificarea Ordinului ministrului apelor, pădurilor și protecției mediului nr. 275/1997
Văzând Referatul nr. 126.262/AA din 11 octombrie 2010, întocmit de Direcția amenajarea bazinelor hidrografice,
având în vedere prevederile art. 110 lit. e) din Legea apelor nr. 107/1996, cu modificările și completările ulterioare,
în temeiul art. 15 alin. (4) din Hotărârea Guvernului nr. 1.635/2009 privind organizarea și funcționarea Ministerului Mediului
și Pădurilor, cu modificările și completările ulterioare,
ministrul mediului și pădurilor emite următorul ordin:
Art. I. — Ordinul ministrului apelor, pădurilor și protecției
mediului nr. 275/1997, publicat în Monitorul Oficial al României,
Partea I, nr. 100 bis din 26 mai 1997, se modifică după cum
urmează:
1. Articolul 3 va avea următorul cuprins:
ă3. Autoritatea pentru inundații și managementul apelor din
cadrul Ministerului Mediului și Pădurilor, prin Direcția
amenajarea bazinelor hidrografice, și Administrația Națională
«Apele Române» vor duce la îndeplinire prevederile prezentului
ordin.”

2. În tot cuprinsul ordinului, sintagma ăsecretar de stat”
se înlocuiește cu sintagma ădirector general al Autorității
pentru inundații și managementul apelor”, sintagma
ăInspecția de Stat a Apelor” se înlocuiește cu sintagma
ăDirecția amenajarea bazinelor hidrografice” și sintagma
ăInspector de stat șef” se înlocuiește cu sintagma ăDirector
al Direcției amenajarea bazinelor hidrografice”.
Art. II. — Prezentul ordin se publică în Monitorul Oficial al
României, Partea I.

Ministrul mediului și pădurilor,
László Borbély
București, 22 decembrie 2010.
Nr. 2.353.

MONITORUL OFICIAL AL ROMÂNIEI, PARTEA I, Nr. 47/19.I.2011

3

MINISTERUL DEZVOLTĂRII REGIONALE ȘI TURISMULUI

ORDIN
pentru aprobarea Metodologiei de informare și consultare a publicului cu privire la elaborarea
sau revizuirea planurilor de amenajare a teritoriului și de urbanism
În conformitate cu prevederile art. 57 și 61 din Legea nr. 350/2001 privind amenajarea teritoriului și urbanismul, cu
modificările și completările ulterioare,
în temeiul prevederilor art. 13 alin. (6) din Hotărârea Guvernului nr. 1.631/2009 privind organizarea și funcționarea
Ministerului Dezvoltării Regionale și Turismului, cu modificările și completările ulterioare,
ministrul dezvoltării regionale și turismului emite următorul ordin:
Art. 1. — Se aprobă Metodologia de informare și consultare
a publicului cu privire la elaborarea sau revizuirea planurilor de
amenajare a teritoriului și de urbanism, prevăzută în anexa care
face parte integrantă din prezentul ordin.
Art. 2. — În termen de 60 de zile de la data publicării în
Monitorul Oficial al României, Partea I, a prezentului ordin,
autoritățile administrației publice locale elaborează și aprobă
prin hotărâre a consiliului județean/local/Consiliului General al
Municipiului București Regulamentul local referitor la implicarea
publicului în elaborarea sau revizuirea planurilor de urbanism
sau de amenajare a teritoriului, în conformitate cu prevederile
metodologiei prevăzute la art. 1.

Art. 3. — Pentru documentațiile aflate în curs de elaborare
sau avizare, autoritățile administrației publice locale competente
vor asigura informarea și consultarea publicului afectat de
propunerile planurilor înainte de supunerea spre dezbaterea
consiliului județean/local/Consiliului General al Municipiului
București, în funcție de etapa în care se află, fără a relua integral
întreaga procedură.
Art. 4. — Documentațiile de urbanism și amenajare a
teritoriului care se aprobă fără respectarea prezentului ordin
sunt nule de drept.
Art. 5. — Prezentul ordin se publică în Monitorul Oficial al
României, Partea I.

p. Ministrul dezvoltării regionale și turismului,
Gheorghe Nastasia,
secretar general
București, 30 decembrie 2010.
Nr. 2.701.

ANEXĂ

METODOLOGIE
de informare și consultare a publicului cu privire la elaborarea sau revizuirea planurilor de amenajare a teritoriului
și de urbanism
CAPITOLUL I
Dispoziții generale
Art. 1. — Prezenta metodologie stabilește componentele
obligatorii ale informării și consultării publicului care se aplică în
cadrul proceselor de elaborare sau revizuire a planurilor de
urbanism si de amenajare a teritoriului, în conformitate cu art. 61
din Legea nr. 350/2001 privind amenajarea teritoriului și
urbanismul, cu modificările și completările ulterioare.
Art. 2. — Prezenta metodologie se adresează tuturor
inițiatorilor, elaboratorilor și avizatorilor de planuri de urbanism
și de amenajare a teritoriului, precum și tuturor factorilor de
decizie din domeniu și se aplică tuturor categoriilor de planuri
de urbanism și de amenajare a teritoriului, prevăzute de lege.
Art. 3. — Informarea și consultarea publicului se efectuează
în toate fazele proceselor de elaborare sau actualizare a
planurilor de urbanism și de amenajare a teritoriului și este parte
integrantă a procedurii de inițiere, elaborare, avizare și aprobare
a documentațiilor de urbanism și amenajare a teritoriului.
Art. 4. — Informarea și consultarea publicului se fac
obligatoriu în următoarele etape din cadrul procesului de

elaborare sau revizuire a planurilor de urbanism sau amenajare
a teritoriului:
a) etapa pregătitoare — anunțarea intenției de elaborare;
b) etapa de documentare și elaborare a studiilor de
fundamentare;
c) etapa elaborării propunerilor ce vor fi supuse procesului
de avizare;
d) elaborarea propunerii finale, care include toate observațiile
avizatorilor și care se supune procedurii de transparență
decizională.
Art. 5. — (1) Pentru toate documentațiile de urbanism și
amenajare a teritoriului prevăzute de lege, pentru care se aplică
prezenta metodologie, procesul de informare și consultare a
publicului se finalizează cu raportul informării și consultării
publicului, raport ce se supune atenției autorităților administrației
publice responsabile cu aprobarea planului, împreună cu
documentația completă.
(2) Raportul informării și consultării publicului fundamentează
decizia autorităților administrației publice responsabile cu
aprobarea sau respingerea planului propus, în vederea

4

MONITORUL OFICIAL AL ROMÂNIEI, PARTEA I, Nr. 47/19.I.2011

respectării principiilor de dezvoltare urbană durabilă și asigurării
interesului general.
(3) În baza raportului informării și consultării publicului,
consiliul județean/consiliul local/Consiliul General al Municipiului
București poate solicita modificarea și completarea
documentației de urbanism supuse aprobării.
(4) În exercitarea controlului de legalitate referitor la hotărârile
consiliului județean/consiliului local//Consiliului General al
Municipiului București privind aprobarea documentațiilor de
urbanism sau amenajare a teritoriului, prefectul are obligația să
verifice respectarea prevederilor prezentei metodologii, iar în
cazul nerespectării să le atace în fața instanței de contencios
administrativ în conformitate cu prevederile legislației în vigoare.
Art. 6. — Informarea și consultarea publicului în etapa
aprobării fiecărei categorii de plan în parte se face conform Legii
nr. 52/2003 privind transparența decizională în administrația
publică, cu completările ulterioare, și conform Legii nr. 544/2001
privind liberul acces la informațiile de interes public, cu
modificările și completările ulterioare.
CAPITOLUL II
Responsabilități și competențe
Art. 7. — (1) Responsabilitatea privind informarea și
consultarea publicului pentru planurile de urbanism și de
amenajare a teritoriului revine autorităților administrației publice
responsabile cu aprobarea planurilor.
(2) Pentru documentațiile de urbanism elaborate în cazul
zonelor care cuprind monumente istorice înscrise în Lista
patrimoniului mondial această responsabilitate revine autorității
publice centrale responsabile cu domeniul urbanismului, cu
sprijinul autorității administrației publice centrale responsabile
cu cultura și patrimoniul național și al autorităților administrației
publice locale pe teritoriul cărora se află situate aceste
monumente.
(3) În cazul localităților în care în cadrul autorităților
administrației publice locale nu sunt organizate structuri de
specialitate în domeniul urbanismului, responsabilitățile privind
informarea și consultarea se pot îndeplini în colaborare cu
serviciul de specialitate al consiliului județean, pe bază de
convenție.
(4) Pentru îndeplinirea acestor responsabilități, autoritățile
administrației publice locale vor organiza la sediul propriu un
spațiu permanent dedicat schimbului de informații cu privire la
activitatea de urbanism și amenajare a teritoriului.
Art. 8. — (1) Pentru stabilirea modului specific de aplicare a
prezentei metodologii, autoritățile administrației publice locale
au obligația să adopte Regulamentul local de implicare a
publicului în elaborarea sau revizuirea planurilor de urbanism și
amenajare a teritoriului, denumit în continuare Regulamentul
local, pentru care au responsabilități de aprobare, conform legii.
(2) Conținutul obligatoriu al Regulamentului local stabilește
cel puțin următoarele:
a) structura sau persoanele cu atribuții în coordonarea
informării și consultării publicului pentru documentațiile de
urbanism și/sau amenajare a teritoriului;
b) modalitățile de finanțare a activităților de informare și
consultare;
c) principiile de identificare a grupurilor-țintă pentru informare
și consultare, pentru fiecare categorie de plan;
d) modul și locul în care publicul va avea acces la informații
și documentații;
e) definirea situațiilor în care se consideră că Regulamentul
local a fost încălcat și măsurile administrative de sancționare;

f) modul în care se va face evaluarea proceselor de
participare publică și actualizarea Regulamentului local în
consecință.
(3) Regulamentul local va fi bazat pe prezenta metodologie,
precum și pe prevederile legislației conexe privind transparența
decizională, prin respectarea elementelor obligatorii, alegerea
elementelor opționale oferite și adăugarea altora suplimentare
pentru a răspunde cât mai bine condițiilor specifice fiecărei
colectivități locale și fiecărui tip sau categorii de plan.
(4) Regulamentul local se întocmește de către structura
responsabilă cu urbanismul împreună cu compartimentul
responsabil cu informarea publică din aparatul de specialitate al
autorităților administrației publice locale, se avizează de către
Comisia tehnică de urbanism și se aprobă prin hotărâre a
consiliului local/județean.
Art. 9. — (1) Atunci când iau decizia cu privire la inițierea
elaborării unui plan de urbanism sau de amenajare a teritoriului,
ori când sunt informate cu privire la o astfel de intenție,
autoritățile administrației publice cu atribuții de aprobare a
planului desemnează o persoană din structura proprie
responsabilă cu informarea și consultarea publicului.
(2) În cazul în care această responsabilitate este îndeplinită
în colaborare cu serviciul de specialitate al consiliului județean,
persoana responsabilă cu informarea și consultarea populației
va fi numită din cadrul acestuia.
(3) Persoana responsabilă cu informarea și consultarea
publicului are următoarele atribuții:
a) coordonează redactarea documentului de planificare a
procesului de participare a publicului, pe baza Regulamentului
local adoptat și în funcție de complexitatea planului de urbanism
sau amenajare a teritoriului;
b) răspunde de redactarea cerințelor specifice care vor fi
incluse în documentele de selectare și desemnare a
elaboratorului pentru documentațiile de urbanism și amenajare
a teritoriului inițiate de autoritățile administrației publice locale;
c) răspunde de redactarea propunerilor de cerințe specifice
necesar a fi incluse în avizul prealabil de oportunitate pentru
documentațiile de urbanism inițiate de investitori privați,
persoane fizice sau juridice;
d) gestionează activitățile de informare și consultare a
publicului pe tot parcursul documentației, până la aprobare;
e) este persoană de contact din partea administrației publice
locale pentru activitățile de informare și consultare a publicului
în privința proiectului respectiv.
(4) În funcție de complexitatea planului de urbanism sau
amenajare a teritoriului, persoana responsabilă cu informarea
și consultarea publicului poate fi sprijinită în îndeplinirea
atribuțiilor sale de către un grup de lucru permanent, format din
reprezentanți ai administrației publice locale, ai mediului de
afaceri și ai societății civile, precum și din reprezentanți ai
cetățenilor, conform Regulamentului local adoptat.
Art. 10. — Documentul de planificare a procesului de
informare și consultare a publicului în baza căruia se desfășoară
procesul de participare trebuie să cuprindă cel puțin următoarele
informații:
a) identificarea părților interesate, persoane fizice sau
juridice, instituții publice care pot fi afectate de prevederile
propuse prin planul de urbanism sau amenajare a teritoriului;
b) modalitatea prin care vor fi anunțați cei interesați și cei
potențial afectați referitor la inițierea procesului de elaborare a
planului de urbanism sau amenajare a teritoriului și de
schimbările propuse;
c) modalitatea prin care li se va oferi ocazia celor afectați sau
interesați de a discuta propunerea cu inițiatorul și proiectantul

MONITORUL OFICIAL AL ROMÂNIEI, PARTEA I, Nr. 47/19.I.2011
și de a-și exprima rezerve, a formula observații sau a sesiza
probleme legate de propunerile din planul de urbanism sau
amenajare a teritoriului, înainte de supunerea spre avizare
autorităților competente;
d) calendarul propus de inițiator pentru îndeplinirea
obligațiilor de informare și consultare a publicului;
e) datele de contact ale reprezentantului proiectantului,
responsabil cu informarea și consultarea publicului.
Art. 11. — Raportul informării și consultării publicului, care
fundamentează decizia consiliului local de adoptare sau
neadoptare a planului de urbanism sau amenajare a teritoriului,
va cuprinde cel puțin următoarele informații:
a) detalii privind tehnicile și metodele utilizate de solicitant
pentru a informa și a consulta publicul, inclusiv:
1. datele și locurile tuturor întâlnirilor la care cetățenii au fost
invitați să dezbată propunerea solicitantului;
2. conținutul, datele de transmitere prin poștă și numărul
trimiterilor poștale, inclusiv scrisori, invitații la întâlniri, buletine
informative și alte publicații;
3. localizarea rezidenților, proprietarilor și părților interesate
care au primit notificări, buletine informative sau alte materiale
scrise;
4. numărul persoanelor care au participat la acest proces;
b) un rezumat al problemelor, observațiilor și rezervelor
exprimate de public pe parcursul procesului de informare și
consultare, inclusiv:
1. modul în care solicitantul a rezolvat, intenționează să
rezolve sau se va ocupa de problemele, observațiile și rezervele
exprimate de public;
2. probleme, observații și rezerve pe care inițiatorul planului
de urbanism sau amenajare a teritoriului nu poate sau nu e
dispus să le rezolve, împreună cu motivația acestui lucru;
3. orice alte informații considerate necesare pentru a susține
preluarea sau nepreluarea propunerilor.
Art. 12. — Raportul consultării, însoțit de punctul de vedere
al structurii de specialitate din cadrul autorității publice locale,
se prezintă consiliului județean/consiliului local/Consiliului
General al Municipiului București spre însușire sau respingere.
În vederea fundamentării tehnice a deciziei, autoritățile
administrației publice locale pot solicita opinia unor experți
atestați sau asociații profesionale din domeniu.
Art. 13. — La solicitarea anumitor categorii de beneficiari, în
conformitate cu prevederile art. 61 lit. (e) din Legea nr. 448/2006
privind protecția și promovarea drepturilor persoanelor cu
handicap, republicată, cu modificările și completările ulterioare,
autoritățile publice, în vederea asigurării egalității de șanse și
tratament, sunt obligate să pună la dispoziție materiale și
documente în formate alternative și să însoțească cu explicații
verbale detaliate schițele grafice expuse în spațiile special
amenajate pentru consultarea publică.
CAPITOLUL III
Etape metodologice diferențiate pe categorii de planuri
de amenajare a teritoriului și de urbanism
SECȚIUNEA 1
Planuri de amenajare a teritoriului — PAT
1. Implicarea publicului în etapa pregătitoare

Art. 14. — Autoritatea administrației publice inițiatoare a PAT
are obligația să informeze publicul interesat, inclusiv autoritatea
competentă cu protecția mediului, cu privire la intenția de
elaborare a PAT și la obiectivele acestuia.

5

Art. 15. — Elementele incluse în documentația necesară
atribuirii serviciilor de elaborare a PAT privind obiectivele
principale, aspectele și prevederile principale ce urmează a fi
abordate, precum și procedurile specifice de informare și
consultare a publicului pe parcursul elaborării PAT se
redactează cu sprijinul unui grup de lucru cu rol consultativ, din
care fac parte:
a) în cazul secțiunilor PAT Național — responsabilul de
proiect, responsabilul cu informarea și consultarea publicului,
reprezentanți ai direcțiilor relevante din Ministerul Dezvoltării
Regionale și Turismului — MDRT, reprezentanți ai ministerelor
de resort pentru secțiunile tratate și ministerele din domeniile
asupra cărora secțiunile PAT au impact, reprezentanți ai altor
instituții/organisme interesate;
b) în cazul PAT zonal, regional sau interjudețean,
interorășenesc sau intercomunal, frontalier, metropolitan,
periurban al principalelor municipii și orașe — responsabilul de
proiect, responsabilul cu informarea și consultarea publicului,
reprezentanți ai administrațiilor publice din zona de studiu,
reprezentanți ai direcțiilor relevante din MDRT, reprezentanți ai
altor instituții/organisme interesate de la nivel central, regional,
județean sau local;
c) în cazul PAT județean — responsabilul de proiect,
reprezentanți ai administrațiilor publice locale din zona de studiu
și din județele limitrofe, reprezentanți ai direcțiilor relevante din
MDRT, reprezentanți ai altor instituții/organisme interesate de la
nivel central, regional, județean sau local.
Art. 16. — (1) Metodele și tehnicile de informare și consultare
a publicului aplicabile pe parcursul elaborării respectivului PAT
se stabilesc în concordanță cu Regulamentul local, cu cerințele
ce derivă din obiectivele propuse, complexitatea propunerilor
PAT, impactul estimat al acestuia, precum și în concordanță cu
prevederile referitoare la procedura de realizare a evaluării de
mediu pentru planuri și programe.
(2) Documentele necesare atribuirii serviciilor de elaborare
a PAT includ în mod clar obligațiile ce derivă din derularea
activităților impuse de procedurile de informare și consultare a
publicului.
2. Implicarea publicului în etapa de documentare și elaborare
a studiilor de fundamentare

Art. 17. — (1) În etapa elaborării studiilor de fundamentare a
propunerilor, cerințele și opțiunile publicului legate de
dezvoltarea teritorială sunt obținute de către autoritatea
administrației publice locale inițiatoare a PAT cel puțin prin
metode de cercetare sociologică relevante pentru obiectivele
propuse.
(2) Cercetarea sociologică se efectuează de către persoane
specializate în pregătirea, derularea și analizarea rezultatelor
metodelor corespunzătoare, atestate conform legii în privința
elaborării documentațiilor de urbanism și amenajare a
teritoriului.
(3) În cazul în care sunt identificate analize ale opțiunilor
publicului deja realizate și care răspund cerințelor și obiectivelor
enunțate prin procedurile specifice de informare și consultare a
publicului, acestea sunt menționate și luate în considerare.
3. Implicarea publicului în etapa elaborării propunerilor

Art. 18. — (1) Pe parcursul elaborării propunerilor se va
realiza consultarea factorilor interesați concomitent asupra
evoluției propunerilor și asupra evaluării de mediu a
alternativelor și determinării opțiunii preferate, astfel încât să fie
preîntâmpinate eventuale dezacorduri sau contestări.
(2) Informarea și consultarea publicului pentru PAT vor fi
organizate în corelare cu cele prevăzute de legislația de mediu,
prin colaborarea cu autoritățile responsabile cu protecția
mediului.

6

MONITORUL OFICIAL AL ROMÂNIEI, PARTEA I, Nr. 47/19.I.2011

Art. 19. — Informarea și consultarea publicului cu privire la
propunerile elaborate se fac astfel:
a) autoritatea administrației publice inițiatoare a PAT
informează publicul simultan prin următoarele activități:
1. publică în mass-media de două ori, la interval de 3 zile
calendaristice, și pe propria pagină de internet anunțul cu privire
la: finalizarea propunerilor preliminare, precum și posibilitatea,
modul și perioada, locul și orarul în care se pot consulta
documentele și transmite observații în termen de maximum
30 de zile calendaristice de la data ultimului anunț;
2. afișează, pe toată perioada consultărilor, pe propria pagină
de internet, la sediul propriu și în alte locuri special amenajate,
datele și reprezentările grafice succinte ale propunerilor
preliminare și ale anunțului publicat în mass-media;
3. trimite în scris către autoritățile administrației publice locale
afectate de propunerile PAT, organismele regionale și autoritățile
de la nivel central direct interesate, precum și către alți factori
interesați identificați, anunțul publicat în mass-media, cu cel
puțin 15 zile înainte de data dezbaterii publice;
b) autoritatea administrației publice inițiatoare a PAT consultă
publicul asupra propunerilor preliminare prin cel puțin
următoarele activități:
1. pune la dispoziția publicului, pentru consultare, prima
versiune a PAT, precum și explicații și reprezentări grafice
succinte ale propunerilor preliminare pe durata a cel puțin 20 de
zile;
2. expune materialele grafice, cu explicații în care utilizează
un limbaj nontehnic, pe durata a cel puțin 20 de zile, într-un
spațiu special amenajat și cu posibilitatea colectării observațiilor
cetățenilor;
3. pregătește, organizează și conduce o dezbatere publică
cu privire la propunerile preliminare, inclusiv în privința evaluării
impactului acestora asupra mediului;
c) autoritatea administrației publice inițiatoare a PAT
informează publicul cu privire la rezultatele consultării prin
publicarea pe site-ul propriu și la sediul său în spațiul dedicat
informării și consultării publicului a observațiilor și sugestiilor
publicului asupra propunerilor preliminare și a răspunsului la
acestea, în termen de maximum 15 zile de la data dezbaterii
publice.
4. Implicarea publicului în etapa aprobării planului

Art. 20. — În vederea aprobării PAT, autoritatea administrației
publice inițiatoare a planului asigură elaborarea raportului
informării și consultării publicului. Acest raport, însoțit de punctul
de vedere tehnic al structurii de specialitate din cadrul autorității
publice locale, se prezintă consiliului județean/consiliilor
județene competente cu aprobarea planului, spre însușire sau
respingere. În vederea fundamentării tehnice a deciziei,
autoritățile administrației publice pot solicita opinia unor experți
atestați sau a unor asociații profesionale din domeniu.
5. Implicarea publicului în monitorizarea implementării PAT

Art. 21. — Anual, autoritățile administrației publice vor face
publice modalitățile privind aplicarea prevederilor PAT și stadiul
de aplicare.
SECȚIUNEA a 2-a
Planul urbanistic general (PUG) și regulamentul local
de urbanism (RLU) aferent acestuia
1. Implicarea publicului în etapa pregătitoare

Art. 22. — (1) Autoritățile administrației publice locale
inițiatoare informează publicul cu privire la intenția de elaborare
sau de revizuire a PUG, înainte de elaborarea documentelor

necesare procedurii de atribuire a serviciilor de elaborare a
planului.
(2) Informarea cu privire la intenția de elaborare a PUG se
face simultan, prin următoarele metode:
a) anunțuri afișate la sediul autorității publice în spațiile
accesibile tuturor cetățenilor;
b) anunț cu vizibilitate imediată publicat pe pagina proprie de
internet și în publicația proprie dacă există.
(3) Anunțurile prevăzute la alin. (2) vor cuprinde în mod
obligatoriu cel puțin următoarele:
a) prezentarea succintă a argumentării intenției de
elaborare/revizuire a PUG și a obiectivelor PUG;
b) numele și datele de contact ale persoanei responsabile cu
informarea și consultarea publicului, către care pot fi transmise
comentarii, observații și propuneri;
c) perioada, de maximum 25 de zile de la data aducerii la
cunoștința publicului a intenției, în care pot fi transmise
comentarii, observații și propuneri sau exprimate nevoi;
d) modul în care va fi pus la dispoziția publicului răspunsul la
observațiile transmise în această perioadă.
(4) Anunțurile publicate pe pagina proprie de internet și cele
afișate trebuie menținute pe toată perioada în care pot fi
transmise observații și propuneri.
(5) Autoritatea administrației publice locale inițiatoare poate
aduce la cunoștința publicului intenția sa de elaborare sau
revizuire a PUG și prin anunțuri publicate în presa locală, cel
puțin două anunțuri publicate la interval de minimum 3 zile,
panouri amplasate pe domeniul public, emisiuni la stații de radio
și televiziune, conferințe, afișe, interviuri, organizarea unor
evenimente și/sau expoziții cu hărți, planuri, schițe, tabele,
grafice, orice alte materiale.
Art. 23. — Autoritățile administrației publice locale primesc
de la public observații, sugestii sau propuneri cu privire la
intenția de elaborare sau revizuire a PUG și la informațiile
furnizate prin anunț și pun la dispoziția publicului sinteza
acestora și argumentația preluării sau nepreluării propunerilor,
în maximum 15 zile de la data-limită stabilită pentru primirea lor.
Art. 24. — Toate propunerile obținute și nevoile identificate în
urma procesului de informare și consultare vor fi examinate și
sintetizate și vor fi prezentate ca anexă la documentația
necesară atribuirii serviciilor de elaborare a PUG.
Art. 25. — (1) Elementele de temă incluse în documentația
necesară atribuirii serviciilor de elaborare sau revizuire a PUG
privind obiectivele principale, aspectele și prevederile principale
ce urmează a fi abordate, precum și procedurile specifice de
informare și consultare a publicului pe parcursul elaborării sau
revizuirii PUG se redactează de către structura de specialitate a
administrației locale beneficiară a PUG, cu sprijinul unui grup cu
rol consultativ format din reprezentanți ai compartimentului de
specialitate, comisiei tehnice de urbanism, autorității competente
cu protecția mediului, comisiei de urbanism din cadrul consiliului
local și ai altor instituții/organisme interesate de la nivel central,
județean sau local, precum și de către persoana responsabilă cu
informarea și consultarea publicului, astfel încât să se asigure
identificarea prealabilă a nevoilor la care PUG trebuie să
răspundă.
(2) Documentația necesară atribuirii serviciilor de elaborare
sau revizuire a PUG include în mod clar obligațiile ce derivă din
derularea activităților de informare și consultare a publicului.
2. Implicarea publicului în etapa de documentare și elaborare
a studiilor de fundamentare

Art. 26. — (1) În etapa elaborării studiilor de fundamentare a
propunerilor, cerințele și opțiunile publicului legate de
dezvoltarea urbană durabilă sunt obținute de elaboratorul

MONITORUL OFICIAL AL ROMÂNIEI, PARTEA I, Nr. 47/19.I.2011
documentației de urbanism prin metode de cercetare
sociologică relevante pentru obiectivele propuse.
(2) Cercetarea sociologică se efectuează de către persoane
specializate în pregătirea, derularea și analizarea rezultatelor
metodelor corespunzătoare, atestate conform legii în privința
elaborării documentațiilor de urbanism și amenajare a teritoriului.
3. Implicarea publicului în etapa elaborării propunerilor

Art. 27. — (1) Pe parcursul elaborării propunerilor este
recomandată consultarea publicului sau a anumitor factori
interesați, precum organizații ale societății civile, asociații
profesionale, asociații ale sectorului de afaceri, reprezentanți ai
cetățenilor,
asupra evoluției propunerilor preliminare, a
alternativelor și opțiunii preferate, astfel încât să fie
preîntâmpinate eventuale dezacorduri sau contestări.
(2) În vederea reducerii birocratizării și a costurilor se
recomandă ca această consultare să fie organizată în mod
unitar cu evaluarea de mediu, prin colaborarea cu autoritățile
responsabile din domeniul mediului.
Art. 28. — Informarea și consultarea publicului asupra
propunerilor de PUG se fac astfel:
a) autoritățile administrației publice locale inițiatoare ale
planului informează publicul prin următoarele activități simultan:
1. publică cel puțin pe propria pagină de internet anunțul cu
privire la posibilitatea, modul și perioada, locul și orarul în care
se pot consulta documentele complete ale propunerilor și
transmit observații la sediul autorității competente pentru
aprobarea finală a PUG în termen de maximum 45 de zile
calendaristice de la data ultimului anunț, precum și obiectivele,
data, locul de desfășurare, ora de începere și durata estimată a
dezbaterii publice care are loc la minimum 20 de zile de la data
ultimului anunț;
2. afișează anunțul de mai sus și propunerile însoțite de
explicații succinte, scrise și desenate, într-un limbaj nontehnic,
pe o perioadă de cel puțin 30 de zile, la sediul propriu și în alte
locuri special amenajate;
3. trimit în scris către factorii interesați identificați anunțul
publicat, cu cel puțin 15 zile înainte de data dezbaterii publice;
b) autoritățile administrației publice locale consultă publicul
asupra propunerilor prin cel puțin următoarele activități:
1. pun la dispoziția publicului, pentru consultare, prima
versiune a propunerilor pe durata a cel puțin 45 de zile;
2. expun materialele grafice cu explicații formulate într-un
limbaj nontehnic, pe durata a cel puțin 45 de zile, într-un spațiu
special amenajat și cu posibilitatea colectării în scris a
observațiilor cetățenilor;
3. pregătesc, organizează și conduc o dezbatere publică cu
privire la propuneri;
c) autoritățile administrației publice locale informează publicul
cu privire la rezultatele consultării, cel puțin prin publicarea pe
propria pagină de internet a observațiilor și sugestiilor publicului
asupra propunerilor preliminare și a răspunsului la acestea, în
termen de maximum 15 zile de la data dezbaterii publice;
d) consultarea publicului pe propunerile de plan se face
înainte de transmiterea documentației pe circuitul legal de
avizare.
Art. 29. — Pentru propunerile ce aduc modificări importante
unor părți mari din localitate sau care afectează un număr mare
de persoane, administrația publică locală poate să:
a) informeze publicul prin expoziții în cartiere, emisiuni radio
sau TV, broșuri, anunțuri în școli etc.;
b) consulte publicul asupra propunerilor prin: dezbateri
publice pe anumite subiecte critice, dezbateri sau întruniri în

7

anumite zone, interviuri de grup, grupuri consultative structurate
pe domenii sau pe anumite categorii de public etc.;
c) organizeze ateliere de lucru, audieri publice, întâlniri
itinerante etc., pentru identificarea propunerilor alternative și
ideilor inițiate de public prin interacțiune cu echipele de lucru,
punerea în comun a cunoștințelor și competențelor sau
identificarea interese mutuale etc.
Art. 30. — (1) În vederea introducerii în circuitul legal de
avizare a PUG și RLU, autoritățile administrației publice locale
asigură realizarea raportului consultării populației.
(2) Raportul consultării însoțit de punctul de vedere al
structurii de specialitate din cadrul autorității publice locale se
prezintă consiliului local/Consiliului General al Municipiului
București spre însușire sau respingere. În vederea
fundamentării tehnice a deciziei, autoritățile administrației
publice locale pot solicita opinia unor experți atestați sau a unor
asociații profesionale din domeniu.
4. Implicarea publicului în etapa aprobării PUG

Art. 31. — Informarea și consultarea publicului în etapa
aprobării PUG se fac cu respectarea prevederilor art. 6.
5. Implicarea publicului în monitorizarea implementării PUG

Art. 32. — Informațiile conținute în PUG și RLU aferent
reprezintă informații de interes public și vor fi puse la dispoziție
automat prin publicare pe site-ul primăriei și vor fi eliberate la
cerere conform Legii nr. 544/2001, cu modificările și completările
ulterioare.
Art. 33. — Anual, autoritățile administrației publice vor face
publice modalitățile privind aplicarea prevederilor PUG și stadiul
de aplicare.
SECȚIUNEA a 3-a
Planul urbanistic zonal și regulamentul local aferent acestuia —
PUZ
1. Implicarea publicului în etapa pregătitoare

Art. 34. — (1) În situația PUZ inițiate de autoritățile
administrației publice, tema, obiectivele și cerințele PUZ vor fi
elaborate cu sprijinul unui grup cu rol consultativ, format din
reprezentanți ai compartimentului de specialitate, Comisiei
tehnice de amenajare a teritoriului și urbanism, ai autorității
competente cu protecția mediului, comisiei de urbanism din
cadrul consiliului local și ai altor instituții/organisme interesate
de la nivel central, județean sau local, precum și persoana
responsabilă cu informarea și consultarea publicului, astfel încât
să se asigure identificarea prealabilă a tuturor nevoilor la care
PUZ trebuie să răspundă.
(2) În funcție de impactul estimat al PUZ, (suprafața studiată,
modificări propuse, specificul investiției ce a generat elaborarea
documentației) pentru argumentarea unor obiective ale planului
sau pentru identificarea și evaluarea unor posibile opinii și
interese divergente, în vederea determinării oportunității planului
în interes public, administrația publică inițiatoare poate aduce la
cunoștința publicului intenția de elaborare a PUZ și obiectivele
acestuia prin anunțuri pe pagina proprie de internet, anunțuri
către proprietarii din zonă, afișări ale anunțului în zona de studiu
preconizată, întâlniri cu locuitorii din zonă etc.
(3) Documentația necesară atribuirii serviciilor de elaborare
a PUZ trebuie să includă și obligațiile elaboratorului ce derivă
din procedurile specifice de informare și consultare a publicului.
(4) Afișarea în vederea informării populației se face pe
panouri conforme cu modelele prevăzute în anexa care face
parte integrantă din prezenta metodologie.

8

MONITORUL OFICIAL AL ROMÂNIEI, PARTEA I, Nr. 47/19.I.2011

Art. 35. — (1) În cazul în care inițiatorul planului este un
investitor privat, persoană fizică sau juridică, obligațiile ce derivă
din procedurile specifice de informare și consultare a publicului
se vor transmite inițiatorului prin certificatul de urbanism și avizul
prealabil de oportunitate.
(2) În funcție de impactul estimat al PUZ, autoritățile
administrației publice locale responsabile cu emiterea
certificatului de urbanism și a avizului de oportunitate, pentru
identificarea oportunității planului în interes public, pot organiza
dezbateri publice referitoare la intenția de elaborare.
(3) Procedurile, modalitățile și tehnicile specifice de informare
și consultare a publicului se stabilesc pe baza regulamentului
local referitor la implicarea publicului, adoptat și în concordanță
cu cerințele ce derivă din obiectivele principale propuse,
complexitatea și impactul estimat al PUZ.
2. Implicarea publicului în etapa elaborării propunerilor

Art. 36. — Pe parcursul elaborării propunerilor este
recomandată consultarea publicului asupra evoluției acestora,
astfel încât să fie argumentate beneficiile aduse în interes public
și să fie preîntâmpinate eventuale dezacorduri sau contestări.
Art. 37. — Informarea și consultarea publicului cu privire la
propunerile de PUZ se fac înainte de transmiterea
documentației pe circuitul tehnic de avizare, astfel:
a) autoritățile administrației publice locale informează
publicul prin cel puțin următoarele activități:
1. publică pe propria pagină de internet anunțul cu privire la
posibilitatea, modul și perioada, locul și orarul în care se pot
consulta documentele și transmit observații la sediul autorității
publice competente pentru aprobarea PUZ în termen de
maximum 25 de zile calendaristice de la data anunțului, precum
și obiectivele, data, locul de desfășurare, ora de începere și
durata estimată pentru fiecare metodă de consultare;
2. identifică și notifică proprietarii ale căror proprietăți vor fi
direct afectate de propunerile PUZ;
3. pune la dispoziția publicului spre consultare documentele
aferente propunerilor PUZ, inclusiv materiale explicative scrise
și desenate, într-un limbaj nontehnic, precum și documentele ce
au stat la baza primei variante a propunerilor, după caz:
certificatul de urbanism, avizul prealabil de oportunitate;
4. afișează anunțul la sediul propriu și în alte locuri special
amenajate, pe panouri rezistente la intemperii, cu caracteristici
stabilite prin procedurile specifice amplasate în cel puțin 3 locuri
vizibile pe teritoriul zonei studiate;
5. investitorul privat inițiator al PUZ afișează anunțul pe
panouri rezistente la intemperii, cu caracteristici stabilite prin
procedurile specifice, în loc vizibil la parcela care a generat
intenția elaborării PUZ;
b) autoritățile administrației publice responsabile cu
aprobarea planului au următoarele obligații:
1. informează publicul cu privire la rezultatele informării și
consultării, cel puțin prin publicarea pe propria pagină de internet
și la sediul propriu a observațiilor și sugestiilor publicului și a
răspunsului la acestea, în termen de 15 zile de la încheierea
perioadei de consultare a publicului;
2. informează în scris proprietarii ale căror imobile sunt direct
afectate de propunerile PUZ și care au trimis opinii, cu privire la
observațiile primite și răspunsul argumentat la acestea.
Art. 38. — În funcție de complexitatea sau impactul estimat
al propunerilor PUZ, autoritățile administrației publice
responsabile cu aprobarea acestuia:
a) informează publicul prin expoziții în zonă, emisiuni TV,
broșuri, anunțuri în școli etc.;

b) consultă publicul prin: dezbateri publice, interviuri de grup,
grupuri consultative pe domenii sau pe anumite categorii de
public etc.;
c) organizează ateliere de lucru, audieri publice, întâlniri etc.,
pentru identificarea și punerea în comun a cunoștințelor și
competențelor sau identificarea intereselor mutuale etc.
Art. 39. — În vederea aprobării PUZ în scopul fundamentării
deciziei consiliului local/Consiliului General al Municipiului
București, structura de specialitate asigură elaborarea raportului
consultării publicului referitor la opiniile colectate, răspunsurile
date și argumentarea lor. În vederea fundamentării tehnice a
deciziei, autoritățile administrației publice locale pot solicita
opinia unor experți atestați sau a unor asociații profesionale din
domeniu.
3. Implicarea publicului în etapa aprobării PUZ

Art. 40. — Informarea și consultarea publicului în etapa
aprobării PUZ se face cu respectarea prevederilor art. 6.
4. Implicarea publicului în monitorizarea implementării PUZ

Art. 41. — Planșa de reglementări urbanistice și
regulamentul local reprezintă informații de interes public și vor fi
furnizate și puse la dispoziție în urma solicitărilor, conform Legii
nr. 544/2001 privind liberul acces la informațiile de interes public,
cu modificările și completările ulterioare.
SECȚIUNEA a 4-a
Planul urbanistic de detaliu PUD
1. Implicarea publicului în etapa pregătitoare

Art. 42. — În situația solicitării elaborării unui PUD,
autoritățile administrației publice locale informează și consultă
populația în conformitate cu regulamentul local aprobat prevăzut
de prezenta metodologie, cel puțin prin următoarele modalități:
a) se notifică proprietarii parcelelor vecine pe toate laturile
celei care a generat PUD privind intenția și propunerile
documentației de urbanism, cu acordarea unui termen de
primire a observațiilor sau propunerilor de minimum 15 zile;
b) în situația în care inițiatorul PUD este o persoană fizică
sau juridică interesată, în termen de 5 zile de la primirea tuturor
observațiilor, autoritățile administrației publice locale competente
cu aprobarea planului notifică inițiatorul PUD cu privire la
eventualele obiecții primite și solicită modificarea propunerilor
sau răspunsul motivat de refuz al acestora, cu acordarea unui
termen de transmitere a răspunsului în termen de maximum
10 zile;
c) în termen de 10 zile de la răspunsul argumentat al
inițiatorului PUD, autoritățile administrației publice locale
informează în scris proprietarii care au trimis opinii cu privire la
observațiile primite și răspunsul la acestea.
2. Implicarea publicului în etapa aprobării PUD

Art. 43. — În vederea aprobării PUD, autoritățile
administrației publice responsabile cu aprobarea planului
asigură introducerea în documentația supusă aprobării
consiliului local a raportului informării și consultării publicului,
însoțit de punctul de vedere al structurii de specialitate.
3. Implicarea publicului în monitorizarea implementării PUD

Art. 44. — Informațiile cuprinse în PUD reprezintă informații
de interes public și vor fi furnizate și puse la dispoziție în urma
solicitărilor, conform Legii nr. 544/2001, cu modificările și
completările ulterioare.

MONITORUL OFICIAL AL ROMÂNIEI, PARTEA I, Nr. 47/19.I.2011

9
ANEXĂ
la metodologie

MODELE

de panouri pentru anunțurile afișate pe teritoriul zonei tratate de planuri de urbanism
A. Model panou 1
..................................................................................
(denumirea administrației publice locale)
Data anunțului: ....................... (ziua/luna/anul)

INTENȚIE DE ELABORARE
PLAN URBANISTIC .........................................................................
(general, zonal, de detaliu)

REPREZENTARE
VIZUALĂ SUGESTIVĂ
(SCHEMATICĂ)
A INTENȚIEI

Argumentare:.............................................................................................
....................................................................................................................
Inițiator: .....................................................................................................
(numele și prenumele/denumirea)

PUBLICUL ESTE INVITAT SĂ TRANSMITĂ OBSERVAȚII ȘI PROPUNERI
(general, zonal, de detaliu)
privind intenția de elaborare a planului urbanistic ................
în perioada.............................—.............................
(ziua/luna/anul) (ziua/luna/anul)

Persoana responsabilă cu informarea și consultarea publicului: ...............................................................................................
(numele și prenumele, funcția)
adresa........................................., telefon..............................., e-mail ..................................
Observațiile sunt necesare în vederea .................................................................. .
(de exemplu: stabilirii cerințelor de elaborare/eliberării avizului de oportunitate)
Răspunsul la observațiile transmise va fi .................................................. .
(modul în care va fi pus la dispoziția publicului, data și perioada)
Etapele preconizate pentru consultarea publicului până la aprobarea planului:
• ....................................................................................................................................................................................................
• ....................................................................................................................................................................................................
• ....................................................................................................................................................................................................
(metoda/scopul/perioada)

• Datele de mai sus vor fi înscrise obligatoriu într-un panou de minimum 60 x 90 cm, confecționat din materiale rezistente
la intemperii și afișat la loc vizibil pe toată perioada.
• Literele vor fi tipărite având o înălțime de cel puțin 5 cm, respectiv 7 cm pentru ăIntenție...”, ăPublicul este...”.

10

MONITORUL OFICIAL AL ROMÂNIEI, PARTEA I, Nr. 47/19.I.2011
B. Model panou 2

.......................................................................................................
(denumirea administrației publice locale)
Data anunțului: .............................................. (ziua/luna/anul)
CONSULTARE ASUPRA
PROPUNERILOR PRELIMINARE
PLAN URBANISTIC ...................................
(general, zonal, de detaliu)

REPREZENTARE
VIZUALĂ SUGESTIVĂ
(SCHEMATICĂ)
A PROPUNERILOR

Inițiator: ...................................................................................
(numele și prenumele/denumirea)
Elaborator: ..............................................................................
(denumirea)

PUBLICUL ESTE INVITAT SĂ TRANSMITĂ OBSERVAȚII
asupra documentelor expuse/disponibile la sediul .................................. (denumirea, adresa, camera/sala)
în perioada ..........................—........................... între orele: ................. .
(ziua/luna/anul) — (ziua/luna/anul)

PUBLICUL ESTE INVITAT SĂ PARTICIPE LA
• .......................................................................................................................................................................................... .........;
• ............................................................................................................................................................................................. ......;
• ................................................................................................................................................................................................... .
(metoda/scopul/data, ora/locul, durata)
Răspunsul la observațiile transmise va fi ..................................................................................................................................
(modul în care va fi pus la dispoziția publicului, data și perioada)
Persoana responsabilă cu informarea și consultarea publicului: .........................................................................................
(numele și prenumele, funcția)
adresa ......................................................................................................., telefon ..............................., e-mail ...................... .

• Datele de mai sus vor fi înscrise obligatoriu într-un panou de minimum 60 x 90 cm, confecționat din materiale rezistente
la intemperii și afișat la loc vizibil pe toată perioada.
• Literele vor fi tipărite având o înălțime de cel puțin 5 cm, respectiv 7 cm pentru ăConsultare asupra....”.

MONITORUL OFICIAL AL ROMÂNIEI, PARTEA I, Nr. 47/19.I.2011
MINISTERUL ECONOMIEI,
COMERȚULUI ȘI MEDIULUI
DE AFACERI
Nr. 11 din 4 ianuarie 2011

AUTORITATEA NAȚIONALĂ
DE REGLEMENTARE
ÎN DOMENIUL ENERGIEI
Nr. 39 din 2 decembrie 2010

11

AGENȚIA NAȚIONALĂ
PENTRU RESURSE MINERALE
Nr. 177 din 2 decembrie 2010

ORDIN
pentru modificarea și completarea Ordinului ministrului economiei și comerțului,
al președintelui Autorității Naționale de Reglementare în Domeniul Gazelor Naturale
și al președintelui Agenției Naționale pentru Resurse Minerale nr. 102.136/530/97/2006
privind valorificarea cantităților de gaze naturale pe piața internă și măsuri
pentru întărirea disciplinei în sectorul gazelor naturale
În baza prevederilor Hotărârii Guvernului nr. 1.634/2009 privind organizarea și funcționarea Ministerului Economiei,
Comerțului și Mediului de Afaceri, cu modificările și completările ulterioare, ale Hotărârii Guvernului nr. 1.428/2009 privind
organizarea și funcționarea Autorității Naționale de Reglementare în Domeniul Energiei, cu completările ulterioare, și ale Hotărârii
Guvernului nr. 1.419/2009 privind organizarea și funcționarea Agenției Naționale pentru Resurse Minerale,
în temeiul prevederilor Legii petrolului nr. 238/2004, cu modificările și completările ulterioare, și ale Legii gazelor
nr. 351/2004, cu modificările și completările ulterioare,
ministrul economiei, comerțului și mediului de afaceri, președintele Autorității Naționale de Reglementare în
Domeniul Energiei și președintele Agenției Naționale pentru Resurse Minerale emit următorul ordin:
Art. I. — Ordinul ministrului economiei și comerțului, al
președintelui Autorității Naționale de Reglementare în Domeniul
Gazelor Naturale și al președintelui Agenției Naționale pentru
Resurse Minerale nr. 102.136/530/97/2006 privind valorificarea
cantităților de gaze naturale pe piața internă și măsuri pentru
întărirea disciplinei în sectorul gazelor naturale, publicat în
Monitorul Oficial al României, Partea I, nr. 489 din 6 iunie 2006,
cu modificările și completările ulterioare, se modifică și se
completează după cum urmează:
1. La articolul 8, după litera d) se introduce o nouă literă,
litera e), cu următorul cuprins:
ăe) titularilor de acorduri petroliere, pentru cantitățile de gaze
naturale utilizate pentru consumul propriu, la toate locurile de
consum, la sediul principal, precum și la sediile filialelor,
sucursalelor, agențiilor, reprezentanțelor, punctelor de lucru și
Ministrul economiei, comerțului
și mediului de afaceri,
Ion Ariton

ale celorlalte sedii secundare, în derularea tuturor activităților,
cu excepția operațiunilor petroliere și a consumurilor tehnologice
specifice acestora.”
2. La articolul 10, alineatul (2) se modifică și va avea
următorul cuprins:
ă(2) Serviciile de transport și distribuție a gazelor naturale vor
fi prestate numai în situația și pentru perioada pentru care titularii
de acorduri petroliere, operatorii licențiați și/sau consumatorii
eligibili fac dovada către Operatorul de piață din cadrul
Dispeceratului Național de Gaze Naturale a nominalizărilor
obținute de la furnizorii de gaze naturale din producția internă
curentă/înmagazinare și din import curent/înmagazinare, după
caz.”
Art. II. — Prezentul ordin se publică în Monitorul Oficial al
României, Partea I.

Președintele Autorității Naționale
de Reglementare în Domeniul Energiei,
Iulius Dan Plaveti

Președintele Agenției Naționale
pentru Resurse Minerale,
Alexandru Pătruți

MINISTERUL FINANȚELOR PUBLICE

ORDIN
pentru reglementarea modalității de plată și recuperare a cheltuielilor de judecată
ocazionate de procedurile judiciare inițiate împotriva persoanelor care ocupă
sau au ocupat funcții de demnitate publică, înalți funcționari publici, funcționari publici
și personal contractual în cadrul Ministerului Finanțelor Publice,
al Agenției Naționale de Administrare Fiscală și al unităților aflate în subordinea acesteia
Având în vedere prevederile art. IX din Ordonanța de urgență a Guvernului nr. 46/2009 privind îmbunătățirea procedurilor
fiscale și diminuarea evaziunii fiscale, aprobată cu modificări și completări prin Legea nr. 324/2009,
în temeiul art. 10 alin. (4) din Hotărârea Guvernului nr. 34/2009 privind organizarea și funcționarea Ministerului Finanțelor
Publice, cu modificările și completările ulterioare,
ministrul finanțelor publice emite următorul ordin:
Art. 1. — (1) Prevederile prezentului ordin sunt aplicabile
persoanelor care îndeplinesc, în mod cumulativ, următoarele
condiții:
a) ocupă o funcție de demnitate publică, de înalt funcționar
public, de funcționar public ori de personal contractual sau au

ocupat o astfel de funcție în cadrul Ministerului Finanțelor
Publice, al Agenției Naționale de Administrare Fiscală și al
unităților aflate în subordinea acesteia;
b) se află în cursul unei proceduri judiciare având ca obiect
acte ori fapte săvârșite în legătură cu funcțiile prevăzute la lit. a);

12

MONITORUL OFICIAL AL ROMÂNIEI, PARTEA I, Nr. 47/19.I.2011

c) au una dintre calitățile enumerate la art. 3 alin. (2).
(2) În sensul prezentului ordin, persoanele cărora le-a fost
aprobată cererea prin care solicită să beneficieze de prevederile
art. IX din Ordonanța de urgență a Guvernului nr. 46/2009
privind îmbunătățirea procedurilor fiscale și diminuarea evaziunii
fiscale, aprobată cu modificări și completări prin Legea
nr. 324/2009, și care îndeplinesc condițiile prevăzute la alin. (1)
vor fi denumite în continuare persoane îndreptățite, iar Ministerul
Finanțelor Publice, Agenția Națională de Administrare Fiscală,
Garda Financiară și Autoritatea Națională a Vămilor vor fi
denumite în continuare ordonatori de credite.
(3) Persoanele care îndeplinesc, în mod cumulativ, condițiile
prevăzute la alin. (1) nu beneficiază de prevederile prezentului
ordin dacă au ori aveau suspendat raportul de muncă sau de
serviciu, după caz, la momentul săvârșirii actelor ori faptelor în
legătură cu care s-au demarat procedurile judiciare.
(4) Beneficiază de prevederile prezentului ordin și
persoanele împotriva cărora s-au demarat proceduri judiciare
având ca obiect acte ori fapte săvârșite în legătură cu
îndeplinirea unor sarcini de serviciu suplimentare.
Art. 2. — (1) Persoanele îndreptățite au dreptul la plata
cheltuielilor de judecată ocazionate de procedurile judiciare,
astfel cum sunt acestea definite în prezentul ordin, în limita
bugetului aprobat prin legile bugetare anuale.
(2) În situația în care bugetul aprobat prin legile bugetare
anuale nu permite încheierea convenției, a actului adițional sau
angajarea de noi cheltuieli în cursul unui an bugetar, după caz,
ordonatorul de credite este obligat ca, în termen de 6 luni de la
data aprobării cererii prevăzute la art. 5 alin. (1) sau de la data
constatării lipsei fondurilor, să facă demersurile necesare pentru
a identifica sursele de finanțare, conform prevederilor legale.
Art. 3. — (1) Prin cheltuieli de judecată ocazionate de
procedurile judiciare la care au dreptul persoanele îndreptățite
se înțelege cheltuielile cu serviciile avocațiale și cu serviciile de
expertiză judiciară, după cum urmează:
a) în cazul procesului civil, cheltuielile efectuate după
primirea citației sau a oricărui alt document din care rezultă
calitatea de pârât sau chemat în garanție a persoanei
îndreptățite și până la rămânerea definitivă și irevocabilă a
hotărârii judecătorești;
b) în cazul procesului penal, cheltuielile efectuate după
începerea urmăririi penale împotriva persoanei îndreptățite și
până la rămânerea definitivă a hotărârii judecătorești.
(2) Procedurile judiciare în care pot fi plătite cheltuielile
prevăzute la alin. (1) sunt cele în care persoanele au calitatea de
învinuit, inculpat, pârât, chemat în garanție, precum și calitățile
corespunzătoare acestora din căile de atac, potrivit Codului de
procedură penală și Codului de procedură civilă.
Art. 4. — (1) În cadrul fiecărui ordonator de credite dintre cei
prevăzuți la art. 1 alin. (2), conducătorul acestuia are obligația de
a constitui o comisie de analiză a cererilor întemeiate pe
prevederile art. IX din Ordonanța de urgență a Guvernului
nr. 46/2009, aprobată cu modificări și completări prin Legea
nr. 324/2009, denumită în continuare Comisia.
(2) Comisia este formată din 3 persoane. Structurile de
resurse umane, contabilitate și juridică vor desemna câte un
membru permanent și un membru supleant. Structura juridică
asigură secretariatul Comisiei.
Art. 5. — (1) Cererea prin care se solicită beneficiul
prevederilor art. IX din Ordonanța de urgență a Guvernului
nr. 46/2009, aprobată cu modificări și completări prin Legea
nr. 324/2009, se depune la registratura unității unde își
desfășoară sau și-a desfășurat activitatea solicitantul în

perioada actelor sau faptelor pentru care s-au demarat
procedurile judiciare și este însoțită de:
a) copia actului de identitate valabil și datele de contact;
b) orice document care face dovada că titularul cererii are
una dintre calitățile prevăzute la art. 3 alin. (2);
c) contractul de reprezentare avocațială, în copie, în măsura
în care persoana îndreptățită înțelege să apeleze la serviciile
avocațiale;
d) orice document din care rezultă admiterea probei
expertizei, în măsura în care solicitantului i s-a admis acest
mijloc de probă;
e) o scurtă descriere a actelor sau faptelor pentru care s-au
demarat procedurile judiciare, precum și orice acte doveditoare
în susținerea punctului său de vedere, dacă se află în posesia
acestora;
f) precizarea unei valori estimate a cheltuielilor de judecată
ocazionate de procedurile judiciare, dacă nu rezultă din
documentele prezentate;
g) acordul expres al solicitantului sau al reprezentantului
legal, după caz, cu privire la faptul că, în cazul aprobării cererii,
este de acord să semneze convenția prevăzută în anexa care
face parte integrantă din prezentul ordin.
(2) În cazuri excepționale, cererea prevăzută la alin. (1) poate
fi semnată și de către reprezentantul legal al solicitantului.
(3) În termen de 10 zile de la depunerea cererii, conform
alin. (1), conducătorul unității respective are obligația de a
confirma îndeplinirea condițiilor prevăzute la art. 1 alin. (1) și (3),
de a anexa o copie a documentului (de exemplu, fișa postului)
care atestă calitatea solicitantului prevăzută la art. 1 alin. (1)
lit. a) în perioada actelor sau faptelor pentru care s-au demarat
procedurile judiciare și de a o transmite, împreună cu cererea,
structurii juridice din cadrul ordonatorului de credite căruia i se
subordonează.
(4) Dispozițiile alin. (3) nu se aplică în situația în care unitatea
unde își desfășoară sau și-a desfășurat activitatea solicitantul
în perioada actelor sau faptelor pentru care s-au demarat
procedurile judiciare este una dintre structurile enumerate la
art. 1 alin. (2).
(5) În situația prevăzută la alin. (4), cererea va fi analizată
direct de către Comisie.
Art. 6. — (1) Comisia va analiza documentele transmise
potrivit art. 5 alin. (3) și (5) și orice alte acte cerute și primite în
completare de la solicitant sau de la structura de resurse umane
competentă.
(2) Pentru analiza cererii, Comisia poate solicita lămuriri
scrise sau verbale, precum și documente suplimentare.
(3) Membrii Comisiei fac propuneri cu majoritate de voturi.
Membrul Comisiei care are o altă părere va redacta și va semna
opinia separată, cu prezentarea considerentelor pe care aceasta
se sprijină.
(4) În termen de 5 zile lucrătoare de la primirea cererii sau a
informațiilor suplimentare solicitate, după caz, Comisia va
înainta conducătorului ordonatorului de credite un raport,
motivat în fapt și în drept, propunând:
a) aprobarea cererii;
b) respingerea cererii; în acest caz, conducătorul
ordonatorului de credite emite un act administrativ, motivat în
fapt și în drept, care poate fi contestat în condițiile reglementate
de Legea contenciosului administrativ nr. 554/2004, cu
modificările și completările ulterioare.
(5) Respingerea cererii intervine în următoarele situații:
a) actele ori faptele săvârșite nu sunt în legătură cu funcțiile
prevăzute la art. 1 alin. (1) lit. a);

MONITORUL OFICIAL AL ROMÂNIEI, PARTEA I, Nr. 47/19.I.2011
b) persoana solicitantă nu îndeplinește condițiile prevăzute la
art. 1 alin. (1) lit. b) și c);
c) nu sunt respectate prevederile art. 5 alin. (1);
d) nu sunt depuse documentele solicitate de Comisie, după
caz, în măsura în care acestea sunt în posesia solicitantului.
Art. 7. — (1) După aprobarea cererii, conform art. 6 alin. (4)
lit. a), și identificarea surselor de finanțare, potrivit Ordinului
ministrului finanțelor publice nr. 1.792/2002 pentru aprobarea
Normelor metodologice privind angajarea, lichidarea,
ordonanțarea și plata cheltuielilor instituțiilor publice, precum și
organizarea, evidența și raportarea angajamentelor bugetare și
legale, cu modificările și completările ulterioare, structura juridică
comunică persoanei îndreptățite sau reprezentantului său legal,
după caz, că poate transmite convenția semnată ordonatorului
de credite.
(2) Scopul convenției prevăzute la alin. (1) este acela de a
asigura ordonatorului de credite posibilitatea de a recupera
cheltuielile de judecată ocazionate de procedurile judiciare, în
funcție de posibilitățile legale de recuperare.
Art. 8. — (1) După încheierea convenției sau a actului
adițional, după caz, persoanele îndreptățite pot solicita
ordonatorilor de credite, prin cerere scrisă, plata cheltuielilor de
judecată.
(2) În perioada cuprinsă între momentul aprobării cererii
prevăzute la art. 5 alin. (1) și încheierea convenției sau a actelor
adiționale, după caz, persoanele îndreptățite nu pot solicita
ordonatorilor de credite efectuarea de plăți.
(3) Sub rezerva respectării prevederilor alin. (2), pot fi
solicitate la plată cheltuielile de judecată aferente serviciilor
prestate efectiv după momentul depunerii cererii prevăzute la
art. 5 alin. (1).
(4) În nicio situație nu pot fi considerate cheltuieli de judecată
ocazionate de procedurile judiciare acele cheltuieli cu serviciile
avocațiale sau de expertiză judiciară care au fost prestate
anterior depunerii cererii prevăzute la art. 5 alin. (1).
Art. 9. — (1) Cererea de plată a cheltuielilor de judecată
ocazionate de procedurile judiciare la care participă persoana
îndreptățită, ce se transmite ordonatorului de credite cu care a
fost încheiată convenția, trebuie să conțină precizările și să fie
însoțită de documentele următoare:
a) în cazul serviciilor avocațiale: factura, în original, și dovada
achitării prealabile a acesteia, confirmarea persoanei
îndreptățite că serviciile avocațiale au fost prestate efectiv după
data depunerii cererii prevăzute la art. 5 alin. (1) și în legătură cu
procedura judiciară în care este implicată, precizarea expresă a
sumelor care pot fi plătite pentru serviciile respective, precum și
contul bancar în care urmează a se face plata, deschis pe
numele persoanei îndreptățite;
b) în cazul serviciilor de expertiză judiciară: orice document
din care rezultă admiterea probei cu expertiză judiciară, dovada
achitării prealabile, în contul indicat, a sumei stabilite în acel
document, confirmarea persoanei îndreptățite că serviciile de
expertiză au fost prestate efectiv după data depunerii cererii
prevăzute la art. 5 alin. (1), precizarea expresă a sumelor care
pot fi plătite pentru serviciile respective, precum și contul bancar
în care urmează a se face plata, deschis pe numele persoanei

îndreptățite. Nu se decontează decât sumele plătite expertului
judiciar.
(2) Structura juridică din cadrul ordonatorului de credite are
obligația îndeplinirii operațiunilor specifice angajării, lichidării,
ordonanțării cheltuielilor, conform Ordinului ministrului finanțelor
publice nr. 1.792/2002, cu modificările și completările ulterioare,
și înaintării către compartimentul de contabilitate.
(3) În situația imposibilității de plată a cheltuielilor de judecată
solicitate, datorată faptului că bugetul aprobat al ordonatorului
de credite nu permite angajarea de noi cheltuieli în cursul anului
bugetar respectiv sau faptului că bugetul angajat a fost epuizat,
acesta este obligat ca, în termen de 6 luni de la data depunerii
cererii, precizărilor și a documentelor prevăzute la alin. (1), să
facă demersurile necesare pentru a identifica sursele de
finanțare.
Art. 10. — (1) Pentru recuperarea cheltuielilor de judecată
ocazionate de procedurile judiciare, în cazul în care instanța
judecătorească constată îndeplinirea ori omisiunea îndeplinirii
de către persoanele îndreptățite, cu vinovăție constând în culpă
gravă sau gravă neglijență, a oricărui act ori fapt în legătură cu
exercitarea, în condițiile legii, a atribuțiilor ce le revin sau le
reveneau, ordonatorul de credite se va îndrepta, în limita
sumelor achitate în temeiul convenției sau al actului adițional,
împotriva persoanei îndreptățite. Procedura de colectare a
creanțelor datorate ordonatorului de credite, în temeiul
convenției sau al actului adițional, este cea reglementată în
Ordonanța Guvernului nr. 92/2003 privind Codul de procedură
fiscală, republicată, cu modificările și completările ulterioare.
(2) Pentru recuperarea cheltuielilor de judecată ocazionate
de procedurile judiciare, în cazul în care instanța judecătorească
sau procurorul nu constată îndeplinirea ori omisiunea îndeplinirii
de către persoanele îndreptățite, cu vinovăție constând în culpă
gravă sau gravă neglijență, a oricărui act ori fapt în legătură cu
exercitarea, în condițiile legii, a atribuțiilor ce le revin sau le
reveneau, ordonatorul de credite se va îndrepta, în limita
sumelor reținute de instanța judecătorească sau de procuror,
împotriva persoanei care a căzut în pretenții, după caz.
Procedura de colectare a creanțelor datorate ordonatorului de
credite, ca urmare a subrogării acestuia în drepturile persoanei
îndreptățite, astfel cum au fost acestea reținute de instanța
judecătorească sau de procuror, este cea reglementată în
Ordonanța Guvernului nr. 92/2003, republicată, cu modificările
și completările ulterioare.
(3) Sumele recuperate conform alin. (1) și (2) se fac venit la
bugetul de stat.
(4) Titlul executoriu se înaintează organului fiscal din cadrul
Agenției Naționale de Administrare Fiscală competent conform
Ordonanței Guvernului nr. 92/2003, republicată, cu modificările
și completările ulterioare, în termen de 30 de zile de la
primirea sa.
Art. 11. — Prezentul ordin se publică în Monitorul Oficial al
României, Partea I.

Ministrul finanțelor publice,
Gheorghe Ialomițianu
București, 10 ianuarie 2011.
Nr. 50.

13

14

MONITORUL OFICIAL AL ROMÂNIEI, PARTEA I, Nr. 47/19.I.2011
ANEXĂ

CONVENȚIE

Art. 1. — Părțile contractante
................................., cu sediul în ............................, str. ................... nr. ......, telefon ........................................, cont bancar
nr. ........................, deschis la ......................., reprezentată prin ........................, în calitate de ..................., numită în prezentul
contract Ordonator,
și
dl/dna ....................., domiciliat(ă) în ......................, str. ....................... nr. ......, bl. ....., sc. ....., ap. ......,
sectorul/județul..................., născut(ă) în localitatea ..................... la data de .................., posesor/posesoare al/a actului de identitate
seria ...... nr. ..........., eliberat de ................ la data de ..................., codul numeric personal ....................., în calitate de persoană
care ocupă sau a ocupat o funcție de demnitate publică/înalt funcționar public/funcționar public/personal contractual în cadrul
......................................, denumit(ă) în continuare Beneficiar,
au încheiat prezenta convenție, în următoarele condiții stabilite de comun acord:
Art. 2. — Obiectul convenției
2.1. Plata de către Ordonator a cheltuielilor cu serviciile
avocațiale și/sau cu serviciile de expertiză judiciară ocazionate
de procedurile judiciare, așa cum sunt acestea definite la art. 3
alin. (1) din Ordinul ministrului finanțelor publice nr. 50/2011
pentru reglementarea modalității de plată și recuperare a
cheltuielilor de judecată ocazionate de procedurile judiciare
inițiate împotriva persoanelor care ocupă sau au ocupat funcții
de demnitate publică, înalți funcționari publici, funcționari publici
și personal contractual în cadrul Ministerului Finanțelor Publice,
al Agenției Naționale de Administrare Fiscală și al unităților aflate
în subordinea acesteia, și, în mod corelativ, restituirea, cesiunea
și recuperarea sumelor plătite către Beneficiar, în cazul în care
instanța judecătorească constată îndeplinirea ori omisiunea
îndeplinirii de către Beneficiar, cu vinovăție constând în culpă
gravă sau gravă neglijență, a oricărui act ori fapt în legătură cu
exercitarea, în condițiile legii, a atribuțiilor ce îi reveneau
2.2. Recuperarea sumelor plătite către Beneficiar de la
persoana care a căzut în pretenții și în limita sumelor reținute
de instanța judecătorească sau de procuror, după caz, în cazul
în care nu se constată îndeplinirea ori omisiunea îndeplinirii de
către Beneficiar, cu vinovăție constând în culpă gravă sau gravă
neglijență, a oricărui act ori fapt în legătură cu exercitarea, în
condițiile legii, a atribuțiilor ce îi reveneau
Art. 3. — Valoarea estimată a cheltuielilor cu serviciile
avocațiale și cu serviciile de expertiză judiciară ocazionate de
procedurile judiciare în legătură cu exercitarea, în condițiile legii,
a atribuțiilor ce îi reveneau Beneficiarului este de .......................
lei (TVA inclus).
Art. 4. — Plata cheltuielilor cu serviciile avocațiale și cu
serviciile de expertiză judiciară ocazionate de procedurile
judiciare prevăzute la art. 3 se face în contul indicat de
Beneficiar, în limita bugetului aprobat prin legile bugetare
anuale.
Art. 5. — Drepturile și obligațiile Ordonatorului
5.1. Ordonatorul are următoarele drepturi:
a) de a i se restitui sumele plătite cu titlu de cheltuieli cu
serviciile avocațiale și cu serviciile de expertiză judiciară
ocazionate de procedurile judiciare la care participă Beneficiarul,
în cazul în care instanțele judecătorești constată printr-o
hotărâre judecătorească definitivă/irevocabilă, după caz,
îndeplinirea ori omisiunea îndeplinirii, cu vinovăție constând în
culpă gravă sau gravă neglijență, a oricărui act ori fapt în
legătură cu exercitarea, în condițiile legii, a atribuțiilor ce îi
reveneau, precum și în cazul în care Beneficiarul încheie un
contract de tranzacție;

b) de a percepe dobânzi și penalități de întârziere, în
condițiile Ordonanței Guvernului nr. 92/2003 privind Codul de
procedură fiscală, republicată, cu modificările și completările
ulterioare, de la data rămânerii definitive/irevocabile a hotărârii
judecătorești, după caz, sau de la data plății, în cazul situațiilor
prevăzute la lit. a);
c) de a proceda la executarea silită a Beneficiarului, în
condițiile Ordonanței Guvernului nr. 92/2003, republicată, cu
modificările și completările ulterioare, de la data rămânerii
definitive/irevocabile a hotărârii judecătorești, după caz, sau de
la data încheierii contractului de tranzacție, în cazul situațiilor
prevăzute la lit. a);
d) să solicite Beneficiarului cesionarea tuturor drepturilor
aferente cheltuielilor cu serviciile avocațiale și cu serviciile de
expertiză judiciară ocazionate de procedurile judiciare în care
acesta participă;
e) să se îndrepte împotriva persoanei care a căzut în
pretenții, ca urmare a cesionării tuturor drepturilor aferente
cheltuielilor cu serviciile avocațiale și cu serviciile de expertiză
judiciară ocazionate de procedurile judiciare în care participă
Beneficiarul, astfel cum au fost reținute de instanța
judecătorească sau de procuror, după caz;
f) să solicite Beneficiarului învestirea cu formulă executorie a
hotărârii judecătorești definitive/irevocabile sau a actului
procurorului, după caz, în cazul în care instanțele judecătorești
sau procurorul nu constată îndeplinirea ori omisiunea îndeplinirii,
cu vinovăție constând în culpă gravă sau gravă neglijență, a
oricărui act ori fapt în legătură cu exercitarea, în condițiile legii,
a atribuțiilor ce îi reveneau.
5.2. Ordonatorul are următoarele obligații:
a) să plătească Beneficiarului cheltuielile cu serviciile
avocațiale și cu serviciile de expertiză judiciară ocazionate de
procedurile judiciare, pe baza documentelor justificative, în limita
bugetului angajat;
b) în situația în care bugetul aprobat prin legile bugetare
anuale nu permite încheierea actului adițional sau angajarea de
noi cheltuieli în cursul unui an bugetar, după caz, să facă
demersurile necesare pentru a identifica sursele de finanțare,
conform prevederilor legale, în termen de 6 luni de la data
constatării lipsei fondurilor.
Art. 6. — Drepturile și obligațiile Beneficiarului
6.1. Beneficiarul are dreptul la plata cheltuielilor cu serviciile
avocațiale și cu serviciile de expertiză judiciară ocazionate de
procedurile judiciare în legătură cu exercitarea, în condițiile legii,
a atribuțiilor ce îi reveneau, în limita bugetului aprobat prin legile
bugetare anuale.

MONITORUL OFICIAL AL ROMÂNIEI, PARTEA I, Nr. 47/19.I.2011

15

6.2. Beneficiarul are următoarele obligații:
a) să transmită Ordonatorului documentele pentru care
solicită plata, conform condițiilor prevăzute la art. 7, dar nu mai
târziu de momentul soluționării definitive/irevocabile a cauzei;
b) să solicite în cadrul procesului civil sau penal, inclusiv în
faza urmăririi penale din cadrul procesului penal, acordarea
tuturor cheltuielilor cu serviciile avocațiale și cu serviciile de
expertiză judiciară ocazionate de procedurile judiciare la care a
participat, indiferent de modul de soluționare a acestora;
c) să restituie Ordonatorului cheltuielile cu serviciile
avocațiale și cu serviciile de expertiză judiciară ocazionate de
procedurile judiciare, în situația în care printr-o hotărâre
judecătorească definitivă/irevocabilă, după caz, s-a constatat
îndeplinirea ori omisiunea îndeplinirii, cu vinovăție constând în
culpă gravă sau gravă neglijență, a oricărui act ori fapt în
legătură cu exercitarea, în condițiile legii, a atribuțiilor care îi
reveneau, precum și în cazul în care încheie un contract de
tranzacție;
d) să suporte dobânzile și penalitățile de întârziere aferente
sumelor plătite, calculate pe fiecare zi de întârziere, începând
cu ziua imediat următoare momentului rămânerii
definitive/irevocabile a hotărârii judecătorești, după caz, și până
la data stingerii sumei datorate inclusiv, conform prevederilor
Ordonanței Guvernului nr. 92/2003, republicată, cu modificările
și completările ulterioare;
e) în cazul în care încheie un contract de tranzacție, este
obligat la restituirea sumelor achitate de către Ordonator;
f) să suporte dobânzile și penalitățile de întârziere aferente
sumelor plătite de către Ordonator, calculate pe fiecare zi de
întârziere, începând cu ziua imediat următoare momentului plății
și până la data stingerii sumei datorate inclusiv, conform
prevederilor Ordonanței Guvernului nr. 92/2003, republicată, cu
modificările și completările ulterioare, în cazul în care încheie
un contract de tranzacție;
g) să solicite învestirea cu formulă executorie a hotărârii
judecătorești definitive/irevocabile sau a actului procurorului,
după caz, în cazul în care instanțele judecătorești sau procurorul
nu constată îndeplinirea ori omisiunea îndeplinirii, cu vinovăție
constând în culpă gravă sau gravă neglijență, a oricărui act ori
fapt în legătură cu exercitarea, în condițiile legii, a atribuțiilor ce
îi reveneau, în termen de 30 de zile de la momentul soluționării
definitive/irevocabile a cauzei;
h) să notifice persoana care a căzut în pretenții despre
cesionarea dreptului de creanță către Ordonator.
6.3. Prin prezenta convenție, Beneficiarul cesionează
Ordonatorului toate drepturile aferente cheltuielilor cu serviciile
avocațiale și cu serviciile de expertiză judiciară ocazionate de
procedurile judiciare în care participă, stabilite prin hotărâre
judecătorească definitivă/irevocabilă sau prin actul procurorului,
după caz.
Art. 7. — Modalitatea de plată
7.1. În cazul serviciilor avocațiale, Beneficiarul va depune la
sediul Ordonatorului, la fiecare solicitare de plată, o cerere,
factura, în original, și dovada achitării prealabile a acesteia.
Cererea va conține, în mod obligatoriu, confirmarea

Beneficiarului că serviciile avocațiale au fost prestate efectiv
după data depunerii cererii prevăzute la art. 5 alin. (1) din
Ordinul ministrului finanțelor publice nr. 50/2011 și că acestea
sunt în legătură cu procedura judiciară în care este implicat,
precizarea expresă a sumelor care pot fi plătite pentru serviciile
respective, precum și a contului bancar în care urmează a se
face plata, deschis pe numele Beneficiarului.
7.2. În cazul serviciilor de expertiză judiciară, Beneficiarul va
depune la sediul Ordonatorului, la fiecare solicitare de plată, o
cerere și orice document din care rezultă admiterea probei
expertizei judiciare, dovada achitării prealabile, în contul indicat,
a sumei stabilite în acel document. Cererea va conține, în mod
obligatoriu, confirmarea Beneficiarului că serviciile de expertiză
judiciară au fost prestate efectiv după data depunerii cererii
prevăzute la art. 5 alin. (1) din Ordinul ministrului finanțelor
publice nr. 50/2011, precizarea expresă a sumelor care pot fi
plătite pentru serviciile respective, precum și a contului bancar
în care urmează a se face plata, deschis pe numele
Beneficiarului.
Art. 8. — Durata convenției
Convenția este valabilă până la data recuperării integrale de
la Beneficiar a sumei plătite de către Ordonator, în cazul în care
printr-o hotărâre judecătorească definitivă/irevocabilă, după caz,
s-a constatat îndeplinirea ori omisiunea îndeplinirii de către
Beneficiar, cu vinovăție constând în culpă gravă sau gravă
neglijență, a oricărui act ori fapt în legătură cu exercitarea, în
condițiile legii, a atribuțiilor ce îi reveneau, precum și în cazul în
care Beneficiarul a încheiat un contract de tranzacție.
Art. 9. — Modificarea convenției
Modificarea oricărei clauze a prezentei convenții se poate
face numai prin acordul părților.
Art. 10. — Încetarea convenției
Prezenta convenție încetează prin acordul părților, dar nu
înainte de achitarea de către Beneficiar a tuturor sumelor plătite
de către Ordonator, în temeiul convenției.
Art. 11. — Răspunderea părților
11.1. Neîndeplinirea sau îndeplinirea necorespunzătoare a
obligațiilor asumate la pct. 6.2 lit. a) dă dreptul Ordonatorului să
refuze plata sumelor solicitate.
11.2. Neîndeplinirea sau îndeplinirea necorespunzătoare a
obligațiilor asumate la pct. 6.2 lit. b) și g) dă dreptul
Ordonatorului să procedeze la executarea silită a Beneficiarului
pentru sumele plătite până la acel moment, în condițiile
prezentei convenții și ale Ordonanței Guvernului nr. 92/2003,
republicată, cu modificările și completările ulterioare.
Art. 12. — Dispoziții finale
Prezenta convenție constituie titlu executoriu, după
învestirea cu formulă executorie în condițiile Codului de
procedură civilă.
Prezenta convenție a fost încheiată în două exemplare, câte
unul pentru fiecare parte.

Ordonator,

Beneficiar,

.......................

........................

16

MONITORUL OFICIAL AL ROMÂNIEI, PARTEA I, Nr. 47/19.I.2011

MINISTERUL FINANȚELOR PUBLICE

ORDIN
privind indicele de inflație utilizat pentru actualizarea plăților anticipate
în contul impozitului pe profit anual
Având în vedere prevederile art. 10 alin. (4) din Hotărârea Guvernului nr. 34/2009 privind organizarea și funcționarea
Ministerului Finanțelor Publice, cu modificările și completările ulterioare, precum și prevederile art. 34 alin. (1), (6) și (14) din Legea
nr. 571/2003 privind Codul fiscal, cu modificările și completările ulterioare,
ministrul finanțelor publice emite următorul ordin:
Art. 1. — Pentru anul fiscal 2011, indicele de inflație utilizat
pentru actualizarea plăților anticipate în contul impozitului pe
profit anual este 3,2%.
Art. 2. — Direcția legislație impozite directe, direcțiile
generale ale finanțelor publice județene și a municipiului

București, precum și Direcția generală de administrare a marilor
contribuabili vor duce la îndeplinire prevederile prezentului
ordin.
Art. 3. — Prezentul ordin se publică în Monitorul Oficial al
României, Partea I.

Ministrul finanțelor publice,
Gheorghe Ialomițianu

București, 11 ianuarie 2011.
Nr. 55.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 47/19.I.2011 conține 16 pagini.

Prețul: 3,20 lei

&JUYDGY|449312]
ISSN 1453—4495

