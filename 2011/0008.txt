PARTEA I

Anul 179 (XXIII) — Nr. 8

Miercuri, 5 ianuarie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 1.435 din 4 noiembrie 2010 referitoare la excepția
de neconstituționalitate a dispozițiilor art. 4142 alin. 3
din Codul de procedură penală ................................
2–3
Decizia nr. 1.503 din 18 noiembrie 2010 referitoare la excepția
de neconstituționalitate a dispozițiilor art. 63 alin. 2 și
art. 65 alin. 1 din Codul de procedură penală ............
3–4
Decizia nr. 1.506 din 18 noiembrie 2010 referitoare la excepția
de neconstituționalitate a dispozițiilor art. 281 pct. 1
lit. b) din Codul de procedură penală ........................
4–5
Decizia nr. 1.526 din 25 noiembrie 2010 referitoare la excepția
de neconstituționalitate a dispozițiilor art. 360 alin. 3
din Codul de procedură penală ..................................
6–7
Decizia nr. 1.529 din 25 noiembrie 2010 referitoare la excepția
de neconstituționalitate a dispozițiilor art. 6 alin. 1 și 4,
art. 70 alin. 2, art. 171 alin. 1 și ale art. 224 alin. 1 și 3
din Codul de procedură penală ..................................
7–8
Decizia nr. 1.531 din 25 noiembrie 2010 referitoare la excepția
de neconstituționalitate a dispozițiilor art. 16 alin. 3 din
Codul de procedură penală ......................................
9–10
Decizia nr. 1.533 din 25 noiembrie 2010 referitoare la excepția
de neconstituționalitate a dispozițiilor art. 38510 alin. 2
din Codul de procedură penală .................................. 10–11
Decizia nr. 1.538 din 25 noiembrie 2010 referitoare la excepția
de neconstituționalitate a dispozițiilor art. 386 alin. 1
lit. a) și art. 387 alin. 1 din Codul de procedură penală 11–12
Decizia nr. 1.543 din 25 noiembrie 2010 referitoare la excepția
de neconstituționalitate a dispozițiilor art. 2781 alin. 10
din Codul de procedură penală .................................. 13–14
ACTE ALE CAMEREI AUDITORILOR FINANCIARI
DIN ROMÂNIA
176/2010. — Hotărâre privind aprobarea Procedurilor pentru
acreditarea societăților de audit organizatoare
de cursuri de pregătire profesională ..........................

14–16

2

MONITORUL OFICIAL AL ROMÂNIEI, PARTEA I, Nr. 8/5.I.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.435
din 4 noiembrie 2010

referitoare la excepția de neconstituționalitate a dispozițiilor art. 4142 alin. 3
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 4142 alin. 3 din Codul de procedură penală,
excepție ridicată de Elisabeta Maria Torja în Dosarul
nr. 11.634/296/2009 al Judecătoriei Satu Mare.
La apelul nominal se prezintă personal autorul excepției și
asistat de apărătorul ales, domnul avocat Gheorghe Bîrsan, din
cadrul Baroului București, cu delegație la dosar. Se constată
lipsa celorlalte părți, față de care procedura de citare a fost legal
îndeplinită.
La dosar autorul excepției a depus concluzii scrise prin care
solicită admiterea excepției.
Cauza fiind în stare de judecată, președintele acordă
cuvântul reprezentantului autorului excepției, care pune
concluzii de admitere a acesteia, reiterând motivele invocate cu
prilejul sesizării Curții Constituționale.
Autorul excepției, Elisabeta Maria Torja, nu are nimic în plus
de susținut față de concluziile apărătorului său.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
deoarece autorul excepției nu este nemulțumit de reglementarea
criticată, ci de modul de interpretare dat acesteia printr-un recurs
pronunțat în interesul legii.
C U R T E A,

având în vedere actele și lucrările dosarului, constată
următoarele:
Prin Încheierea din 15 martie 2010, pronunțată în Dosarul
nr. 11.634/296/2009, Judecătoria Satu Mare a sesizat Curtea
Constituțională cu excepția de neconstituționalitate a
prevederilor art. 4142 alin. 3 din Codul de procedură penală,
excepție ridicată de Elisabeta Maria Torja.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 1 alin. (4) referitoare la
principiul separației și echilibrului puterilor în stat, art. 21
referitoare la Accesul liber la justiție, art. 126 alin. (3) referitoare
la rolul Înaltei Curți de Casație și Justiție de a asigura
interpretarea și aplicarea unitară a legii și art. 148 referitoare la

integrarea în Uniunea Europeană. Astfel, prin Decizia nr. XVII
din 19 martie 2007, Înalta Curte de Casație și Justiție a hotărât
că cererea de revizuire îndreptată împotriva unei hotărâri
judecătorești definitive, pronunțate în temeiul art. 2781 alin. 8
lit. a) și b) este inadmisibilă. Or, prin această decizie instanța
supremă a încălcat normele constituționale menționate mai sus,
motiv pentru care autorul solicită Curții să analizeze necesitatea
conformității deciziilor pronunțate în această procedură cu
dispozițiile Legii fundamentale.
Judecătoria Satu Mare opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părților, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 4142 alin. 3 referitoare la Recursul în interesul
legii din Codul de procedură penală, care au următorul conținut:
— Art. 4142 alin. 3: ăSoluțiile se pronunță numai în interesul
legii, nu au efect asupra hotărârilor judecătorești examinate și
nici cu privire la situația părților din acele procese. Dezlegarea
dată problemelor de drept judecate este obligatorie pentru
instanțe.”
Examinând excepția de neconstituționalitate, Curtea
constată că autorul excepției este nemulțumit nu de
reglementarea contestată, ci de împrejurarea că, în temeiul
art. 4142 din Codul de procedură penală, Înalta Curte de Casație și
Justiție poate pronunța decizii care prin conținutul lor afectează
norme ori principii prevăzute de Legea fundamentală. Or, potrivit
art. 146 din Constituție și art. 3 alin. (1) din Legea nr. 47/1992,
republicată, Curtea Constituțională se pronunță numai în limitele
acolo stabilite, neputând cenzura hotărâri pronunțate de
instanțele de judecată prevăzute de lege ori de Înalta Curte de
Casație și Justiție.
Pe cale de consecință, prezenta excepție urmează a fi
respinsă ca inadmisibilă.

MONITORUL OFICIAL AL ROMÂNIEI, PARTEA I, Nr. 8/5.I.2011

3

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 4142 alin. 3 din Codul de procedură penală,
excepție ridicată de Elisabeta Maria Torja în Dosarul nr. 11.634/296/2009 al Judecătoriei Satu Mare.
Definitivă și general obligatorie.
Pronunțată în ședința publică din data de 4 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.503
din 18 noiembrie 2010

referitoare la excepția de neconstituționalitate a dispozițiilor art. 63 alin. 2 și art. 65 alin. 1
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 63 alin. 2 și art. 65 alin. 1 din Codul de
procedură penală, excepție ridicată de Șerban Ștefan în Dosarul
nr. 1.241/231/2008 al Tribunalului Vrancea — Secția penală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
arătând că dispozițiile legale criticate nu încalcă prevederile
constituționale invocate de autorul excepției.
C U R T E A,

având în vedere actele și lucrările dosarului, reține următoarele:
Prin Încheierea din 1 martie 2010, pronunțată în Dosarul
nr. 1.241/231/2008, Tribunalul Vrancea — Secția penală a
sesizat Curtea Constituțională cu excepția de
neconstituționalitate a dispozițiilor art. 63 alin. 2 și art. 65
alin. 1 din Codul de procedură penală, excepție ridicată de
Șerban Ștefan.
În motivarea excepției de neconstituționalitate se susține,
în esență, că textele de lege criticate sunt neconstituționale,
deoarece reglementează în competența procurorului aprecierea
și administrarea probelor, atribuindu-i astfel acestuia,
deopotrivă, funcțiile de urmărire penală și instrumentare,
conferindu-i atât calitatea de reprezentant al Ministerului Public,

cât și pe cea de judecător de instrucție. Or, procurorul nu are
calitatea de ămagistrat” în sensul Convenției pentru apărarea
drepturilor omului și a libertăților fundamentale. Ca urmare,
probele administrate de procuror sunt nelegale și nu pot fi
folosite în procesul penal.
Tribunalul Vrancea — Secția penală apreciază că excepția
de neconstituționalitate invocată în cauză este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției îl constituie dispozițiile art. 63 alin. 2 și
art. 65 alin. 1 din Codul de procedură penală, având următorul
cuprins:
— Art. 63 alin. 2: ăProbele nu au valoare mai dinainte
stabilită. Aprecierea fiecărei probe se face de organul de
urmărire penală sau de instanța de judecată în urma examinării
tuturor probelor administrate, în scopul aflării adevărului.”;
— Art. 65 alin. 1: ăSarcina administrării probelor în procesul
penal revine organului de urmărire penală și instanței de
judecată.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 1 alin. (4) privind separația puterilor în stat, celor

4

MONITORUL OFICIAL AL ROMÂNIEI, PARTEA I, Nr. 8/5.I.2011

ale art. 21 alin. (3) privind dreptul la un proces echitabil, precum
și celor ale art. 131 alin. (1) și (3) privind rolul Ministerului Public.
Examinând excepția de neconstituționalitate, astfel cum a
fost formulată, Curtea reține următoarele:
Prerogativele încredințate procurorului de către legiuitor
privind administrarea și aprecierea probelor în cursul urmăririi
penale, reprezintă o expresie a rolului Ministerului Public, stabilit
de prevederile art. 131 din Constituție, republicată, iar nu o
încălcare a acestor dispoziții constituționale, așa cum
neîntemeiat susține autorul excepției de neconstituționalitate.
Potrivit Constituției, Ministerul Public este o parte componentă
a autorității judecătorești, și nu a puterii executive sau a
administrației publice. În calitatea sa de reprezentant al
intereselor generale ale societății și de apărător al ordinii de
drept, al drepturilor și libertăților cetățenilor, Ministerului Public,
prin procurori, îi revine sarcina ca în faza de urmărire penală să
caute, să administreze și să aprecieze probele care servesc la
constatarea existenței sau inexistenței infracțiunii, la
identificarea persoanei care a săvârșit-o și la cunoașterea
tuturor împrejurărilor pentru justa soluționare a cauzei. Câtă
vreme instanța de judecată, iar nu procurorul, este cea care
urmează să pronunțe o hotărâre în cauza dedusă judecății, atât
cu prilejul soluționării fondului litigiului, cât și în cadrul recursului,

nu poate fi primită nici susținerea potrivit căreia textele de lege
criticate încalcă principiul separației puterilor în stat.
Tot astfel, nu se poate reține nici critica dispozițiilor art. 63
alin. 2 și art. 65 alin. 1 din Codul de procedură penală în raport
cu prevederile constituționale care consacră dreptul părții la un
proces echitabil, întrucât dreptul învinuitului sau al inculpatului
de a propune probe și de a cere administrarea lor se păstrează
în tot cursul urmăririi penale, precum și în cursul judecății, când
acesta poate să solicite respingerea probelor cerute de procuror
și de părți, ca o consecință a dreptului său de a-și susține
nevinovăția. Mai mult, în faza de judecată probele sunt
percepute nemijlocit cu participarea activă a părților și a
procurorului, sunt completate și discutate în contradictoriu. Cu
ocazia deliberării, instanța judecătorească este cea care face
aprecierea definitivă a probelor, care, în conformitate cu
dispozițiile art. 63 alin. 2 teza întâi din Codul de procedură
penală, nu au valoare mai dinainte stabilită.
Aceste considerente au fundamentat soluția de respingere a
excepției de neconstituționalitate a acelorași dispoziții legale,
pronunțată de Curtea Constituțională prin Decizia nr. 343 din
21 septembrie 2004, publicată în Monitorul Oficial al României,
Partea I, nr. 980 din 25 octombrie 2004, fiind valabile și în
prezenta cauză, deoarece nu au intervenit elemente noi.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 63 alin. 2 și art. 65 alin. 1 din Codul de
procedură penală, excepție ridicată de Șerban Ștefan în Dosarul nr. 1.241/231/2008 al Tribunalului Vrancea — Secția penală.
Definitivă și general obligatorie.
Pronunțată în ședința publică din data de 18 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 1.506
din 18 noiembrie 2010

referitoare la excepția de neconstituționalitate a dispozițiilor art. 281 pct. 1 lit. b)
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 281 alin. 1 lit. b) din Codul de procedură

penală, excepție ridicată de Mircea Dorin Mischian în Dosarul
nr. 2.103/33/2009 al Curții de Apel Cluj — Secția penală și de
minori.
La apelul nominal lipsește autorul excepției, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
arătând că dispozițiile legale criticate nu încalcă prevederile
constituționale invocate de autorul excepției.
C U R T E A,

având în vedere actele și lucrările dosarului, reține următoarele:
Prin Încheierea din 25 februarie 2010, pronunțată în Dosarul
nr. 2.103/33/2009, Curtea de Apel Cluj — Secția penală și de

MONITORUL OFICIAL AL ROMÂNIEI, PARTEA I, Nr. 8/5.I.2011
minori a sesizat Curtea Constituțională cu excepția de
neconstituționalitate a dispozițiilor art. 281 alin. 1 lit. b) din
Codul de procedură penală, excepție ridicată de Mircea Dorin
Mischian.
În motivarea excepției de neconstituționalitate se susține,
în esență, că, prin aplicarea normelor criticate se instituie o
inegalitate de tratament juridic, fără nicio justificare obiectivă și
rezonabilă. Se arată în acest sens că orice persoană care a
comis, în aceleași împrejurări, o faptă similară cu cea săvârșită
de autorul excepției, însă nu avea calitate de avocat la
momentul sesizării instanței de judecată, ca acesta, va fi supusă
regulilor de judecată obișnuite, beneficiind, printre altele, de
3 grade de jurisdicție. Profesia de avocat este o profesie liberală,
spre deosebire de alte funcții care implică exercițiul autorității de
stat, iar privarea de o cale de atac în această situație nu își
găsește o justificare în sensul normelor constituționale și din
actele internaționale invocate. Orice persoană condamnată are
dreptul la examinarea cauzei sub toate aspectele, or, în cazul
unui inculpat care are calitatea de avocat, acest drept lipsește.
Curtea de Apel Cluj — Secția penală și de minori
apreciază că excepția invocată nu este întemeiată, deoarece
dispozițiile criticate sunt în acord cu Legea fundamentală.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției îl constituie dispozițiile art. 281 pct. 1 lit. b)
din Codul penal, potrivit cărora: ăCurtea de Apel:
1. judecă în primă instanță: [...] b) infracțiunile săvârșite de
judecătorii de la judecătorii și tribunale și de procurorii de la
parchetele care funcționează pe lângă aceste instanțe, precum
și de avocați, notari publici, executori judecătorești și de
controlorii financiari ai Curții de Conturi.”

5

În opinia autorului excepției, prevederile de lege criticate
contravin dispozițiilor constituționale ale art. 16 privind Egalitatea
în drepturi, art. 21 privind Accesul liber la justiție și dreptul la un
proces echitabil, art. 124 privind Înfăptuirea justiției, precum și
celor ale art. 20, cu raportare la art. 6 din Convenția pentru
apărarea drepturilor omului și a libertăților fundamentale privind
dreptul la un proces echitabil și la art. 1 din Protocolul nr. 12 la
aceeași Convenție, privind interzicerea generală a discriminării.
Examinând excepția de neconstituționalitate, astfel cum a
fost formulată, se constată că aceasta este neîntemeiată și
urmează a fi respinsă.
Astfel, dispozițiile art. 281 alin. 1 lit. b) din Codul de procedură
penală nu aduc atingere prevederilor art. 16 din Legea
fundamentală, respectiv celor ale art. 1 din Protocolul nr. 12 la
Convenția pentru apărarea drepturilor omului și a libertăților
fundamentale, întrucât, așa cum a statuat în mod constant
Curtea Constituțională în jurisprudența sa, nu este contrară
principiului egalității în drepturi a cetățenilor instituirea unor
reguli speciale, inclusiv în ceea ce privește căile de atac, câtă
vreme ele asigură egalitatea juridică a cetățenilor în utilizarea
lor.
De asemenea, textul de lege criticat nu contravine liberului
acces la justiție, dreptului la un proces echitabil sau regulilor
care guvernează înfăptuirea justiției. Aceasta întrucât instituirea
unor reguli de competență după calitatea persoanei nu
îngrădește dreptul persoanelor, în speță al avocaților, de a se
adresa instanțelor judecătorești și de a beneficia de drepturile și
garanțiile procesuale instituite prin lege, în cadrul unui proces
public, judecat de către o instanță independentă, imparțială și
stabilită prin lege, într-un termen rezonabil, condiții care sunt
asigurate și în situația judecării cauzelor în primă instanță de
către curțile de apel. Totodată, acest text de lege asigură dreptul
la două grade de jurisdicție în materie penală, reglementat de
art. 2 din Protocolul nr. 7 adițional la Convenția pentru apărarea
drepturilor omului și a libertăților fundamentale.
În același sens Curtea s-a mai pronunțat, de exemplu, prin
Decizia nr. 138 din 21 februarie 2008, publicată în Monitorul
Oficial al României, Partea I, nr. 211 din 19 martie 2008, și prin
Decizia nr. 637 din 29 mai 2008, publicată în Monitorul Oficial al
României, Partea I, nr. 473 din 26 iunie 2008, prin care a respins
excepția de neconstituționalitate a acelorași dispoziții legale,
criticate în raport cu aceleași prevederi constituționale, cu
argumente similare. Întrucât nu au intervenit elemente noi, de
natură să determine reconsiderarea jurisprudenței Curții, atât
soluția, cât și considerentele deciziilor menționate își păstrează
valabilitatea și în cauza de față.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 281 alin. 1 lit. b) din Codul de procedură
penală, excepție ridicată de Mircea Dorin Mischian în Dosarul nr. 2.103/33/2009 al Curții de Apel Cluj — Secția penală și de minori.
Definitivă și general obligatorie.
Pronunțată în ședința publică din data de 18 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

6

MONITORUL OFICIAL AL ROMÂNIEI, PARTEA I, Nr. 8/5.I.2011
CURTEA CONSTITUȚIONALĂ

D E C I Z I A Nr. 1.526
din 25 noiembrie 2010

referitoare la excepția de neconstituționalitate a dispozițiilor art. 360 alin. 3
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 360 alin. 3 din Codul de procedură penală,
excepție ridicată de Constantin Florin Nicolau, Gheorghe
Nicolau și Lucian Ioan Nicolau în Dosarul nr. 8.037/245/2005 al
Tribunalului Iași — Secția penală.
La apelul nominal lipsesc părțile, față de care procedura de
citare a fost legal îndeplinită.
La dosar partea Agenția Națională de Administrare Fiscală a
depus concluzii scrise prin care solicită respingerea ca
neîntemeiată a excepției de neconstituționalitate.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 15 decembrie 2009, pronunțată în
Dosarul nr. 8.037/245/2005, Tribunalul Iași — Secția penală a
sesizat Curtea Constituțională cu excepția de
neconstituționalitate a prevederilor art. 360 alin. 3 din Codul
de procedură penală, excepție ridicată de Constantin Florin
Nicolau, Gheorghe Nicolau și Lucian Ioan Nicolau.
În motivarea excepției de neconstituționalitate autorii
acesteia susțin că prevederile legale menționate încalcă
dispozițiile constituționale ale art. 16 alin. (1) referitoare la
egalitatea cetățenilor în fața legii, art. 24 alin. (1) referitoare la
garantarea dreptului la apărare și art. 20 alin. (2) referitoare la
tratatele internaționale privind drepturile omului, precum și ale
art. 6 paragraful 3 lit. b) din Convenția pentru apărarea
drepturilor omului și a libertăților fundamentale referitoare la
drepturile oricărui acuzat, deoarece inculpații din cauzele penale
sunt tratați în mod diferit în funcție de starea lor de libertate ori
deținere. De asemenea, în opinia lor, accesul liber și
nerestricționat la actele dosarului nu presupune exclusiv dreptul
de ăa citi” pe un colț de masă, alături de alți zeci de oameni care
circulă în jur și depun diverse cereri, ci libertatea de a studia în
condiții nerestricționate de timp și spațiu.
Tribunalul Iași — Secția penală opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 360 alin. 3 din Codul de procedură penală —
Comunicarea hotărârii, care au următorul conținut: ăDupă
redactarea hotărârii, inculpaților prevăzuți în alineatul precedent
li se comunică copii de pe aceasta.”
Autorii excepției de neconstituționalitate susțin că prin
dispozițiile legale criticate sunt încălcate prevederile
constituționale ale art. 16 alin. (1) referitoare la egalitatea
cetățenilor în fața legii, art. 24 alin. (1) referitoare la garantarea
dreptului la apărare și art. 20 alin. (2) referitoare la tratatele
internaționale privind drepturile omului, precum și ale art. 6
paragraful 3 lit. b) din Convenția pentru apărarea drepturilor
omului și a libertăților fundamentale referitoare la drepturile
oricărui acuzat.
Examinând excepția de neconstituționalitate, Curtea
constată că prevederile legale criticate sunt norme de
procedură, stabilite de legiuitor în temeiul prerogativelor
conferite de art. 126 alin. (2) din Constituție.
Astfel, faptul că, potrivit reglementării criticate, copie de pe
hotărâre se comunică numai inculpaților deținuți sau aflați în
vreuna dintre situațiile prevăzute de art. 171 alin. 2 din Codul de
procedură penală ori celor care au lipsit de la pronunțare nu este
de natură să aducă atingere dreptului la apărare, respectiv
dreptului la un proces echitabil al acestora, câtă vreme părțile,
fiind prezente, au posibilitatea să cunoască soluția instanței și să
acționeze în consecință, exercitându-și fără nicio îngrădire
drepturile procesuale prevăzute de lege.
De asemenea, nu poate fi reținută nici pretinsa încălcare a
egalității în drepturi, întrucât, potrivit unei constante
jurisprudențe, egalitate nu înseamnă uniformitate, astfel încât la
situații diferite regimul juridic aplicabil nu poate fi decât diferit.
Situația diferită a părților prezente la dezbateri sau la pronunțare
și care, în cunoștință de cauză, pot să promoveze căile de atac
împotriva hotărârii pronunțate justifică un tratament juridic diferit.
De altfel, instituirea regulilor de desfășurare a procesului în
fața instanțelor judecătorești este de competența exclusivă a
legiuitorului. Acesta este sensul art. 129 din Constituție, text care
face referire la ăcondițiile legii”, atunci când reglementează
exercitarea căilor de atac, ca de altfel și al art. 126 alin. (2) din
Constituție, care, referindu-se la competența instanțelor
judecătorești și la procedura de judecată, stabilește că acestea
ăsunt prevăzute numai prin lege”.
De asemenea, prevederile de lege criticate nu încalcă dreptul
la un proces echitabil, reglementat de prevederile art. 21 din
Constituție, întrucât nu suprimă dreptul părților interesate de a-și
exercita drepturile procesuale.
Cât privește critica referitoare la starea de fapt existentă,
potrivit căreia în cadrul anumitor instanțe modalitatea concretă
de acces la actele din dosar este nesatisfăcătoare, Curtea
constată că excedează controlului pe care aceasta are

MONITORUL OFICIAL AL ROMÂNIEI, PARTEA I, Nr. 8/5.I.2011
competența să îl exercite și privește cu precădere aspecte
organizatorice de logistică. Faptul că o parte sau alta este
nemulțumită de condițiile concrete de acces la dosar nu este o
consecință a textului legal contestat.
În sfârșit, dintr-o altă perspectivă, Curtea constată că
excepția tinde, prin critica formulată, să solicite Curții
completarea dispozițiilor legale cu norme potrivit cărora ar trebui

7

instituită obligativitatea comunicării copiilor de pe hotărâri tuturor
părților. Or, potrivit art. 2 alin. (3) din Legea nr. 47/1992 privind
organizarea și funcționarea Curții Constituționale, aceasta ăse
pronunță numai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului”.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 360 alin. 3 din Codul de procedură penală,
excepție ridicată de Constantin Florin Nicolau, Gheorghe Nicolau și Lucian Ioan Nicolau în Dosarul nr. 8.037/245/2005 al
Tribunalului Iași — Secția penală.
Definitivă și general obligatorie.
Pronunțată în ședința publică din data de 25 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 1.529
din 25 noiembrie 2010

referitoare la excepția de neconstituționalitate a dispozițiilor art. 6 alin. 1 și 4, art. 70 alin. 2,
art. 171 alin. 1 și ale art. 224 alin. 1 și 3 din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Tudorel Toader
Marieta Safta

— președinte
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 6 alin. 1 și 4, art. 70 alin. 2, art. 171 alin. 1 și
ale art. 224 alin. 1 și 3 din Codul de procedură penală, excepție
ridicată de Istvan Balla în Dosarul nr. 1.955/255/2009 al
Judecătoriei Marghita.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul Ministerului Public, care pune concluzii de respingere
a excepției de neconstituționalitate, arătând că dispozițiile legale
criticate nu încalcă prevederile constituționale invocate de
autorul excepției.
C U R T E A,

având în vedere actele și lucrările dosarului, reține următoarele:
Prin Încheierea din 9 februarie 2010, pronunțată în Dosarul
nr. 1.955/255/2009, Judecătoria Marghita a sesizat Curtea
Constituțională cu excepția de neconstituționalitate a
dispozițiilor art. 6 alin. 1 și 4, art. 70 alin. 2, art. 171 alin. 1 și
ale art. 224 alin. 1 și 3 din Codul de procedură penală,
excepție ridicată de Istvan Balla.

În motivarea excepției de neconstituționalitate autorul
acesteia susține, în esență, că dispozițiile legale criticate încalcă
dreptul la un proces echitabil, precum și dreptul la apărare,
ăatâta timp cât aceste drepturi nu sunt conferite decât după
începerea urmăririi penale”. Se arată în acest sens că, ăîn faza
actelor premergătoare, făptuitorul, fie personal, fie prin
intermediul apărătorului său, nu are dreptul să asiste la niciunul
dintre actele care se efectuează până la începerea urmăririi
penale”. De asemenea, consideră că ătoate aceste acte
efectuate în cursul urmăririi penale, fără o minimă garanție a
dreptului la apărare, nu ar trebui să poată fi valorificate prin
intermediul unui proces-verbal, în condițiile art. 224 alin. 3 din
Codul de procedură penală”. Se apreciază că ădreptul la apărare
trebuie să fie recunoscut încă din momentul audierii persoanei
bănuite de săvârșirea unei infracțiuni [...], chiar dacă, din punct
de vedere formal, nu a fost începută urmărirea penală”.
Judecătoria Marghita apreciază că excepția de
neconstituționalitate invocată în cauză este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale

8

MONITORUL OFICIAL AL ROMÂNIEI, PARTEA I, Nr. 8/5.I.2011

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 6 alin. 1 și 4, art. 70 alin. 2, art. 171 alin. 1 și ale
art. 224 alin. 1 și 3 din Codul de procedură penală, având
următorul cuprins:
— Art. 6 alin. 1 și 4: ăDreptul de apărare este garantat
învinuitului, inculpatului și celorlalte părți în tot cursul procesului
penal. [...]
Orice parte are dreptul sa fie asistată de apărător în tot cursul
procesului penal.”;
— Art. 70 alin. 2: ăÎnvinuitului sau inculpatului i se aduc apoi
la cunoștință fapta care formează obiectul cauzei, încadrarea
juridică a acesteia, dreptul de a avea un apărător, precum și
dreptul de a nu face nicio declarație, atrăgându-i-se totodată
atenția că ceea ce declară poate fi folosit împotriva sa. Dacă
învinuitul sau inculpatul dă o declarație, i se pune în vedere să
declare tot ce știe cu privire la fapta și la învinuirea ce i se aduce
în legătură cu aceasta.”;
— Art. 171 alin. 1: ăÎnvinuitul sau inculpatul are dreptul să fie
asistat de apărător în tot cursul urmăririi penale și al judecății, iar
organele judiciare sunt obligate să-i aducă la cunoștință acest
drept”;
— Art. 224 alin. 1 și 3: ăÎn vederea începerii urmăririi penale,
organul de urmărire penală poate efectua acte
premergătoare. [...]
Procesul-verbal prin care se constată efectuarea unor acte
premergătoare poate constitui mijloc de probă.”
În motivarea excepției se invocă prevederile constituționale
ale art. 21 alin. (1) și (3) privind liberul acces la justiție și dreptul
la un proces echitabil, ale art. 24 privind dreptul la apărare,
precum și ale art. 53 alin. (1) și (2) privind restrângerea
exercițiului unor drepturi sau libertăți, cu raportare la art. 6
paragraful 1 și paragraful 3 lit. c) și d) din Convenția pentru
apărarea drepturilor omului și a libertăților fundamentale privind
dreptul la un proces echitabil.
Examinând excepția de neconstituționalitate astfel cum a fost
formulată, se constată că dispozițiile de lege criticate au mai fost
supuse controlului Curții, din perspectiva unor critici similare.
Astfel, cu prilejul pronunțării Deciziei nr. 647 din 28 aprilie
2009, publicată în Monitorul Oficial al României, Partea I, nr. 391
din 10 iunie 2009, Curtea Constituțională, respingând ca
neîntemeiată excepția de neconstituționalitate a dispozițiilor
art. 6 alin. 1 și 4, art. 70 alin. 2, art. 171 alin. 1 și art. 224 alin. 1

și 3 din Codul de procedură penală, a statuat, între altele, că
ăActele premergătoare au o natură proprie, care nu poate fi
identificată sau subsumată naturii precise și bine determinate a
altor instituții. Așa cum rezultă din chiar denumirea lor, acestea
premerg faza de urmărire penală, având un caracter de
anterioritate desprins din scopul instituirii lor, și anume acela de
a completa informațiile organelor de urmărire penală, de a
verifica informațiile deținute și de a fundamenta convingerea
organului de cercetare penală ori procurorului cu privire la
oportunitatea începerii ori neînceperii urmăririi penale. Așa fiind,
aceste acte, prin conținutul lor, au un caracter sui generis, limitat
însă de atingerea scopului. Abia dincolo de această graniță se
poate vorbi de o împingere într-un cadru extraprocesual al
actelor care trebuie îndeplinite sub hegemonia garanțiilor
impuse de faza urmăririi penale. [...] Faptul că aceste acte
capătă relevanță juridică prin consemnarea într-un
proces-verbal care constituie mijloc de probă nu este de natură
a afecta drepturile invocate, cu precădere dreptul la apărare,
deoarece partea interesată are la îndemână o suită de garanții
procesuale pentru a contesta temeinicia acestora”.
Prin Decizia nr. 141 din 5 octombrie 1999, publicată în
Monitorul Oficial al României, Partea I, nr. 585 din 30 noiembrie
1999, pronunțându-se asupra constituționalității art. 6 și art. 171
alin. 1 din Codul de procedură penală, Curtea a reținut că
ăgarantarea dreptului la apărare nu se poate asigura în afara
procesului penal, înainte de începerea urmăririi penale, când
făptuitorul nu are calitatea procesuală de învinuit sau
inculpat. [...] Efectuarea de către organele de urmărire penală a
unor acte premergătoare, anterior începerii urmăririi penale, în
vederea strângerii datelor necesare declanșării procesului, nu
reprezintă momentul începerii procesului penal și se efectuează
tocmai pentru a se constata dacă sunt sau nu temeiuri pentru
începerea procesului penal”. S-a mai reținut, de asemenea, că,
deși, ăîn conformitate cu prevederile art. 224 din Codul de
procedură penală, procesul-verbal prin care se constată
efectuarea unor acte premergătoare poate constitui mijloc de
probă, dreptul la apărare al învinuitului nu poate fi considerat ca
fiind încălcat, pentru că acesta are posibilitatea de a-l combate
cu alt mijloc de probă”, atunci când instanța ar înțelege să îi dea
eficiență.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate, care au
fundamentat și soluția pronunțată de Curtea Constituțională prin
Decizia nr. 995 din 8 iulie 2010, publicată în Monitorul Oficial al
României, Partea I, nr. 594 din 23 august 2010, cu privire la o
excepție de neconstituționalitate similară, își păstrează
valabilitatea și în cauza de față.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 6 alin. 1 și 4, art. 70 alin. 2, art. 171 alin. 1
și ale art. 224 alin. 1 și 3 din Codul de procedură penală, excepție ridicată de Istvan Balla în Dosarul nr. 1.955/255/2009 al
Judecătoriei Marghita.
Definitivă și general obligatorie.
Pronunțată în ședința publică din data de 25 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 8/5.I.2011

9

CURTEA CONSTITUȚIONALĂ

D E C I Z I A Nr. 1.531
din 25 noiembrie 2010

referitoare la excepția de neconstituționalitate a dispozițiilor art. 16 alin. 3
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 16 alin. 3 din Codul de procedură penală,
excepție ridicată de SSIF Broker — S.A. Cluj-Napoca în Dosarul
nr. 3.203/211/2010 al Judecătoriei Cluj-Napoca.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 4 martie 2010, pronunțată în Dosarul
nr. 3.203/211/2010, Judecătoria Cluj-Napoca a sesizat Curtea
Constituțională cu excepția de neconstituționalitate a
prevederilor art. 16 alin. 3 din Codul de procedură penală,
excepție ridicată de SSIF Broker — S.A. Cluj-Napoca.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 16 referitoare la Egalitatea în
drepturi, art. 21 referitoare la Accesul liber la justiție, art. 24
referitoare la Dreptul la apărare, art. 124 referitoare la
Înfăptuirea justiției și ale art. 20 referitoare la Tratatele
internaționale privind drepturile omului, raportate la art. 6 din
Convenția pentru apărarea drepturilor omului și a libertăților
fundamentale, referitoare la Dreptul la un proces echitabil, în
măsura în care limitează drepturile părții responsabile civilmente
doar la acțiunea civilă, îngrădind drepturile acesteia în ce
privește acțiunea penală.
Judecătoria Cluj-Napoca opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 16 alin. 3, cu denumirea marginală Partea
responsabilă civilmente, din Codul de procedură penală, care
au următorul conținut: ăPartea responsabilă civilmente are, în
ce privește acțiunea civilă, toate drepturile pe care legea le
prevede pentru învinuit sau inculpat.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 16 referitoare la Egalitatea în drepturi,
art. 21 referitoare la Accesul liber la justiție, art. 24 referitoare la
Dreptul la apărare, art. 124 referitoare la Înfăptuirea justiției și
ale art. 20 referitoare la Tratatele internaționale privind drepturile
omului, raportate la art. 6 din Convenția pentru apărarea
drepturilor omului și a libertăților fundamentale, referitoare la
Dreptul la un proces echitabil.
Examinând excepția de neconstituționalitate, Curtea
constată că, potrivit art. 16 alin. 2 și 3 din Codul de procedură
penală, partea responsabilă civilmente poate interveni în proces
până la terminarea cercetării judecătorești, bucurându-se de
aceleași garanții procesuale pe care legea le oferă învinuitului
sau inculpatului. Așa fiind, nu poate fi primită critica autorului
excepției potrivit căreia partea responsabilă civilmente nu își
poate formula o apărare conformă cu procesul echitabil,
deoarece exercitarea acțiunii civile, cu excepția cazurilor
prevăzute de art. 17 din Codul de procedură penală, este în
strânsă legătură cu manifestarea univocă de voință a părții
vătămate de a se constitui parte civilă și pentru care, potrivit
art. 15 alin. 2 din același cod, legea procesual penală prevede
același moment până la care poate pretinde tragerea la
răspundere civilă a inculpatului, respectiv a părții responsabile
civilmente. Iată deci că, sub aspectul responsabilității, potrivit
legii penale, toate părțile interesate beneficiază de aceleași
garanții procesuale conforme cu conceptul de proces echitabil.
De asemenea, potrivit art. 362 alin. 1 lit. d) și art. 3852 din
Codul de procedură penală, partea responsabilă civilmente
poate face atât apel, cât și recurs nu numai în ce privește latura
civilă, ci și în ce privește latura penală, tocmai în considerarea
prezervării drepturilor constituționale pretins încălcate. De altfel,
potrivit art. 173 alin. 1 din Codul de procedură penală,
ăApărătorul [...] părții responsabile civilmente are dreptul să
asiste la efectuarea oricărui act de urmărire penală și poate
formula cereri și depune memorii”.
Așa fiind, textul de lege criticat nu încalcă nici dreptul la
apărare, întrucât nu împiedică în niciun fel părțile responsabile
civilmente să fie asistate de apărător.
Încălcarea principiului egalității în drepturi există atunci când
se aplică un tratament juridic diferit unor subiecte de drept aflate
în situații identice sau similare. Or, dispozițiile procedural penale
care reglementează instituția părții responsabile civilmente se
aplică în mod egal tuturor celor aflați în aceeași situație juridică,
fără privilegii sau discriminări pe considerente arbitrare, astfel
încât nu poate fi reținută critica întemeiată pe dispozițiile art. 16
din Constituție, care consacră egalitatea cetățenilor în fața legii.

10

MONITORUL OFICIAL AL ROMÂNIEI, PARTEA I, Nr. 8/5.I.2011

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 16 alin. 3 din Codul de procedură penală,
excepție ridicată de SSIF Broker — S.A. Cluj-Napoca în Dosarul nr. 3.203/211/2010 al Judecătoriei Cluj-Napoca.
Definitivă și general obligatorie.
Pronunțată în ședința publică din data de 25 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 1.533
din 25 noiembrie 2010

referitoare la excepția de neconstituționalitate a dispozițiilor art. 38510 alin. 2
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 38510 alin. 2 din Codul de procedură penală,
excepție ridicată de Silvia Corina Moldovanu în Dosarul
nr. 5.503/301/2008 (2.899/2009) al Curții de Apel București —
Secția a II-a penală și pentru cauze cu minori și de familie.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 19 aprilie 2010, pronunțată în Dosarul
nr. 5503/301/2008, Curtea de Apel București — Secția a II-a
penală și pentru cauze cu minori și de familie a sesizat
Curtea Constituțională cu excepția de neconstituționalitate
a prevederilor art. 38510 alin. 2 din Codul de procedură
penală, excepție ridicată de Silvia Corina Moldovanu.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 21 alin. (3) referitoare la
dreptul la un proces echitabil și art. 24 alin. (1) referitoare la
garantarea dreptului la apărare, deoarece, prin raportare la

alineatul 3 al art. 38510 din același cod, partea nu poate să-și
motiveze cererea de recurs și oral în ziua judecății.
Curtea de Apel București — Secția a II-a pentru cauze cu
minori și de familie opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 38510 alin. 2 cu denumirea marginală Motivarea
recursului din Codul de procedură penală, care au următorul
conținut: ăMotivele de recurs se formulează în scris prin cererea
de recurs sau printr-un memoriu separat, care trebuie depus la
instanța de recurs cu cel puțin 5 zile înaintea primului termen de
judecată.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 21 alin. (3) referitoare la dreptul la un
proces echitabil și art. 24 alin. (1) referitoare la garantarea
dreptului la apărare.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu

MONITORUL OFICIAL AL ROMÂNIEI, PARTEA I, Nr. 8/5.I.2011
prilejul pronunțării Deciziei nr. 341 din 18 martie 2008, publicată
în Monitorul Oficial al României, Partea I, nr. 289 din 14 aprilie
2008, Curtea Constituțională a respins ca neîntemeiată excepția
de neconstituționalitate a dispozițiilor art. 38510 din Codul de
procedură penală, reținând în esență că ăasigurarea bunei
desfășurări a unui proces penal echitabil impune îndeplinirea
tuturor actelor procedurale în anumite termene, a căror stabilire
este lăsată la libera apreciere a legiuitorului. Este firesc ca
motivarea recursului să fie depusă într-un timp rezonabil
înaintea primului termen de judecată, pentru ca și celelalte părți
să le cunoască și să aibă timp pentru pregătirea apărării lor, iar
completul de judecată să se pregătească pentru dezbatere.
De asemenea, toate cerințele legale prevăzute de text se
aplică deopotrivă tuturor părților procesului penai, cadru în care
acestea își pot exercita fără nicio îngrădire dreptul la apărare în
tot cursul procesului, inclusiv atunci când formulează motivele
de recurs. De altfel, dreptul părții de a formula recurs împotriva
unei hotărâri pronunțate de instanța judecătorească se
realizează sub toate aspectele, în condițiile legii, în conformitate
cu art. 129 din Constituție. Așa fiind, invocarea încălcării [...]
art. 24 alin. (1) din Constituție privind egalitatea în drepturi și
dreptul la apărare în situațiile prevăzute de textul legal este
lipsită de temei.”

11

Deoarece până în prezent nu au intervenite elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.
Distinct de acestea, Curtea mai constată că dispozițiile legale
criticate sunt norme de procedură care, în acord cu prevederile
art. 126 alin. (2) din Constituție, ăsunt prevăzute numai prin
lege”, legiuitorul fiind suveran în instituirea regulilor generale de
procedură. Însă, în considerarea unor situații speciale,
Parlamentul poate adopta și norme derogatorii de la cadrul
general stabilit, cu condiția ca acestea să nu contravină
principiilor constituționale. Astfel, faptul că în cazul prevăzut de
art. 38510 alin. 2 din Codul de procedură penală partea trebuie
să-și motiveze recursul în scris prin cererea de recurs sau
printr-un memoriu separat ce trebuie depus la instanță cu cel
puțin 5 zile înaintea primului termen de judecată, se justifică prin
aceea că părțile interesate au mai parcurs o cale ordinară de
atac, respectiv apelul, în care au avut posibilitatea de a-și
expune criticile nelimitat. În plus, chiar dacă partea nu respectă
termenul de 5 zile, consecința imediată nu constă în respingerea
recursului, întrucât instanța este obligată să examineze cazurile
de casare, care, în condițiile art. 3859 alin. 3 din Codul de
procedură penală, se iau în considerare din oficiu.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 38510 alin. 2 din Codul de procedură penală,
excepție ridicată de Silvia Corina Moldovanu în Dosarul nr. 5.503/301/2008 (2.899/2009) al Curții de Apel București — Secția a II-a
penală și pentru cauze cu minori și de familie.
Definitivă și general obligatorie.
Pronunțată în ședința publică din data de 25 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 1.538
din 25 noiembrie 2010

referitoare la excepția de neconstituționalitate a dispozițiilor art. 386 alin. 1 lit. a)
și art. 387 alin. 1 din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 386 alin. 1 lit. a) și art. 387 alin. 1 din Codul de

procedură penală, excepție ridicată de Vasile Crișu și Constantin
Florin Preda în Dosarul nr. 870/90/2009 al Tribunalului Vâlcea —
Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, deoarece, în esență, se solicită modificarea textelor
legale contestate.

12

MONITORUL OFICIAL AL ROMÂNIEI, PARTEA I, Nr. 8/5.I.2011
C U R T E A,

având în vedere actele și lucrările dosarului, constată
următoarele:
Prin Încheierea din 18 ianuarie 2010, pronunțată în Dosarul
nr. 870/90/2009, Tribunalul Vâlcea — Secția penală a sesizat
Curtea Constituțională cu excepția de neconstituționalitate
a prevederilor art. 386 alin. 1 lit. a) și art. 387 alin. 1 din
Codul de procedură penală, excepție ridicată de Vasile Crișu
și Constantin Florin Preda.
În motivarea excepției de neconstituționalitate autorii
acesteia susțin că prevederile legale menționate încalcă
dispozițiile constituționale ale art. 16 referitoare la Egalitatea în
drepturi, ale art. 21 referitoare la Accesul liber la justiție și ale
art. 23 alin. (11) referitoare la prezumția de nevinovăție, precum
și ale art. 6 din Convenția pentru apărarea drepturilor omului și
a libertăților fundamentale referitoare la Dreptul la un proces
echitabil, deoarece nu se determină dacă în accepțiunea noțiunii
de ăparte” intră și intimatul față de care procedura de citare a
fost legal îndeplinită la judecarea recursului, și care formulează
contestație în anulare pentru lipsa de procedură de citare cu un
alt intimat față de care decizia pronunțată în recurs a fost
favorabilă.
De asemenea, arată că dispozițiile art. 387 alin. 1 din Codul
de procedură penală îngrădesc în mod nejustificat posibilitatea
procurorului să formuleze contestație în anulare și pentru
celelalte motive în afară de cele prevăzute la literele c) și d) ale
art. 386 alin. 1 din Codul de procedură penală.
Tribunalul Vâlcea — Secția penală opinează că dispozițiile
legale criticate sunt constituționale.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

Obiectul excepției de neconstituționalitate îl constituie
dispozițiile art. 386 alin. 1 lit. a) — Cazurile de contestație în
anulare și art. 387 alin. 1 — Cererea de contestație, ambele din
Codul de procedură penală, care au următorul conținut:
— Art. 386 alin. 1 lit. a): ăÎmpotriva hotărârilor penale
definitive se poate face contestație în anulare în următoarele
cazuri:
a) când procedura de citare a părții pentru termenul la care
s-a judecat cauza de către instanța de recurs nu a fost
îndeplinită conform legii;”;
— Art. 387 alin. 1: ăContestația în anulare poate fi făcută de
oricare dintre părți, iar contestația pentru motivele prevăzute în
art. 386 lit. c) și d), și de procuror.”
Autorii excepției de neconstituționalitate susțin că prin
dispozițiile legale criticate sunt încălcate prevederile
constituționale ale art. 16 referitoare la Egalitatea în drepturi, ale
art. 21 referitoare la Accesul liber la justiție și ale art. 23 alin. (11)
referitoare la prezumția de nevinovăție, precum și ale art. 6 din
Convenția pentru apărarea drepturilor omului și a libertăților
fundamentale referitoare la Dreptul la un proces echitabil.
Examinând excepția de neconstituționalitate, Curtea
constată că, în realitate, autorii acesteia nu formulează critici de
neconstituționalitate, ci consideră că prevederile art. 387 alin. 1
din Codul de procedură penală nu sunt de natură să ofere
procurorului posibilitatea de a promova și în alte situații calea
extraordinară de atac a contestației în anulare. Rezultă, așadar,
că se critică o omisiune de reglementare fără relevanță
constituțională. Or, potrivit art. 2 alin. (1) și (2) din Legea
nr. 47/1992 privind organizarea și funcționarea Curții
Constituționale, sunt neconstituționale prevederile legilor,
tratatelor internaționale, regulamentelor Parlamentului și
ordonanțelor Guvernului care încalcă dispozițiile sau principiile
Constituției. De altfel, competența de legiferare aparține, potrivit
art. 61 alin. (1) din Constituție, Parlamentului, motiv pentru care
excepția urmează să fie respinsă ca inadmisibilă.
Cât privește critica de neconstituționalitate a dispozițiilor
art. 386 alin. 1 lit. a) din Codul de procedură penală, Curtea
constată că autorul excepției nu formulează critici de
neconstituționalitate, ci evidențiază neregularități referitoare la
aplicarea și interpretarea legii constând în definirea noțiunii de
ăparte” care are calitatea procesuală de a promova calea de atac
a contestației în anulare. Or, aspectele legate de corecta sau
greșita aplicare și înțelegere a textului legal criticat excedează,
de asemenea, competenței Curții Constituționale, care, potrivit
art. 146 din Constituție, se pronunță numai în limitele acolo
instituite.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 386 alin. 1 lit. a) și art. 387 alin. 1 din Codul
de procedură penală, excepție ridicată de Vasile Crișu și Constantin Florin Preda în Dosarul nr. 870/90/2009 al Tribunalului
Vâlcea — Secția penală.
Definitivă și general obligatorie.
Pronunțată în ședința publică din data de 25 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 8/5.I.2011

13

CURTEA CONSTITUȚIONALĂ

D E C I Z I A Nr. 1.543
din 25 noiembrie 2010

referitoare la excepția de neconstituționalitate a dispozițiilor art. 2781 alin. 10
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Tudorel Toader
Marieta Safta

— președinte
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 2781 alin. 10 din Codul de procedură penală,
excepție ridicată de Grigore Bura în Dosarul nr. 7.573/296/2009
al Tribunalului Satu Mare — Secția penală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul Ministerului Public, care pune concluzii de respingere
a excepției de neconstituționalitate, arătând că dispozițiile legale
criticate nu încalcă prevederile constituționale invocate de
autorul excepției.
C U R T E A,

având în vedere actele și lucrările dosarului, reține următoarele:
Prin Încheierea din 23 aprilie 2010, pronunțată în Dosarul
nr. 7.573/296/2009, Tribunalul Satu Mare — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 alin. 10 din
Codul de procedură penală, excepție ridicată de Grigore Bura.
În motivarea excepției de neconstituționalitate autorul
acesteia susține că normele criticate creează o discriminare
între cetățeni în sensul că acela care obține o soluție de
respingere a cererii sale poate face recurs împotriva soluției
primite, însă cetățeanul care are un dosar cu același obiect și
care obține o soluție de admitere a plângerii nu poate face
recurs, întrucât nu îi permite legea. Deși ambii aveau dreptul de
a formula plângere împotriva soluției de netrimitere în judecată,
numai cel ce a obținut o soluție nefavorabilă poate face recurs.
Or, ăviolarea principiului egalității și nediscriminării există atunci
când se aplică tratament diferențiat unor cazuri egale, fără a
exista o motivare obiectivă și rezonabilă, sau dacă există o
disproporție atât prin scopul urmărit, cât și prin tratamentul
inegal și mijloacele folosite.” Se mai apreciază că posibilitatea
de exercitare a dreptului la apărare pe fondul cauzei, precum și
în căile de atac, nu poate să suplinească lipsa unui control
judiciar a hotărârii instanței prin care se dispune admiterea
plângerii și reținerea cauzei spre judecare.
Tribunalul Satu Mare — Secția penală apreciază că
excepția de neconstituționalitate invocată în cauză este
neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 10 din Codul de procedură penală, cu
modificările și completările ulterioare, având următorul cuprins:
ăHotărârea judecătorului pronunțată potrivit alin. 8 lit. a) și b)
poate fi atacată cu recurs de procuror, de persoana care a făcut
plângerea, de persoana față de care s-a dispus neînceperea
urmăririi penale, scoaterea de sub urmărire penală sau
încetarea urmăririi penale, precum și de orice altă persoană ale
cărei interese legitime sunt vătămate.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 alin. (1) și (2) care consacră egalitatea cetățenilor în
fața legii, precum și principiul potrivit căruia nimeni nu este mai
presus de lege, ale art. 21 alin. (3) privind dreptul la un proces
echitabil, ale art. 124 alin. (2) referitoare la unicitatea,
imparțialitatea și egalitatea justiției și ale art. 129 privind folosirea
căilor de atac, cu raportare la art. 6 din Convenția pentru
apărarea drepturilor omului și a libertăților fundamentale, privind
dreptul la un proces echitabil.
Examinând excepția de neconstituționalitate astfel cum a fost
formulată, se constată că prevederile art. 2781 alin. 10 din Codul
de procedură penală au mai fost supuse controlului instanței de
contencios constituțional, prin raportare la aceleași dispoziții din
Constituție și din Convenția pentru apărarea drepturilor omului
și a libertăților fundamentale, invocate și în prezenta cauză și
cu motivări similare. Astfel, spre exemplu, prin Decizia nr. 13 din
10 ianuarie 2006, publicată în Monitorul Oficial al României,
Partea I, nr. 134 din 13 februarie 2006, Curtea a respins excepția
de neconstituționalitate a dispozițiilor de lege criticate pentru
motivele acolo arătate. Cu acel prilej, Curtea a reținut că
ăStabilirea de către legiuitor, prin dispozițiile alin. 10 al art. 2781
din Codul de procedură penală, a regulii potrivit căreia sunt
susceptibile de recurs numai hotărârile instanței pronunțate
potrivit alin. 8 lit. a) și b) al art. 2781 din Codul de procedură
penală, iar nu și hotărârea pronunțată în temeiul alin. 8 lit. c) al
aceluiași articol, nu este de natură să aducă atingere dispozițiilor
constituționale invocate de autorul excepției. Aceasta întrucât, în
situația admiterii plângerii cu reținerea cauzei spre judecare,
dispozițiile privind judecarea în primă instanță și căile de atac
se aplică în mod corespunzător și, prin urmare, nu este restrâns
în niciun fel dreptul părții de a se adresa instanței, de a formula
apărări și de a se prevala de toate garanțiile ce caracterizează
un proces echitabil. Mai mult, după pronunțarea unei hotărâri de
către instanța de fond, care a reținut cauza pentru judecată în

14

MONITORUL OFICIAL AL ROMÂNIEI, PARTEA I, Nr. 8/5.I.2011

primă instanță, se pot exercita căile de atac prevăzute de lege,
partea având posibilitatea să își exercite neîngrădită dreptul de
acces liber la justiție.”
De asemenea, prin Decizia nr. 1.283 din 12 octombrie 2010,
publicată în Monitorul Oficial al României, Partea I, nr. 786 din
24 noiembrie 2010, Curtea a constatat că susținerea autorului
excepției în sensul că dispozițiile legale atacate ar contraveni
prevederilor art. 16 alin. (1) din Constituție privind egalitatea în
drepturi este nefondată, deoarece dispozițiile art. 2781 alin. 10
din Codul de procedură penală nu implică un tratament juridic
diferențiat față de persoane aflate în aceeași situație juridică.
Stabilirea unei singure căi de atac împotriva hotărârii pronunțate
de instanță potrivit alin. 8 lit. a) și b) din același articol nu poate
fi caracterizată ca o discriminare în raport cu părțile din alte

categorii de procese, tocmai pentru că situațiile juridice sunt
diferite, iar pe de altă parte, Constituția nu prevede
obligativitatea reglementării în toate cazurile a două căi de atac.
În același sens sunt și Decizia nr. 1.223 din 18 noiembrie
2008, publicată în Monitorul Oficial al României, Partea I, nr. 893
din 30 decembrie 2008, Decizia nr. 439 din 26 octombrie 2004,
publicată în Monitorul Oficial al României, Partea I, nr. 1.263 din
28 decembrie 2004, și Decizia nr. 148 din 21 februarie 2008,
publicată în Monitorul Oficial al României, Partea I, nr. 211 din
19 martie 2008.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a art. 2781 alin. 10 din Codul de procedură penală, excepție
ridicată de Grigore Bura în Dosarul nr. 7.573/296/2009 al Tribunalului Satu Mare — Secția penală.
Definitivă și general obligatorie.
Pronunțată în ședința publică din data de 25 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

AC TE AL E CAMEREI AUDITO RI LO R FI NANCI ARI DI N ROM Â N I A
CAMERA AUDITORILOR FINANCIARI DIN ROMÂNIA

HOTĂRÂRE
privind aprobarea Procedurilor pentru acreditarea societăților de audit organizatoare de cursuri
de pregătire profesională
În temeiul:
— art. 6 alin. (3) și al art. 40 din Ordonanța de urgență a Guvernului nr. 75/1999 privind activitatea de audit financiar,
republicată, cu modificările și completările ulterioare;
— art. 24 și 26 din Regulamentul de organizare și funcționare a Camerei Auditorilor Financiari din România, aprobat prin
Hotărârea Guvernului nr. 983/2004, cu modificările și completările ulterioare,
Consiliul Camerei Auditorilor Financiari din România, întrunit în ședința din data de 22 septembrie 2010, h o t ă r ă ș t e:
Art. 1. — Se aprobă Procedurile pentru acreditarea
societăților de audit organizatoare de cursuri de pregătire
profesională, prevăzute în anexa care face parte integrantă din
prezenta hotărâre.
Art. 2. — Departamentul de admitere, pregătire continuă și
stagiari și Compartimentul secretariat vor duce la îndeplinire
prevederile prezentei hotărâri.
Art. 3. — La data publicării prezentei hotărâri în Monitorul
Oficial al României, Partea I, Hotărârea Consiliului Camerei

Auditorilor Financiari din România nr. 123/2008 privind
aprobarea Procedurilor pentru acreditarea societăților de audit
organizatoare de cursuri de pregătire profesională, publicată în
Monitorul Oficial al României, Partea I, nr. 511 din 8 iulie 2008,
se abrogă.
Art. 4. — Prezenta hotărâre se comunică Consiliului pentru
Supravegherea Publică a Activității de Audit Statutar și se
publică în Monitorul Oficial al României, Partea I.

Președintele Camerei Auditorilor Financiari din România,
Ion Mihăilescu
București, 22 septembrie 2010.
Nr. 176.

MONITORUL OFICIAL AL ROMÂNIEI, PARTEA I, Nr. 8/5.I.2011

15
ANEXĂ

PROCEDURI
pentru acreditarea societăților de audit organizatoare de cursuri de pregătire profesională
CAPITOLUL I
Dispoziții generale
Art. 1. — Potrivit prevederilor legale, Camera Auditorilor
Financiari din România organizează anual programul de
pregătire profesională continuă pentru auditorii financiari și
stagiarii în activitatea de audit financiar, pentru a menține un
nivel de competență profesională ridicat în vederea realizării
activității de audit financiar, conform cerințelor standardelor,
normelor și regulilor din domeniu.
Art. 2. — Prezentele proceduri urmăresc instituirea unei
proceduri transparente, obiective și flexibile de acreditare a
societăților care vor organiza cursuri de pregătire profesională în
colaborare cu Camera Auditorilor Financiari din România,
denumită în continuare CAFR sau Camera.
CAPITOLUL II
Procedura de acreditare a societăților care organizează
cursuri de pregătire profesională
Art. 3. — Societățile membre ale Camerei, precum și
entitățile acreditate internațional în domeniu, care doresc să
organizeze în colaborare cu Camera programul de pregătire
profesională trebuie să îndeplinească următoarele condiții:
a) să solicite CAFR dreptul de organizare a cursurilor de
pregătire profesională până la data stabilită;
b) să aibă în obiectul de activitate codul CAEN care include
organizarea de cursuri;
c) lectorii contractați în vederea organizării cursurilor trebuie
să îndeplinească condițiile agreate de Consiliul CAFR prin
procedura specifică adoptată;
d) firma trebuie să aibă experiență în domeniul auditului
financiar sau experiență în ceea ce privește organizarea de
cursuri;
e) locul de desfășurare al cursului și dotarea logistică să fie
corespunzătoare cerințelor CAFR;
f) firma trebuie să fi obținut calificativul A sau B la ultima
inspecție efectuată de către departamentul de specialitate al
CAFR, unde este cazul;
g) firma de audit, respectiv auditorii financiari membri activi
ai Camerei, care au calitatea de asociați sau de administratori în
cadrul firmei de audit, trebuie să nu fi suferit nicio sancțiune
acordată de Cameră.
Art. 4. — Societățile care doresc să organizeze cursuri de
pregătire profesională vor depune la Departamentul de
admitere, pregătire continuă și stagiari din cadrul Camerei un
dosar care să cuprindă:
1. cerere prin care solicită dreptul de organizare a cursurilor
de pregătire profesională;
2. copie de pe actul constitutiv care să ateste includerea în
obiectul de activitate a codului CAEN pentru organizarea de
cursuri;
3. lista cu lectorii societății împreună cu CV-urile acestora
(Se vor alege dintre formatorii acreditați de CAFR.);

4. o prezentare a activității societății;
5. descrierea locului unde va organiza cursul, precum și
logistica pe care o va asigura firma.
Art. 5. — Dosarul va fi analizat de către Departamentul de
admitere, pregătire continuă și stagiari, care va înainta o
propunere de aprobare sau respingere Consiliului CAFR.
Art. 6. — Hotărârea Consiliului CAFR se comunică celor
interesați de către Departamentul de admitere, pregătire
continuă și stagiari și se va publica în Monitorul Oficial al
României, Partea I, conform art. 6 alin. (5) din Ordonanța de
urgență a Guvernului nr. 75/1999 privind activitatea de audit
financiar, republicată, cu modificările și completările ulterioare.
CAPITOLUL III
Organizarea cursurilor
Art. 7. — Societățile aprobate de Consiliul CAFR vor trimite
confirmarea lor privind disponibilitatea de a organiza cursuri
pentru anul respectiv.
Art. 8. — Societățile aprobate își vor putea realiza propriul
program de organizare a cursurilor, pe tot parcursul anului, în
concordanță cu Programul de pregătire profesională continuă
aprobat de Consiliul CAFR pentru anul respectiv. Programul va
fi transmis Camerei și publicat pe site.
CAPITOLUL IV
Retragerea sau anularea acreditării
unei societăți organizatoare
Art. 9. — O societate se poate retrage la cerere de pe lista
societăților aprobate pentru organizarea programului de
pregătire profesională.
Art. 10. — Anularea acreditării unei societăți organizatoare se
poate realiza în următoarele condiții:
(i) dacă nu respectă cerințele de organizare impuse de
CAFR și transmise anual prin Departamentul de
admitere, pregătire continuă și stagiari;
(ii) dacă nu trimit în termenul prevăzut de CAFR datele
necesare pentru organizarea cursurilor (de exemplu:
lectori, locație, perioadă, prezență etc.);
(iii) dacă obțin un calificativ insuficient în urma analizării
chestionarelor de sugestii și propuneri transmise
participanților la curs;
(iv) dacă nu mai respectă condițiile prevăzute la art. 3;
(v) dacă nu organizează timp de 2 ani consecutivi cursuri
de pregătire profesională în colaborare cu Camera.
Art. 11. — Dacă se constată îndeplinirea uneia sau mai
multor condiții prevăzute la art. 10, Departamentul de admitere,
pregătire continuă și stagiari va înainta Consiliului Camerei o
propunere de anulare a acreditării unei societăți organizatoare
de cursuri.
Art. 12. — Hotărârea Consiliului se comunică celor interesați
de către Departamentul de admitere, pregătire continuă și
stagiari și se va publica în Monitorul Oficial al României, Partea I,

16

MONITORUL OFICIAL AL ROMÂNIEI, PARTEA I, Nr. 8/5.I.2011

conform art. 6 alin. (5) din Ordonanța de urgență a Guvernului
nr. 75/1999, republicată, cu modificările și completările ulterioare.
Art. 13. — O societate a cărei acreditare a fost anulată poate
solicita o nouă aprobare începând cu anul următor de pregătire
profesională, dacă face dovada respectării condițiilor prevăzute
la art. 3.

CAPITOLUL V
Dispoziții finale
Art. 14. — Departamentul de admitere, pregătire continuă și
stagiari va publica anual pe site-ul CAFR lista societăților
organizatoare.

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

Cristina-Gabriela F. Popescu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 8/5.I.2011 conține 16 pagini.

Prețul: 3,20 lei

&JUYDGY|448926]
ISSN 1453—4495

