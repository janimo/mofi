Anul 179 (XXIII) — Nr. 106

PARTEA I

Joi, 10 februarie 2011

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 1.532 din 25 noiembrie 2010 referitoare la excepția
de neconstituționalitate a dispozițiilor art. 281 pct. 1
lit. b), art. 34 lit. a) și art. 38 din Codul de procedură
penală ........................................................................

2–3

Decizia nr. 1.554 din 7 decembrie 2010 referitoare la excepția
de neconstituționalitate a prevederilor art. 58 din Codul
familiei ........................................................................

3–4

Decizia nr. 1.567 din 7 decembrie 2010 referitoare la excepția
de neconstituționalitate a prevederilor art. 161 teza a
doua din Legea contenciosului administrativ
nr. 554/2004 ..............................................................

5–6

Decizia nr. 1.594 din 9 decembrie 2010 referitoare la excepția
de neconstituționalitate a prevederilor articolului unic al
Legii nr. 148/2009 pentru respingerea Ordonanței de
urgență a Guvernului nr. 69/2008 privind actualizarea
participației la capitalul social deținute de Societatea
Comercială
ăFondul
Proprietatea”
—
S.A.
la Societatea Națională ăNuclearelectrica” — S.A. ....

6–8

Decizia nr. 1.597 din 9 decembrie 2010 referitoare la excepția
de neconstituționalitate a prevederilor art. 86 alin. (2)
și art. 94 alin. (1) lit. m) raportat la art. 54 lit. h) din
Legea nr. 188/1999 privind Statutul funcționarilor
publici ........................................................................

9–10

Decizia nr. 1.623 din 16 decembrie 2010 referitoare la excepția
de neconstituționalitate a dispozițiilor art. 395, 397, 399,
402 și 403 din Codul de procedură penală ................

11–12

Decizia nr. 1.631 din 16 decembrie 2010 referitoare la
excepția de neconstituționalitate a dispozițiilor
art. 2781 alin. 8 lit. b) din Codul de procedură penală

13

Decizia nr. 1.636 din 16 decembrie 2010 referitoare la
excepția de neconstituționalitate a dispozițiilor art. 332
alin. 4 și art. 337 din Codul de procedură penală ......

14–15

Decizia nr. 1.639 din 16 decembrie 2010 referitoare la
excepția de neconstituționalitate a dispozițiilor art. 278
și 2781 din Codul de procedură penală ......................

15–16

2

MONITORUL OFICIAL AL ROMÂNIEI, PARTEA I, Nr. 106/10.II.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.532
din 25 noiembrie 2010

referitoare la excepția de neconstituționalitate a dispozițiilor art. 281 pct. 1 lit. b), art. 34 lit. a)
și art. 38 din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Tudorel Toader
Marieta Safta

— președinte
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 28 alin. 1 lit. b), art. 34 lit. a) și art. 38 lit. a) din
Codul de procedură penală, excepție ridicată de Grigore Dănuț
Dragoste, Gligor Dragoste, Nicolae Bogdan Cioară și Aurel
Chicinaș în Dosarul nr. 8.505/2/2008 al Înaltei Curți de Casație
și Justiție — Secția penală.
La apelul nominal sunt prezenți autorii excepției Grigore
Dănuț Dragoste și Nicolae Bogdan Cioară, asistați de avocat
Iancu Tănăsescu, din cadrul Baroului București, care, potrivit
împuternicirii depuse la dosar, reprezintă și pe autorii excepției
Aurel Chicinaș și Gligor Dragoste. Nicolae Bogdan Cioară este
asistat, de asemenea, de avocat Marcel Tănăsescu din cadrul
Baroului București.
Lipsesc celelalte părți, față de care procedura de citare este
legal îndeplinită.
Cauza fiind în stare de judecată, președintele acordă
cuvântul apărătorilor autorilor excepției. Avocat Iancu
Tănăsescu solicită admiterea excepției de neconstituționalitate,
expunând, pe larg, considerentele ce fundamentează motivarea
acesteia. Avocatul Marcel Tănăsescu, pentru autorul excepției
Nicolae Bogdan Cioară, arată că întărește considerentele
expuse și subliniază încălcarea drepturilor autorului excepției pe
care îl reprezintă, determinată de faptul că, fiind judecat
împreună cu o persoană care are calitatea de procuror, este
privat de calea de atac a apelului.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
arătând că se solicită modificarea textelor de lege criticate.
C U R T E A,

având în vedere actele și lucrările dosarului, reține următoarele:
Prin Încheierea din 11 februarie 2010, pronunțată în Dosarul
nr. 8.505/2/2008, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a dispozițiilor art. 28 alin. 1 lit. b),
art. 34 lit. a) și art. 38 lit. a) din Codul de procedură penală,
excepție ridicată de Grigore Dănuț Dragoste, Gligor Dragoste,
Nicolae Bogdan Cioară și Aurel Chicinaș.
În motivarea excepției de neconstituționalitate se arată
mai întâi că unul dintre recurenții-inculpați a îndeplinit funcția de
procuror la Parchetul de pe lângă Judecătoria Turda (în prezent
fiind suspendat), ceea ce a atras competența Curții de Apel de
a judeca în fond cauza, însă infracțiunile pentru care a fost trimis
în judecată și pentru care a fost condamnat nu au legătură cu
funcția de procuror. În opinia autorilor excepției, normele criticate
sunt neconstituționale, deoarece permit stabilirea arbitrară a
competenței după calitatea persoanei, deși, într-o astfel de

situație, faptele fiind conexe, se impunea disjungerea pentru
persoanele care nu au această calitate. Astfel, redactarea
imprecisă a dispozițiilor ce fac obiectul excepției determină ca
procurorii și judecătorii să facă aprecieri subiective, prin
stabilirea diferențiată a modului de cercetare și judecare a
infracțiunilor comise de un procuror, care nu au legătură cu
funcția îndeplinită, și să rețină conexitatea pentru alte persoane
care participă la comiterea infracțiunilor alături de procuror, cu
consecința lipsirii acestor persoane de o cale de atac: apelul.
Se apreciază că lăsarea posibilității judecătorului de a decide el
însuși, pe cale jurisprudențială, în afara unor dispoziții legale,
adică prin substituirea legiuitorului, încalcă prevederile art. 1
alin. (4) din Constituție și pe cele ale art. 21. Se mai arată că
ăprin aprecierea diferențiată a textelor invocate se încalcă
drepturile personale ca urmare a înlăturării posibilității de a
beneficia de o instituție mai favorabilă.”
Înalta Curte de Casație și Justiție — Secția penală
apreciază că, în realitate, în cauză se critică doar art. 281 pct. 1
lit. a) din Codul de procedură penală, ămai ales din perspectiva
interpretării și aplicării celorlalte două texte, anume art. 37 lit. a)
și art. 38 lit. a) din același cod”. În opinia instanței, excepția de
neconstituționalitate este neîntemeiată, întrucât prevederile
legale criticate nu încalcă dispozițiile constituționale invocate,
competența după calitatea persoanei fiind stabilită prin lege, iar
nu pe cale jurisprudențială, cum greșit susțin autorii. Totodată, în
acord cu legislația europeană în materie, legislația internă
asigură dublul grad de jurisdicție, iar legiuitorul, conform art. 129
din Constituție, nu are obligația de a institui, în toate situațiile, trei
grade de jurisdicție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții Camerelor Parlamentului, Guvernul și
Avocatul Poporului nu au transmis punctele lor de vedere cu
privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile autorilor excepției, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În ceea ce privește obiectul excepției se constată că acesta
îl constituie, în realitate, dispozițiile art. 281 pct. 1 lit. b), art. 34
lit. a) și art. 38 din Codul de procedură penală [acest din urmă
text legal are un singur alineat, astfel încât, din eroare s-a
menționat în dispozitivul încheierii de sesizare ăart. 38 lit. a)” din
Codul de procedură penală; în ceea ce privește art. 281 din
Codul de procedură penală, acesta este individualizat prin
referirea la conținutul său, atât în concluziile scrise formulate de
autorul excepției, cât și în considerentele încheierii de sesizare].
Textele de lege criticate au următorul cuprins:
— Art. 281 pct. 1 lit. b): ăCurtea de Apel:

MONITORUL OFICIAL AL ROMÂNIEI, PARTEA I, Nr. 106/10.II.2011
1. judecă în primă instanță:
[...] b) infracțiunile săvârșite de judecătorii de la judecătorii și
tribunale și de procurorii de la parchetele care funcționează pe
lângă aceste instanțe, precum și de avocați, notari publici,
executori judecătorești și de controlorii financiari ai Curții de
Conturi.”;
— Art. 34 lit. a): ă(1) Este conexitate:
a) când două sau mai multe infracțiuni sunt săvârșite prin
acte diferite, de una sau de mai multe persoane împreună, în
același timp și în același loc;”;
— Art. 38: ăÎn cazul de indivizibilitate prevăzut în art. 33 lit. a),
precum și în toate cazurile de conexitate, instanța poate
dispune, în interesul unei bune judecăți, disjungerea cauzei,
astfel ca judecarea unora dintre infractori sau dintre infracțiuni să
se facă separat.”
În opinia autorilor excepției, prevederile de lege criticate
contravin dispozițiilor constituționale ale art. 1 alin. (4) privind
separația puterilor în stat și ale art. 21 privind Accesul liber la
justiție.
Examinând excepția de neconstituționalitate formulată,
Curtea constată că textele ce fac obiectul acesteia sunt criticate
din perspectiva modului de interpretare și aplicare de către
instanțele de judecată, precum și din perspectiva unui pretins

3

caracter lacunar, în sensul că ăîn redactarea actuală a
dispozițiilor indicate nu există un argument clar privind statutul
juridic al persoanelor care participă la comiterea unor infracțiuni
alături de o persoană, care îndeplinește o funcție specială, fără
ca infracțiunile să aibă legătură cu profesia acesteia.”
Or, niciuna dintre categoriile de critici anterior menționate nu
intră în competența de soluționare a Curții Constituționale.
Astfel, cu privire la modul de interpretare și aplicare a legii
competența de a aprecia revine instanțelor de judecată învestite
cu soluționarea fondului cauzei, respectiv a eventualelor căi de
atac, iar în cazul unei ăaprecieri diferențiate” a textelor de lege,
în sensul de practică diferită a instanțelor de judecată,
competența de a hotărî revine Înaltei Curți de Casație și Justiție
care, potrivit art. 126 alin. (3) din Constituție, ăasigură
interpretarea și aplicarea unitară a legii de către celelalte
instanțe judecătorești”.
Tot astfel, nu intră în competența Curții completarea
eventualelor lacune de reglementare, întrucât, potrivit art. 2
alin. (3) din Legea nr. 47/1992, ăCurtea Constituțională se
pronunță numai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului”.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 281 pct. 1 lit. b), art. 34 lit. a) și art. 38 din Codul
de procedură penală, excepție ridicată de Grigore Dănuț Dragoste, Gligor Dragoste, Nicolae Bogdan Cioară și Aurel Chicinaș în
Dosarul nr. 8.505/2/2008 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 25 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 1.554
din 7 decembrie 2010

referitoare la excepția de neconstituționalitate a prevederilor art. 58 din Codul familiei
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 58 din Codul familiei, excepție ridicată de

Octavian Paul Tatcu în Dosarul nr. 15.723/299/2009 al
Judecătoriei Sectorului 1 București — Secția civilă.
La apelul nominal răspunde, pentru autorul excepției de
neconstituționalitate, avocatul Cornel Nichifor, cu împuternicire
avocațială depusă în ședință, lipsă fiind celelalte părți, față de
care procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului autorului excepției, care solicită
admiterea acesteia, deoarece, prin dispozițiile criticate din Codul
familiei, se creează discriminări între copilul din căsătorie și
copilul din afara căsătoriei. Astfel, copilul din afara căsătoriei
ajuns la vârsta de 18 ani este în imposibilitate de a se apăra în
situația în care tatăl ridică problema paternității.
Reprezentantul Ministerului Public pune concluzii de
respingere, ca neîntemeiată, a excepției de neconstituționalitate,
deoarece astfel cum stabilirea paternității din căsătorie se face
prin aplicarea prezumției de paternitate, stabilirea paternității din

4

MONITORUL OFICIAL AL ROMÂNIEI, PARTEA I, Nr. 106/10.II.2011

afara căsătoriei se face prin recunoaștere voluntară sau prin
acțiune în justiție.
C U R T E A,

având în vedere actele și lucrările dosarului, constată
următoarele:
Prin Încheierea din 2 martie 2010, pronunțată în Dosarul
nr. 15.723/299/2009, Judecătoria Sectorului 1 București —
Secția civilă a sesizat Curtea Constituțională cu excepția de
neconstituționalitate a prevederilor art. 58 din Codul
familiei. Excepția a fost invocată de Octavian Paul Tatcu într-o
cauză civilă având ca obiect tăgadă paternitate.
În motivarea excepției de neconstituționalitate autorul
acesteia arată că art. 55 din Codul familiei stabilește faptul că
acțiunea în tăgada paternității este prescriptibilă, în termenul
instituit prin modificările aduse de Legea nr. 288/2007, fiind
aplicabilă copilului din căsătorie, în timp ce acțiunea în
contestarea recunoașterii, prevăzută de art. 58 din Codul
familiei, este aplicabilă copilului din afara căsătoriei, fiind
imprescriptibilă extinctiv. Așa fiind, apreciază că există un regim
diferit și o inegalitate de tratament, instituite între copiii din
căsătorie și cei din afara căsătoriei, în ceea ce privește
prescriptibilitatea acțiunii în tăgada paternității, ceea ce
contravine art. 48 alin. (3) din Constituție. Din perspectiva
autorului excepției, aspectele teoretice care fac distincție între
tăgada paternității și contestarea recunoașterii sunt lipsite de
relevanță juridică, întrucât în ambele situații finalitatea este
aceeași, și anume, modificarea stării civile a copilului. Astfel,
consideră că textul de lege criticat din Codul familiei introduce o
discriminare clară pentru copiii din afara căsătoriei, comparativ
cu cei rezultați din căsătorie.
Judecătoria Sectorului 1 București — Secția civilă
consideră că excepția de neconstituționalitate este
neîntemeiată, reglementarea criticată fiind conformă cu
dispozițiile art. 16 alin. (1) și art. 48 alin. (3) din Legea
fundamentală.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

Obiectul excepției de neconstituționalitate îl constituie
dispozițiile art. 58 din Codul familiei, care prevăd că:
ăRecunoașterea care nu corespunde adevărului poate fi
contestată de orice persoană interesată.
Dacă recunoașterea este contestată de mamă, de cel
recunoscut sau de descendenții acestuia, dovada paternității
este în sarcina autorului recunoașterii sau a moștenitorilor săi.”
Autorul excepției susține că prevederile legale criticate
contravin dispozițiilor constituționale ale art. 16 alin. (1) privind
egalitatea în drepturi și art. 48 alin. (3) potrivit cărora copiii din
afara căsătoriei sunt egali în fața legii cu cei din căsătorie.
Examinând excepția de neconstituționalitate, Curtea reține
că stabilirea filiației față de tată diferă în cazul copilului din
căsătorie față de cazul copilului din afara căsătoriei. Astfel,
paternitatea din căsătorie se stabilește prin aplicarea prezumției
de paternitate, reglementată în art. 53 din Codul familiei, potrivit
căruia ăcopilul născut în timpul căsătoriei are ca tată pe soțul
mamei”, în timp ce paternitatea din afara căsătoriei se poate
stabili fie prin recunoașterea voluntară din partea pretinsului
tată, fie prin acțiune în justiție pentru stabilirea paternității.
Prevederile art. 58 din Codul familiei se referă la
recunoașterea paternității copilului din afara căsătoriei, care
poate fi contestată de orice persoană interesată. Recunoașterea
de paternitate este atât o mărturisire, prin care un bărbat declară
că un copil este al său, cât și un act juridic, care creează
legătura de filiație dintre tată și copil, act juridic ce poate fi
contestat atunci când nu corespunde adevărului. Legiuitorul a
conferit calitate procesuală activă tuturor persoanelor care
dovedesc un interes patrimonial sau nepatrimonial, tocmai
pentru a apăra interesul minorului de a avea o stare civilă
conformă cu realitatea, primul interesat în stabilirea paternității
din afara căsătoriei fiind copilul.
Ca atare, din acest punct de vedere, Curtea constată că nu
există nicio discriminare între copiii din căsătorie și cei din afara
căsătoriei, deoarece, astfel cum este reglementată, în mod
specific, tăgada de paternitate, care are ca obiect răsturnarea
prezumției de paternitate, este necesară și reglementarea
contestării recunoașterii paternității din afara căsătoriei, în
ambele cazuri urmărindu-se stabilirea paternității conforme cu
realitatea, fără nicio discriminare între copiii din căsătorie și cei
din afara căsătoriei.
În acest context, Curtea a constatat, în jurisprudența sa
constantă, că legiuitorul trebuie să aibă în vedere interesul
exclusiv al copilului, în același sens fiind și dispozițiile art. 3 alin. 1
din Convenția cu privire la drepturile copilului, ratificată de
România prin Legea nr. 18/1990, republicată în Monitorul Oficial
al României, Partea I, nr. 314 din 13 iunie 2001, potrivit cărora,
ăÎn toate acțiunile care privesc copiii, întreprinse de instituțiile de
asistență socială publice sau private, de instanțele judecătorești,
autoritățile administrative sau de organele legislative, interesele
copilului vor prevala”.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 58 din Codul familiei, excepție ridicată de
Octavian Paul Tatcu în Dosarul nr. 15.723/299/2009 al Judecătoriei Sectorului 1 București — Secția civilă.
Definitivă și general obligatorie.
Pronunțată în ședința publică din data de 7 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 106/10.II.2011

5

CURTEA CONSTITUȚIONALĂ

D E C I Z I A Nr. 1.567
din 7 decembrie 2010

referitoare la excepția de neconstituționalitate a prevederilor art. 161 teza a doua din
Legea contenciosului administrativ nr. 554/2004
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 161 din Legea contenciosului administrativ
nr. 554/2004, excepție ridicată de Ioniță Florian în Dosarul
nr. 5.415/3/2009 al Curții de Apel București — Secția a VIII-a
contencios administrativ și fiscal.
La apelul nominal răspunde, pentru autorul excepției, domnul
avocat Sebastian Ionuț Cazacu, membru al Baroului București,
în calitate de apărător ales, cu delegație la dosar. Se constată
lipsa părții Consiliul General al Municipiului București, față de
care procedura de citare a fost legal îndeplinită.
Cauza fiind în stare de judecată, președintele Curții acordă
cuvântul apărătorului autorului excepției. Acesta solicită
admiterea excepției de neconstituționalitate, reiterând
argumentele expuse pe larg în notele scrise aflate la dosarul
cauzei.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
apreciind că autorul acesteia deduce neconstituționalitatea
textului de lege criticat din modul de interpretare a acestuia și,
în același timp, solicită și complinirea unei omisiuni legislative,
ceea ce excedează competenței Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 22 aprilie 2010, pronunțată în Dosarul
nr. 5.415/3/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 161 din Legea contenciosului administrativ
nr. 554/2004, excepție ridicată de Ioniță Florian într-o cauză
având ca obiect anularea unui act administrativ, aflată în stadiul
procesual al recursului.
În motivarea excepției de neconstituționalitate autorul
acesteia susține, în esență, că textul de lege criticat îngrădește
accesul liber și efectiv la justiție și nesocotește dreptul la un
proces echitabil, pentru următoarele motive: condiționează
introducerea unei cereri în contencios administrativ de
îndreptarea acesteia nu numai împotriva autorității emitente a
actului atacat, ci și împotriva unor alte subiecte de drept,
insuficient definite de legea aplicabilă; impune extinderea
cadrului procesual nu din oficiu, ci prin constrângerea în acest
sens a reclamantului, sub sancțiunea respingerii cererii sale ca
inadmisibile, doar pentru rațiuni ce țin de garantarea dreptului
la apărare al altor subiecte de drept, precum și pentru
opozabilitatea hotărârii. Precizează că în practica instanțelor de
contencios administrativ s-a cristalizat o opinie majoritară în

sensul că, dacă instanța a pus în discuția părților necesitatea
introducerii în cauză a altor subiecte de drept și nu s-a cerut
includerea în proces a aceluia ale cărui interese pot fi vătămate
prin judecata dintre alte persoane, singura soluție ce s-ar putea
pronunța ar fi aceea a respingerii acțiunii pentru că ănu s-a legat
corect cadrul procesual subiectiv”. Apreciază că este necesar și
suficient, din perspectiva admisibilității unei acțiuni în contencios
administrativ, ca aceasta să fie îndreptată împotriva autorității
care a emis actul atacat.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată, textul de lege criticat
nefiind de natură să încalce prevederile constituționale și
convenționale invocate în motivarea acesteia.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile de lege
criticate sunt constituționale, fiind în deplină concordanță cu
textele fundamentale invocate în motivarea excepției.
Precizează, totodată, că instanța de contencios constituțional
nu se poate substitui legiuitorului pentru adăugarea de noi
prevederi celor instituite și nici nu își poate asuma rolul de a
crea, abroga sau modifica o normă juridică, căci altfel s-ar
transforma într-un legislator pozitiv, încălcând art. 61 alin. (1) din
Constituție.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile apărătorului autorului excepției, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, prevederile art. 161 din Legea
contenciosului administrativ nr. 554/2004, publicată în Monitorul
Oficial al României, Partea I, nr. 1.154 din 7 decembrie 2004,
introduse prin art. I pct. 24 din Legea nr. 262/2007, publicată în
Monitorul Oficial al României, Partea I, nr. 510 din 30 iulie 2007.
Din motivarea excepției, astfel cum a fost formulată de autorul
acesteia, rezultă însă că este solicitat controlul de
constituționalitate a tezei a doua a art. 161 din Legea
contenciosului administrativ nr. 554/2004, aceste prevederi
urmând să fie examinate de Curtea Constituțională. Textul de
lege criticat are următorul cuprins:
— Art. 161 teza a doua: ăInstanța de contencios
administrativ poate introduce în cauză, la cerere, organismele
sociale interesate sau poate pune în discuție, din oficiu,
necesitatea introducerii în cauză a acestora, precum și a
altor subiecte de drept.”

6

MONITORUL OFICIAL AL ROMÂNIEI, PARTEA I, Nr. 106/10.II.2011

În opinia autorului excepției de neconstituționalitate, textul de
lege criticat contravine următoarelor dispoziții din Constituție:
art. 21 alin. (1)—(3) care consacră dreptul de acces liber la
justiție și la un proces echitabil, art. 52 alin. (1) referitor la dreptul
persoanei vătămate într-un drept al său ori într-un interes
legitim, de o autoritate publică, printr-un act administrativ sau
prin nesoluționarea în termenul legal a unei cereri, de a obține
recunoașterea dreptului pretins sau a interesului legitim,
anularea actului și repararea pagubei și art. 126 alin. (6) teza
întâi care garantează controlul judecătoresc al actelor
administrative ale autorităților publice pe calea contenciosului
administrativ. Invocă, de asemenea, și prevederile art. 6
paragraful 1 din Convenția pentru apărarea drepturilor omului și
a libertăților fundamentale referitoare la dreptul la un proces
echitabil și cele ale art. 13 din aceeași convenție privind dreptul
la un recurs efectiv.
Examinând excepția de neconstituționalitate, Curtea reține
că art. 161 teza a doua din Legea contenciosului administrativ
nr. 554/2004 conferă instanței de contencios administrativ
posibilitatea ca, din oficiu, să pună în discuția părților
necesitatea introducerii în cauză a organismelor sociale
interesate sau a altor subiecte de drept. Curtea constată că o
astfel de prevedere legală dă expresie principiului rolului activ al
judecătorului, în virtutea căruia acesta poate propune lărgirea
cadrului procesual în scopul asigurării unei soluționări juste și
complete a cauzei. Acest principiu de bază al dreptului
procesual are o semnificație complexă, fiind derivat din

prevederile cuprinse în art. 124 alin. (2) din Legea
fundamentală, care consacră trăsăturile pe care trebuie să le
întrunească justiția într-un stat de drept. Astfel, pentru a putea fi
unică, egală și imparțială, justiția trebuie administrată de
judecători care să dispună de putere de apreciere asupra unor
aspecte diverse, inclusiv în ceea ce privește depunerea tuturor
diligențelor în vederea stabilirii corecte și cuprinzătoare a
cadrului procesual.
Însă, Curtea constată că esența criticii formulate de autorul
excepției constă în pretinsa nesocotire a dreptului de acces liber
la justiție și a dreptului la un proces echitabil prin respingerea
unei acțiuni în contencios administrativ ca urmare a
neintroducerii în cauză a unor terți, după ce, în prealabil, instanța
își exercitase dreptul de a pune în discuția părților necesitatea
lărgirii cadrului procesual prin introducerea în cauză și a altor
persoane. Autorul excepției susține că soluția de respingere a
acțiunii este generată de o opinie majoritară cristalizată la nivelul
instanțelor. Or, o astfel de critică nu constituie o veritabilă critică
de neconstituționalitate, fiind izvorâtă din nemulțumirea generată
de o anumită interpretare dată de unele instanțe judecătorești,
cu prilejul aplicării legii la litigiile deduse soluționării. Curtea nu
poate cenzura însă astfel de critici, întrucât, dacă ar proceda la
o analiză a modalității de interpretare și aplicare a legii de către
instanțe, ar săvârși o imixtiune în atribuțiunile autorității
judecătorești. De aceea, din această perspectivă, excepția de
neconstituționalitate apare ca inadmisibilă, soluționarea sa
excedând competenței Curții Constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 161 teza a doua din Legea contenciosului
administrativ nr. 554/2004, excepție ridicată de Ioniță Florian în Dosarul nr. 5.415/3/2009 al Curții de Apel București — Secția
a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 7 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu
CURTEA CONSTITUȚIONALĂ

D E C I Z I A Nr. 1.594
din 9 decembrie 2010

referitoare la excepția de neconstituționalitate a prevederilor articolului unic al Legii nr. 148/2009
pentru respingerea Ordonanței de urgență a Guvernului nr. 69/2008 privind actualizarea
participației la capitalul social deținute de Societatea Comercială ăFondul Proprietatea” — S.A. la
Societatea Națională ăNuclearelectrica” — S.A.
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor articolului unic al Legii nr. 148/2009 pentru
respingerea Ordonanței de urgență a Guvernului nr. 69/2008
privind actualizarea participației la capitalul social deținute de
Societatea Comercială ăFondul Proprietatea” — S.A. la
Societatea Națională ăNuclearelectrica” — S.A, excepție ridicată
de Societatea Comercială ăFondul Proprietatea” — S.A. în

MONITORUL OFICIAL AL ROMÂNIEI, PARTEA I, Nr. 106/10.II.2011
Dosarul nr. 16.743/3/2009 al Tribunalului București — Secția
a VI-a comercială.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere, ca neîntemeiată, a excepției de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 1 aprilie 2010, pronunțată în Dosarul
nr. 16.743/3/2009, Tribunalul București — Secția a VI-a
comercială a sesizat Curtea Constituțională cu excepția de
neconstituționalitate a prevederilor articolului unic al Legii
nr. 148/2009 pentru respingerea Ordonanței de urgență a
Guvernului nr. 69/2008 privind actualizarea participației la
capitalul social deținute de Societatea Comercială ăFondul
Proprietatea”
—
S.A.
la
Societatea
Națională
ăNuclearelectrica” — S.A. Excepția de neconstituționalitate a
fost ridicată de reclamanta Societatea Comercială ăFondul
Proprietatea” — S.A. într-o cauză comercială având ca obiect
soluționarea cererii de obligare a pârâtei Societatea Națională
ăNuclearelectrica” — S.A. de a înregistra în registrul acționarilor
transferul acțiunilor dobândite în temeiul Ordonanței de urgență
a Guvernului nr. 69/2008.
În motivarea excepției de neconstituționalitate autorul
acesteia susține că Legea nr. 148/2009 încalcă dispozițiile
art. 115 alin. (8) din Constituție, deoarece nu reglementează
efectele produse deja de Ordonanța de urgență a Guvernului
nr. 69/2008, efecte care constau în dobândirea de către Fondul
Proprietatea a unor acțiuni la Nuclearelectrica. Or, prevederile
art. 115 alin. (8) din Constituție ăreprezintă un instrument oferit
legiuitorului, care — corect aplicat — este destinat să limiteze
neajunsurile procedurii delegării legislative decurgând din
succesiunea în timp a unor acte normative cu efecte contrare
ce se adresează aceleiași situații de fapt — ordonanța și legea
de respingere a acesteia”. Reglementarea efectelor Ordonanței
de urgență a Guvernului nr. 69/2008 era necesară tocmai pentru
faptul că scopul acestui act normativ fusese reglementarea unei
situații juridice devenite incerte — participația Fondului la
ăNuclearelectrica”, chiar dacă textul constituțional lasă
reglementarea la aprecierea legiuitorului, prin folosirea
sintagmei ădacă este cazul”. Lipsa unor dispoziții exprese ale
Legii nr. 148/2009 dă naștere unor interpretări contradictorii ale
efectelor Ordonanței de urgență a Guvernului nr. 69/2008 în
ceea ce privește participația Fondului Proprietatea la
ăNuclearelectrica”. Autorul excepției apreciază că efectele
continuă să se producă, chiar dacă actul normativ care le-a
reglementat, în speță Ordonanța de urgență a Guvernului
nr. 69/2008, a fost respins ulterior prin Legea nr. 148/2009, cu
atât mai mult cu cât legea de respingere nu dispune nicio altă
măsură menită să clarifice efectele juridice deja produse în
perioada de aplicare a ordonanței de urgență.
Totodată, autorul excepției de neconstituționalitate susține
că legea criticată contravine și art. 136 alin. (5) din Constituție,
sens în care arată că ăprincipiul simetriei nu este aplicabil și
transferurilor de proprietate între stat și particulari, în sensul că,
odată transferată proprietatea de la stat către o persoană fizică
sau juridică, transferul nu este reversibil decât în condițiile
stabilite de legea exproprierii, altfel fiind contrar Constituției”. În
aceste condiții, dacă Legea nr. 148/2009 înlătură efectele
produse de Ordonanța de urgență a Guvernului nr. 69/2008,
atunci are ca efect implicit restituirea către stat a acțiunilor pe
care Fondul Proprietatea le dobândise în temeiul ordonanței de
urgență pentru actualizarea cotei sale de participare la capitalul
ăNuclearelectrica”, ceea ce reprezintă o expropriere.
De asemenea, autorul excepției de neconstituționalitate
consideră că, în măsura în care s-ar interpreta că efect al Legii

7

nr. 148/2009 l-ar reprezenta restituirea către stat a acțiunilor
deținute de Fondul Proprietatea la ăNuclearelectrica” — S.A,
acest act normativ încalcă și prevederile art. 15 alin. (2) din
Constituție, deoarece înlătură efectele produse între data intrării
în vigoare a Ordonanței de urgență a Guvernului nr. 69/2008 și
data respingerii acesteia.
Tribunalul București — Secția a VI-a comercială
apreciază că, prin respingerea Ordonanței de urgență a
Guvernului nr. 69/2008 potrivit Legii nr. 148/2009, rămân incerte
efectele juridice ale acestui act normativ, sub aspectul dreptului
de proprietate al ăFondului Proprietatea” — S.A. asupra
acțiunilor dobândite la ăNuclearelectrica” — S.A., cu
nerespectarea principiilor stipulate la art. 15 alin. (2) și art. 136
alin. (5) din Constituție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate este
neîntemeiată, deoarece art. 1 al Ordonanței de urgență a
Guvernului nr. 69/2008 nu are caracter constitutiv de drepturi,
ci caracterul unui act de administrativ, promovând reguli
procedurale de calcul pentru valoarea participației Fondului.
Astfel, principalul efect al Legii nr. 148/2009 de respingere a
Ordonanței de urgență a Guvernului nr. 69/2008 este că
legiuitorul a decis în sensul că disputa părților asupra întinderii
drepturilor lor nu se soluționează prin măsuri legislative, ceea
ce corespunde finalității fundamentale a puterii legiuitoare.
Această poziționare a puterii legiuitoare se susține, deoarece a
proceda în sens contrar, anume intervenind să reglementeze
drepturi deja stabilite prin acte normative anterioare, nu ar fi
făcut altceva decât să dispună cu caracter retroactiv asupra
unor situații juridice ale căror efecte s-au epuizat, în sensul că
legiuitorul a stabilit deja prin măsuri legislative anterioare
drepturile părților. Prin urmare, nu poate fi primită critica
referitoare la încălcarea art. 115 alin. (8) din Legea
fundamentală și nici cele referitoare la încălcarea principiului
neretroactivității legii și a principiului inviolabilității proprietății
private.
Avocatul Poporului apreciază că legea criticată este în
deplină concordanță cu normele constituționale care consacră
principiul neretroactivității legii, deoarece ea dispune numai
pentru viitor, urmând a-și găsi aplicarea de la data intrării în
vigoare a legii. Respingerea prin lege a unei ordonanțe
reprezintă infirmarea expresă de către Parlament a politicii
legislative pe care ordonanța o exprimase, având drept
consecință ca un asemenea act să își înceteze aplicabilitatea,
să nu se mai aplice în viitor. Prin respingerea Ordonanței de
urgență a Guvernului nr. 69/2008 prin Legea nr. 148/2009 nu se
aduce atingere dreptului de proprietate astfel cum a fost
reglementat prin art. 136 alin. (5) din Constituție, cu atât mai
mult cu cât inviolabilitatea proprietății nu are caracter absolut,
aspect care rezultă din trimiterea pe care norma constituțională
o face la dispozițiile legale incidente. În plus, conținutul și limitele
dreptului de proprietate sunt stabilite prin lege. De asemenea,
legea criticată este în concordanță și cu art. 115 alin. (8) din
Constituție și cu cele ale art. 115 alin. (7), potrivit cărora
ordonanțele se aprobă sau se resping printr-o lege adoptată de
Parlament, iar odată adoptată legea de respingere, ordonanța
își încetează aplicabilitatea și nu se mai aplică în viitor.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale

8

MONITORUL OFICIAL AL ROMÂNIEI, PARTEA I, Nr. 106/10.II.2011

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile articolului unic al Legii nr. 148/2009 pentru
respingerea Ordonanței de urgență a Guvernului nr. 69/2008
privind actualizarea participației la capitalul social deținute de
Societatea Comercială ăFondul Proprietatea” — S.A. la
Societatea Națională ăNuclearelectrica” — S.A., lege publicată
în Monitorul Oficial al României, Partea I, nr. 303 din 8 mai 2009,
cu următorul cuprins:
ăArticol unic. — Se respinge Ordonanța de urgență a
Guvernului nr. 69 din 4 iunie 2008 privind actualizarea
participației la capitalul social deținute de Societatea Comercială
«Fondul Proprietatea» — S.A. la Societatea Națională
«Nuclearelectrica» — S.A., publicată în Monitorul Oficial al
României, Partea I, nr. 420 din 4 iunie 2008.”
Ordonanța de urgență a Guvernului nr. 69/2008, publicată în
Monitorul Oficial al României, Partea I, nr. 420 din 4 iunie 2008,
are următorul conținut:
ăArt. 1. — Având în vedere dispozițiile pct. 1.8 din anexa la
titlul VII din Legea nr. 247/2005 privind reforma în domeniile
proprietății și justiției, precum și unele măsuri adiacente, cu
modificările și completările ulterioare, în scopul finalizării
exercițiului financiar al Societății Comerciale «Fondul
Proprietatea» — S.A. pentru anul 2007, se actualizează
participația la capitalul social deținută de aceasta la Societatea
Națională «Nuclearelectrica» — S.A., luând în considerare
majorările și diminuările succesive de capital social înregistrate
de Societatea Națională «Nuclearelectrica» — S.A. la oficiul
registrului comerțului, începând cu data de 1 februarie 2006 și
până la data de 13 noiembrie 2007, cu excepția majorării de
capital efectuate în baza Legii nr. 297/2006 pentru aprobarea
preluării de către Societatea Națională «Nuclearelectrica» —
S.A. de la rezerva de stat a cantității de 315,0 tone apă grea,
necesară punerii în funcțiune a Unității 2 CNE Cernavodă.
Art. 2. — Prezenta ordonanță de urgență nu afectează
distribuirile de dividende efectuate deja de Societatea
Comercială «Nuclearelectrica» — S.A.”
Autorul excepției consideră că aceste prevederi încalcă
dispozițiile art. 15 alin. (2), art. 115 alin. (8) și art. 136 alin. (5) din
Constituție.
Examinând excepția de neconstituționalitate, Curtea reține
că, potrivit art. 115 alin. (8) din Legea fundamentală, ăPrin legea

de aprobare sau de respingere se vor reglementa, dacă este
cazul, măsurile necesare cu privire la efectele juridice produse
pe perioada de aplicare a ordonanței.” Or, Curtea observă că
nu există o obligație a Parlamentului de a reglementa — prin
legea de respingere — măsurile necesare cu privire la efectele
juridice produse pe perioada de aplicare a ordonanței
Guvernului, legiuitorul constituant lăsând la libera apreciere a
Parlamentului această posibilitate, prin folosirea sintagmei ădacă
este cazul”.
Pe de altă parte, din momentul intrării în vigoare a legii de
respingere a ordonanței Guvernului, aceasta își încetează
aplicarea, urmând să se aplice actul normativ al Parlamentului.
Efectele juridice ale legii de respingere a ordonanței se produc
numai din momentul intrării ei în vigoare — adică la 3 zile de la
data publicării acesteia în Monitorul Oficial sau la o dată
ulterioară prevăzută în textul ei. În același sens, prin Decizia
nr. 498 din 8 iunie 2006, publicată în Monitorul Oficial al
României, Partea I, nr. 554 din 27 iunie 2006, Curtea a reținut că
ăRespingerea prin lege a unei ordonanțe reprezintă infirmarea
expresă de către Parlament a politicii legislative pe care
ordonanța o exprimase, având drept consecință ca un
asemenea act să își înceteze aplicabilitatea, să nu se mai aplice
în viitor.”
Cu privire la celelalte dispoziții din Constituție invocate de
autorul excepției în susținerea acesteia, Curtea observă că nici
art. 136 alin. (5) conform căruia ăProprietatea privată este
inviolabilă în condițiile legii organice” și nici art. 15 alin. (2)
potrivit căruia ăLegea dispune numai pentru viitor, cu excepția
legii penale sau contravenționale mai favorabile” nu sunt
încălcate prin adoptarea Legii de respingere a Ordonanței de
urgență a Guvernului nr. 69/2008 privind actualizarea
participației la capitalul social deținute de Societatea Comercială
ăFondul Proprietatea” — S.A. la Societatea Națională
ăNuclearelectrica” — S.A.
De
altfel,
susținerile
autorului
excepției
de
neconstituționalitate reprezintă, în realitate, probleme de
interpretare și de aplicare a legii în timp, ce intră în competența
de soluționare a instanței de judecată chemate să soluționeze
litigiul pe baza regulii tempus regit actum.
Prin urmare, excepția de neconstituționalitate a prevederilor
articolului unic al Legii nr. 148/2009 pentru respingerea
Ordonanței de urgență a Guvernului nr. 69/2008 privind
actualizarea participației la capitalul social deținute de
Societatea Comercială ăFondul Proprietatea” — S.A. la
Societatea Națională ăNuclearelectrica” — S.A. este
neîntemeiată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor articolului unic al Legii nr. 148/2009 pentru
respingerea Ordonanței de urgență a Guvernului nr. 69/2008 privind actualizarea participației la capitalul social deținute de
Societatea Comercială ăFondul Proprietatea” — S.A. la Societatea Națională ăNuclearelectrica” — S.A., excepție ridicată de
Societatea Comercială ăFondul Proprietatea” — S.A. în Dosarul nr. 16.743/3/2009 al Tribunalului București — Secția a VI-a
comercială.
Definitivă și general obligatorie.
Pronunțată în ședința publică din data de 9 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 106/10.II.2011

9

CURTEA CONSTITUȚIONALĂ

D E C I Z I A Nr. 1.597
din 9 decembrie 2010

referitoare la excepția de neconstituționalitate a prevederilor art. 86 alin. (2) și art. 94 alin. (1) lit. m)
raportat la art. 54 lit. h) din Legea nr. 188/1999 privind Statutul funcționarilor publici
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 86 alin. (2) și art. 94 alin. (1) lit. m) din Legea
nr. 188/1999 privind Statutul funcționarilor publici, excepție
ridicată de Laura Ileana Ciovică în Dosarul nr. 13.792/63/2008
al Tribunalului Argeș — Secția civilă și care formează obiectul
Dosarului Curții Constituționale nr. 1.420D/2010.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în dosarele
nr. 1.568D/2010, nr. 1.571D/2010, nr. 1.572D/2010,
nr. 2.928D/2010, nr. 3.972D/2010 și nr. 3.973D/2010, având ca
obiect aceeași excepție de neconstituționalitate, prin raportare la
art. 54 lit. h), ridicată de Doina Dorobanțu, de Petrida Dragomir
și de Mihaela Valentina Ionicoiu în dosarele nr. 13.984/63/2008,
nr. 14.246/63/2008 și nr. 14.248/63/2008 ale Tribunalului Dolj —
Secția contencios administrativ și fiscal, precum și de Eugenia
Barbu, Cristina Ciucă și Daniela Zamfirescu în dosarele
nr. 14.000/63/2008, nr. 2.450/109/2009 și nr. 13.985/63/2008 ale
Tribunalului Argeș — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent referă asupra cererilor depuse în
dosarele Curții Constituționale nr. 2.928D/2010 și
nr. 3.972D/2010 de către autorii excepției, Eugenia Barbu și
Cristina Ciucă, prin care aceștia solicită acordarea unui termen
de judecată în vederea angajării unui apărător.
Reprezentantul Ministerului Public se opune cererilor de
amânare.
Curtea, deliberând, în temeiul art. 14 din Legea nr. 47/1992,
coroborat cu art. 156 alin. 1 din Codul de procedură civilă,
respinge cererile de acordare a unui termen de judecată.
Curtea, din oficiu, pune în discuție conexarea dosarelor.
Reprezentantul Ministerului Public susține că nu se opune
conexării cauzelor.
Curtea, având în vedere identitatea de obiect a cauzelor, în
temeiul art. 14 și al art. 53 alin. (5) din Legea nr. 47/1992 privind
organizarea și funcționarea Curții Constituționale, raportate la
art. 164 din Codul de procedură civilă, dispune conexarea
dosarelor nr. 1.568D/2010, nr. 1.571D/2010, nr. 1.572D/2010,
nr. 2.928D/2010, nr. 3.972D/2010 și nr. 3.973D/2010 la Dosarul
nr. 1.420D/2010, care a fost primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate, ca
neîntemeiată.

C U R T E A,

având în vedere actele și lucrările dosarelor, constată
următoarele:
Prin încheierile din 15 martie 2010, 3 mai 2010, 11 iunie 2010
și 25 iunie 2010, pronunțate în dosarele nr. 13.792/63/2008,
nr. 14.000/63/2008, nr. 2.450/109/2009 și nr. 13.985/63/2008,
Tribunalul Argeș — Secția civilă a sesizat Curtea
Constituțională cu excepția de neconstituționalitate a
prevederilor art. 86 alin. (2) și art. 94 alin (1) lit. m) raportate
la art. 54 lit. h) din Legea nr. 188/1999 privind Statutul
funcționarilor publici. Excepția de neconstituționalitate a fost
ridicată de Laura Ileana Ciovică, de Eugenia Barbu, de Cristina
Ciucă și de Daniela Zamfirescu în cauze având ca obiect
anularea deciziilor emise de Direcția Generală a Finanțelor
Publice Dolj, prin care au fost suspendate raporturile de muncă.
Prin încheierile din 18 ianuarie 2010, 15 februarie 2010 și
1 februarie 2010, pronunțate în dosarele nr. 13.984/63/2008,
nr. 14.246/63/2008 și nr. 14.248/63/2008, Tribunalul Dolj —
Secția contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 86 alin. (2) și art. 94 alin (1) lit. m) raportate
la art. 54 lit. h) din Legea nr. 188/1999 privind Statutul
funcționarilor publici. Excepția de neconstituționalitate a fost
ridicată de Doina Dorobanțu, de Petrida Dragomir și de Mihaela
Valentina Ionicoiu în cauze având ca obiect anularea deciziilor
emise de Direcția Generală a Finanțelor Publice Dolj, prin care
au fost suspendate raporturile de muncă.
În motivarea excepției de neconstituționalitate autorii
acesteia susțin că prevederile de lege criticate sunt
neconstituționale, deoarece instituie deosebiri de tratament
juridic între diferite categorii de funcționari publici aflați în
aceeași situație, a trimiterii în judecată. Astfel, simpla trimitere în
judecată constituie motiv al suspendării din funcție, deci produce
consecințe juridice înainte de a se pronunța o hotărâre definitivă
de condamnare, ceea ce conduce la încălcarea prezumției de
nevinovăție și a dreptului la un proces echitabil. Totodată,
consideră că dispozițiile de lege criticate contravin dreptului la
un nivel de trai decent, cu atât mai mult cu cât au ca unică sursă
de venit salariul.
Tribunalul Argeș — Secția civilă și Tribunalul Dolj —
Secția contencios administrativ și fiscal consideră că
excepția de neconstituționalitate este neîntemeiată, deoarece
măsura suspendării se aplică tuturor funcționarilor publici aflați
în ipoteza legală. Totodată, măsura suspendării de drept a
raporturilor de serviciu ale funcționarilor publici este una
temporară și justificată de trimiterea în judecată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale

10

MONITORUL OFICIAL AL ROMÂNIEI, PARTEA I, Nr. 106/10.II.2011

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 86 alin. (2) și art. 94 alin. (1) lit. m), raportate la
art. 54 lit. h) din Legea nr. 188/1999 privind Statutul funcționarilor
publici, republicată în Monitorul Oficial al României, Partea I,
nr. 365 din 29 mai 2007, care au următorul cuprins:
— Art. 86 alin. (2): ăÎn cazul în care funcționarul public este
trimis în judecată pentru săvârșirea unei infracțiuni de natura
celor prevăzute la art. 54 lit. h), persoana care are competența
legală de numire în funcția publică va dispune suspendarea
funcționarului public din funcția publică pe care o deține.”;
— Art. 94 alin. (1) lit. m): ă(1) Raportul de serviciu se
suspendă de drept atunci când funcționarul public se află în una
dintre următoarele situații: [...] m) în cazul în care s-a dispus
trimiterea în judecată pentru săvârșirea unei infracțiuni de natura
celor prevăzute la art. 54 lit. h);”.
Dispozițiile art. 54 lit. h), la care textul criticat face trimitere,
prevăd următoarele: ăPoate ocupa o funcție publică persoana
care îndeplinește următoarele condiții: [...] h) nu a fost
condamnată pentru săvârșirea unei infracțiuni contra umanității,
contra statului sau contra autorității, de serviciu sau în legătură
cu serviciul, care împiedică înfăptuirea justiției, de fals ori a unor
fapte de corupție sau a unei infracțiuni săvârșite cu intenție, care
ar face-o incompatibilă cu exercitarea funcției publice, cu
excepția situației în care a intervenit reabilitarea;”.
Autorii excepției de neconstituționalitate consideră că
prevederile de lege criticate contravin dispozițiilor constituționale
ale art. 16 alin. (1) privind egalitatea în fața legii, ale art. 23
alin. (11) privind prezumția de nevinovăție și ale art. 41 privind
munca și protecția socială a muncii.
Examinând excepția de neconstituționalitate, Curtea
constată că s-a mai pronunțat în numeroase cazuri asupra
prevederilor de lege criticate, constatând că acestea nu
contravin dispozițiilor constituționale și convenționale invocate.
Astfel, prin Decizia nr. 481 din 6 mai 2008, publicată în
Monitorul Oficial al României, Partea I, nr. 408 din 30 mai 2008,
Curtea a reținut că măsura suspendării din funcție se aplică
tuturor funcționarilor publici aflați în situația prevăzută în ipoteza
normei legale, și anume în cazul în care s-a pus în mișcare
acțiunea penală pentru săvârșirea uneia dintre infracțiunile
contra umanității, contra statului sau contra autorității, de
serviciu sau în legătură cu serviciul, care împiedică înfăptuirea
justiției, de fals ori a unor fapte de corupție sau a unei infracțiuni
săvârșite cu intenție, care i-ar face incompatibili cu exercitarea

funcției publice. Așa fiind, nu poate fi reținută critica de
neconstituționalitate privind încălcarea art. 16 alin. (1) din
Constituție referitor la egalitatea cetățenilor în fața legii și a
autorităților publice, fără privilegii și fără discriminări.
Referitor la invocarea prevederilor art. 23 alin. (11) din Legea
fundamentală, Curtea, prin Decizia nr. 48 din 4 februarie 2003,
publicată în Monitorul Oficial al României, Partea I, nr. 192 din
26 martie 2003, a reținut că sancțiunea administrativă a
suspendării funcționarului public din funcția publică pe care
acesta o deține, în cazul în care s-a dispus trimiterea sa în
judecată, are ca finalitate protejarea autorității sau a instituției
publice față de pericolul continuării activității ilicite și al extinderii
consecințelor periculoase ale faptei penale săvârșite de către
funcționarul public. Or, ținând cont de natura administrativă a
acestei măsuri, nu se pune problema nerespectării prezumției
de nevinovăție, care va trebui însă respectată pe tot parcursul
desfășurării întregului proces penal pornit împotriva respectivului
funcționar public, până la rămânerea definitivă a hotărârii de
condamnare.
Cu privire la critica referitoare la prevederile art. 41 din
Constituție privind dreptul la muncă, prin Decizia nr. 921 din
16 septembrie 2008, publicată în Monitorul Oficial al României,
Partea I, nr. 718 din 22 octombrie 2008, Curtea a reținut că
aceasta este neîntemeiată, deoarece nu se poate susține că
suspendarea din funcție sau suspendarea de drept a raporturilor
de serviciu ale funcționarilor publici în cazul trimiterii în judecată
pentru săvârșirea unei infracțiuni de natura celor prevăzute la
art. 54 lit. h) din Legea nr. 188/1999 ar contraveni principiului
alegerii libere a profesiei, a meseriei, a ocupației sau a locului de
muncă, deoarece, pe de-o parte măsura suspendării este
temporară, iar pe de altă parte este justificată de trimiterea în
judecată a funcționarului public pentru infracțiuni de o gravitate
deosebită.
Totodată, prin Decizia nr. 539 din 27 aprilie 2010, publicată
în Monitorul Oficial al României, Partea I, nr. 361 din 2 iunie
2010, Curtea constată că textele de lege criticate nu aduc
atingere nici dispozițiilor art. 47 din Constituție, observând în
acest sens că, potrivit art. 86 alin. (3) din Legea nr. 188/1999,
dacă instanța judecătorească dispune achitarea sau încetarea
procesului penal, suspendarea din funcția publică încetează, iar
funcționarul public respectiv își va relua activitatea în funcția
publică deținută anterior și îi vor fi achitate drepturile salariale
aferente perioadei de suspendare.
Întrucât criticile de neconstituționalitate din prezenta cauză
privesc, în esență, aceleași aspecte și având în vedere că nu
au intervenit elemente noi, de natură să determine schimbarea
jurisprudenței Curții Constituționale, soluțiile și considerentele
deciziilor menționate își păstrează valabilitatea și în cauza de
față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 86 alin. (2) și art. 94 alin. (1) lit. m) raportat
la art. 54 lit. h) din Legea nr. 188/1999 privind Statutul funcționarilor publici, excepție ridicată de Laura Ileana Ciovică, de Eugenia
Barbu, de Cristina Ciucă și de Daniela Zamfirescu în dosarele nr. 13.792/63/2008, nr. 14.000/63/2008, nr. 2.450/109/2009 și
nr. 13.985/63/2008, ale Tribunalului Argeș — Secția civilă și de Doina Dorobanțu, de Petrida Dragomir și de Mihaela Valentina
Ionicoiu în dosarele nr. 13.984/63/2008, nr. 14.246/63/2008 și nr. 14.248/63/2008 ale Tribunalul Dolj — Secția contencios
administrativ și fiscal.
Definitivă și general obligatorie.
Pronunțată în ședința publică din data de 9 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 106/10.II.2011

11

CURTEA CONSTITUȚIONALĂ

D E C I Z I A Nr. 1.623
din 16 decembrie 2010

referitoare la excepția de neconstituționalitate a dispozițiilor art. 395, 397, 399, 402 și 403
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 395, 397, 399, 402 și 403 din Codul de
procedură penală, excepție ridicată de Mihai Dulău în Dosarul
nr. 1.062/294/2009 al Judecătoriei Săliște.
La apelul nominal lipsește autorul excepției, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere ca inadmisibilă a excepției de neconstituționalitate,
întrucât autorul acesteia nu arată în ce constă contrarietatea
dintre dispozițiile de lege criticate și prevederile din Constituție
invocate.
C U R T E A,

având în vedere actele și lucrările dosarului, reține următoarele:
Prin Încheierea din 17 februarie 2010, pronunțată în Dosarul
nr. 1.062/294/2009, Judecătoria Săliște a sesizat Curtea
Constituțională cu excepția de neconstituționalitate a
dispozițiilor art. 395, 397, 399, 402 și 403 din Codul de
procedură penală.
Excepția a fost ridicată de Mihai Dulău cu ocazia soluționării
unei cereri de revizuire.
În motivarea excepției de neconstituționalitate autorul
acesteia susține că art. 395, 397, 399, 402 și 403 din Codul de
procedură penală încalcă egalitatea în drepturi, accesul liber la
justiție și dreptul la un proces echitabil, întrucât, pe de o parte,
cererea de revizuire se adresează parchetului, și nu instanței de
judecată, iar pe de altă parte, admiterea în principiu a cererii de
revizuire este condiționată de întrunirea anumitor cerințe legale,
inclusiv dovedirea unor cazuri de revizuire prin hotărâre
judecătorească sau prin ordonanța procurorului, în condițiile în
care este de notorietate că soluționarea cauzelor privind
anchetarea unor polițiști pentru fapte comise în timpul serviciului
trenează foarte mult.
Judecătoria Săliște apreciază că excepția de
neconstituționalitate este neîntemeiată. Invocă, în acest sens,
deciziile Curții Constituționale nr. 155/2007, nr. 561/2007 și
nr. 570/2007.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 395, 397, 399, 402 și 403 din Codul de procedură
penală, cu modificările și completările aduse art. 397, 402 și 403
prin Legea nr. 202/2010 privind unele măsuri pentru accelerarea
soluționării proceselor, publicată în Monitorul Oficial al României,
Partea I, nr. 714 din 26 octombrie 2010. Textele de lege criticate
au următorul cuprins:
— Art. 395: ăSituațiile care constituie cazurile de revizuire
prevăzute în art. 394 lit. b), c) și d) se dovedesc prin hotărâre
judecătorească sau prin ordonanța procurorului, dacă prin
acestea s-a dispus asupra fondului cauzei.
Când organele arătate în alin. 1 nu pot sau nu au putut
examina fondul cauzei, situațiile menționate se constată în
procedura de revizuire.”;
— Art. 397: ăCererea de revizuire se adresează procurorului
de la parchetul de pe lângă instanța care a judecat cauza în
primă instanță.
Cererea se face în scris, cu arătarea cazului de revizuire pe
care se întemeiază și a mijloacelor de probă în dovedirea
acestuia.
Dacă cererea nu îndeplinește condițiile arătate în alin. 2,
procurorul cheamă persoana care a făcut cererea în vederea
completării sau precizării acesteia.
Cererea de revizuire adresată direct instanței se trimite pe
cale administrativă procurorului competent.”;
— Art. 399: ăDupă introducerea cererii de revizuire procurorul
ascultă, dacă este cazul, potrivit art. 397 alin. 3, persoana care
solicită revizuirea. În cazul când este necesară efectuarea de
cercetări pentru a verifica temeinicia cererii de revizuire,
procurorul dispune aceasta prin ordonanță.
Totodată, procurorul cere, dacă este necesar, dosarul cauzei.
Pentru efectuarea actelor de cercetare procurorul poate
delega organul de cercetare penală. Dispozițiile art. 217 alin.
ultim sunt aplicabile.
Termenul de efectuare a actelor de cercetare este de 2 luni
și curge de la data introducerii cererii de revizuire.
După efectuarea cercetărilor, procurorul înaintează întregul
material împreună cu concluziile sale instanței competente.”;
— Art. 402: ăLa primirea lucrărilor trimise de procuror,
președintele instanței fixează termen pentru examinarea
admisibilității în principiu a cererii de revizuire, dispunând
atașarea dosarului cauzei.”;
— Art. 403: ăAdmisibilitatea în principiu se examinează de
către instanță, în camera de consiliu, fără citarea părților și fără

12

MONITORUL OFICIAL AL ROMÂNIEI, PARTEA I, Nr. 106/10.II.2011

participarea procurorului. Instanța examinează dacă cererea de
revizuire este făcută în condițiile prevăzute de lege și dacă din
probele strânse în cursul cercetării efectuate de procuror rezultă
date suficiente pentru admiterea în principiu.
Instanța, în baza celor constatate, dispune prin încheiere
admiterea în principiu a cererii de revizuire sau, prin sentință,
respingerea acesteia.
Cererile ulterioare de revizuire sunt inadmisibile dacă există
identitate de persoană, de temei legal, de motive și apărări.
Când cererea de revizuire a fost făcută pentru un condamnat
decedat sau când condamnatul care a făcut cererea ori în
favoarea căruia s-a făcut revizuirea a decedat după introducerea
cererii, prin derogare de la dispozițiile art. 10 alin. 1 lit. g)
procedura de revizuire își va urma cursul, iar în cazul admiterii
în principiu, după rejudecarea cauzei, instanța va hotărî potrivit
dispozițiilor din art. 13 alin. 2 și 3 care se aplică în mod
corespunzător.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 referitoare la egalitatea în drepturi și ale art. 21 privind
accesul liber la justiție, precum și a prevederilor art. 6 referitoare
la dreptul la un proces echitabil din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că dispozițiile art. 395, 397, 399 și 402 din Codul de
procedură penală au mai fost supuse controlului de
constituționalitate, prin raportare la aceleași prevederi din Legea
fundamentală și din Convenția pentru apărarea drepturilor
omului și a libertăților fundamentale, invocate și în prezenta
cauză, și cu motivări similare.
Astfel, prin Decizia nr. 226 din 19 februarie 2009, publicată în
Monitorul Oficial al României, Partea I, nr. 149 din 10 martie
2009, Curtea a respins ca neîntemeiată excepția de
neconstituționalitate a dispozițiilor art. 395 alin. 1 din Codul de
procedură penală, reținând că textul de lege criticat, conform
căruia situațiile care constituie cazurile de revizuire prevăzute
în art. 394 lit. b), c) și d) din Codul de procedură penală se
dovedesc prin hotărâre judecătorească sau prin ordonanța
procurorului prin care s-a dispus asupra fondului cauzei, nu
conține dispoziții care prin natura lor afectează dreptul la un
proces echitabil, întrucât părțile se pot prevala de toate garanțiile
care condiționează caracterul echitabil al procesului. Conform
art. 405 din Codul de procedură penală, ăRejudecarea cauzei
după admiterea în principiu a cererii de revizuire se face potrivit
regulilor de procedură privind judecarea în primă instanță”.
Eventualele abuzuri ale organelor de urmărire penală sau
ale procurorilor, la care se face referire în motivarea excepției și
care constituie, în realitate, cauza nemulțumirii autorului
excepției, nu pot constitui motive de neconstituționalitate a

textului de lege criticat și, prin urmare, nu pot fi cenzurate de
instanța de contencios constituțional.
În ceea ce privește dispozițiile art. 397, 399 și 402 din Codul
de procedură penală, prin Decizia nr. 570 din 15 mai 2008,
publicată în Monitorul Oficial al României, Partea I, nr. 449 din
16 iunie 2008, Curtea a respins ca neîntemeiată excepția de
neconstituționalitate, statuând că aceste prevederi de lege, care
instituie reguli privind modul de soluționare a cererii de revizuire,
nu sunt de natură să îngrădească dreptul părților de a se adresa
justiției pentru apărarea drepturilor, libertăților și intereselor lor
legitime și de a beneficia de un proces echitabil. Legislația
procesual penală prevede suficiente garanții pentru asigurarea
accesului liber la justiție. Astfel, după efectuarea cercetărilor
pentru verificarea temeiniciei cererii de revizuire, procurorul
înaintează întregul material, împreună cu concluziile sale,
instanței competente. Aceasta examinează dacă cererea de
revizuire este făcută în condițiile prevăzute de lege și dacă din
probele strânse în cursul cercetării efectuate de procuror rezultă
date suficiente pentru admiterea în principiu. Din dispozițiile
art. 397—406 din Codul de procedură penală rezultă faptul că
este obligatorie sesizarea instanței de judecată, care, după
verificarea probelor existente, se va pronunța cu privire la
temeinicia cererii de revizuire.
Justificarea prezenței organelor de urmărire penală în
procedura revizuirii se explică prin specificul acestei căi de atac,
al cărei scop îl constituie repararea erorilor judiciare de fapt
cuprinse în hotărârile judecătorești definitive. Calea de atac a
revizuirii presupune reluarea procesului penal din faza de
urmărire penală, restabilirea adevărului putând duce la o altă
soluționare a cauzei decât cea dispusă anterior, fiind necesar
ca și în această situație fazele procesului penal să fie
respectate.
Pe cale de consecință, prin Decizia nr. 570 din 15 mai 2008,
Curtea a reținut că prevederile art. 397, 399 și 402 din Codul de
procedură penală nu aduc atingere principiului liberului acces la
justiție, întreaga activitate desfășurată de procuror și de
organele de urmărire penală, precum și întregul probatoriu
administrat fiind supuse controlului instanței judecătorești.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză, inclusiv în ceea ce privește dispozițiile
art. 403 din Codul de procedură penală, față de care nu au fost
formulate critici distincte.
Pentru aceleași motive arătate mai sus, textele de lege
atacate nu aduc atingere nici dispozițiilor art. 16 din Constituție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 395, 397, 399, 402 și 403 din Codul de
procedură penală, excepție ridicată de Mihai Dulău în Dosarul nr. 1.062/294/2009 al Judecătoriei Săliște.
Definitivă și general obligatorie.
Pronunțată în ședința publică din data de 16 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 106/10.II.2011

13

CURTEA CONSTITUȚIONALĂ

D E C I Z I A Nr. 1.631
din 16 decembrie 2010

referitoare la excepția de neconstituționalitate a dispozițiilor art. 2781 alin. 8 lit. b)
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
Pe rol se află soluționarea excepției de neconstituționalitate
a dispozițiilor art. 2781 alin. 8 lit. b) din Codul de procedură art. 146 lit. d) din Constituție, precum și ale art. 1 alin. (2), ale
penală, excepție ridicată de Florin Țapu în Dosarul art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
nr. 1.663/198/2008 al Tribunalului Vâlcea — Secția penală.
Obiectul excepției de neconstituționalitate îl constituie
La apelul nominal lipsesc părțile, față de care procedura de
dispozițiile art. 2781 alin. 8 lit. b) din Codul de procedură penală,
citare este legal îndeplinită.
modificate prin Legea nr. 356/2006 pentru modificarea și
Cauza este în stare de judecată.
Reprezentantul Ministerului Public pune concluzii de completarea Codului de procedură penală, precum și pentru
respingere ca inadmisibilă a excepției de neconstituționalitate, modificarea altor legi, publicată în Monitorul Oficial al României,
întrucât autorul acesteia este nemulțumit, în realitate, de modul Partea I, nr. 677 din 7 august 2006, având următorul cuprins:
ăJudecătorul pronunță una dintre următoarele soluții: [...]
de interpretare și aplicare a legii.
b) admite plângerea, prin sentință, desființează rezoluția sau
C U R T E A,
ordonanța atacată și trimite cauza procurorului, în vederea
începerii sau redeschiderii urmăririi penale, după caz.
având în vedere actele și lucrările dosarului, reține următoarele: Judecătorul este obligat să arate motivele pentru care a trimis
Prin Încheierea din 1 martie 2010, pronunțată în Dosarul cauza procurorului, indicând totodată faptele și împrejurările ce
nr. 1.663/198/2008, Tribunalul Vâlcea — Secția penală a sesizat urmează a fi constatate și prin care anume mijloace de probă;”.
Curtea Constituțională cu excepția de neconstituționalitate a
În susținerea neconstituționalității acestor prevederi de lege,
dispozițiilor art. 2781 alin. 8 lit. b) din Codul de procedură penală. autorul excepției invocă încălcarea dispozițiilor constituționale
Excepția a fost ridicată de Florin Țapu cu ocazia soluționării ale art. 16 alin. (1) privind egalitatea în drepturi și ale art. 124
recursului formulat într-o cauză penală având ca obiect plângere alin. (2) și (3) referitoare la înfăptuirea justiției, precum și ale
împotriva unui act al procurorului de netrimitere în judecată.
art. 11 privind raportul dintre dreptul internațional și dreptul intern
În motivarea excepției de neconstituționalitate autorul și ale art. 20 referitoare la preeminența tratatelor internaționale
acesteia susține că prevederile art. 2781 alin. 8 lit. b) din Codul privind drepturile omului asupra legilor interne, raportate la
de procedură penală aduc atingere egalității în fața legii și a prevederile art. 6 paragraful 1 și paragraful 3 lit. d) referitoare la
autorităților publice, înfăptuirii justiției în mod unic, imparțial și dreptul la un proces echitabil din Convenția pentru apărarea
egal pentru toți, independenței judecătorilor, precum și dreptului drepturilor omului și a libertăților fundamentale.
la un proces echitabil, întrucât este evident că oricâte probe noi
Examinând excepția de neconstituționalitate, Curtea
s-ar administra de către aceleași organe de urmărire penală, constată că autorul excepției critică, în realitate, modul de
fiind supuse cenzurii aceluiași procuror, nu pot primi o altă aplicare a dispozițiilor de lege atacate. Eventualele abuzuri ale
interpretare, de natură să conducă către o soluție diferită.
organelor de urmărire penală, la care face referire în motivarea
Tribunalul Vâlcea — Secția penală apreciază că excepția excepției și care constituie cauza nemulțumirii autorului
de neconstituționalitate este neîntemeiată, întrucât dispozițiile excepției, nu pot constitui însă motive de neconstituționalitate a
de lege criticate nu încalcă prevederile constituționale invocate dispozițiilor de lege criticate și, prin urmare, nu pot fi cenzurate
de autorul excepției. Face trimitere, în acest sens, la deciziile de instanța de contencios constituțional.
Curții Constituționale nr. 508 din 18 noiembrie 2004, nr. 228 din
Prin urmare, excepția de neconstituționalitate este
inadmisibilă și va fi respinsă ca atare.
7 martie 2006 și nr. 859 din 28 noiembrie 2006.
Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
Cu participarea reprezentantului Ministerului Public, procuror
Marinela Mincă.

CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 2781 alin. 8 lit. b) din Codul de procedură
penală, excepție ridicată de Florin Țapu în Dosarul nr. 1.663/198/2008 al Tribunalului Vâlcea — Secția penală.
Definitivă și general obligatorie.
Pronunțată în ședința publică din data de 16 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

14

MONITORUL OFICIAL AL ROMÂNIEI, PARTEA I, Nr. 106/10.II.2011
CURTEA CONSTITUȚIONALĂ

D E C I Z I A Nr. 1.636
din 16 decembrie 2010

referitoare la excepția de neconstituționalitate a dispozițiilor art. 332 alin. 4 și art. 337
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 332 alin. 4 și art. 337 din Codul de procedură
penală, excepție ridicată de Mihail Stroiescu în Dosarul
nr. 1.017/292/2009 al Judecătoriei Roșiori de Vede.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 9 martie 2010, pronunțată în Dosarul
nr. 1.017/292/2009, Judecătoria Roșiori de Vede a sesizat
Curtea Constituțională cu excepția de neconstituționalitate
a dispozițiilor art. 332 alin. 4 și art. 337 din Codul de
procedură penală.
Excepția a fost ridicată de Mihail Stroiescu cu ocazia
soluționării dosarului mai sus menționat.
În motivarea excepției de neconstituționalitate autorul
acesteia susține că dispozițiile art. 332 alin. 4 și art. 337 din
Codul de procedură penală aduc atingere principiilor
constituționale privind universalitatea drepturilor și îndatoririlor,
egalitatea în fața legii și a autorităților publice și dreptul la un
proces echitabil, întrucât, pe de o parte, în timp ce procurorul
are o cale de atac separată împotriva hotărârii de desesizare a
instanței, inculpatul nu are drept la recurs împotriva încheierii de
respingere a cererii de restituire a cauzei la procuror, iar, pe de
altă parte, extinderea procesului penal cu privire la alte persoane
este lăsată la latitudinea procurorului.
Judecătoria Roșiori de Vede apreciază că excepția de
neconstituționalitate este neîntemeiată, invocând în acest sens
jurisprudența în materie a Curții Constituționale, și anume
deciziile nr. 285 din 11 martie 2008 și nr. 501 din 7 aprilie 2009.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 332 alin. 4 și art. 337 din Codul de procedură
penală, modificate prin Legea nr. 356/2006 pentru modificarea
și completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, având următorul cuprins:
— Art. 332 alin. 4: ăÎmpotriva hotărârii de desesizare se poate
face recurs de către procuror și de orice persoană ale cărei
interese au fost vătămate prin hotărâre, în 3 zile de la
pronunțare, pentru cei prezenți, și de la comunicare, pentru cei
lipsă.”;
— Art. 337: ăÎn cursul judecății, când se descoperă date cu
privire la participarea și a unei alte persoane la săvârșirea faptei
prevăzute de legea penală pusă în sarcina inculpatului sau date
cu privire la săvârșirea unei fapte prevăzute de legea penală de
către o altă persoană, dar în legătură cu fapta inculpatului,
procurorul poate cere extinderea procesului penal cu privire la
acea persoană.
Dispozițiile art. 336 se aplică în mod corespunzător.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 15 alin. (1) privind universalitatea drepturilor și
îndatoririlor, ale art. 16 alin. (1) referitoare la egalitatea în
drepturi și ale art. 21 alin. (3) privind dreptul la un proces
echitabil.
Examinând excepția de neconstituționalitate, Curtea
constată că dispozițiile art. 332 alin. 4 și art. 337 din Codul de
procedură penală au mai fost supuse controlului instanței de
contencios constituțional, prin raportare la aceleași prevederi
din Legea fundamentală invocate și în prezenta cauză și față de
critici similare.
Astfel, prin Decizia nr. 736 din 24 iunie 2008, publicată în
Monitorul Oficial al României, Partea I, nr. 538 din 16 iulie 2008,
Curtea a respins ca neîntemeiată excepția de
neconstituționalitate a prevederilor art. 332 alin. 4 din Codul de
procedură penală, reținând că, potrivit art. 126 și 129 din
Constituție, legiuitorul este unica autoritate competentă să
reglementeze căile de atac împotriva hotărârilor judecătorești în
cadrul procedurii de judecată, precum și modul de exercitare a
acestora. În virtutea acestei competențe, legiuitorul stabilește
hotărârile judecătorești împotriva cărora pot fi exercitate căile
de atac. Acest mod de reglementare a exercitării căilor de atac
împotriva încheierilor se justifică prin necesitatea de a asigura
soluționarea procesului penal într-un termen rezonabil, exigență
recunoscută cu valoare de principiu atât în sistemul nostru
constituțional, cât și în Convenția pentru apărarea drepturilor
omului și a libertăților fundamentale, care consacră la art. 6
paragraful 1 dreptul oricărei persoane ăla judecarea în mod

MONITORUL OFICIAL AL ROMÂNIEI, PARTEA I, Nr. 106/10.II.2011
echitabil, în mod public și într-un termen rezonabil a cauzei
sale”.
În ceea ce privește dispozițiile art. 337 din Codul de
procedură penală, prin Decizia nr. 95 din 4 februarie 2010,
publicată în Monitorul Oficial al României, Partea I, nr. 146 din
5 martie 2010, Curtea a apreciat ca neîntemeiată critica de
neconstituționalitate adusă acestor prevederi de lege, statuând
că procedura extinderii procesului penal cu privire la alte
persoane este în concordanță cu dispozițiile art. 131 alin. (1) din
Constituție referitoare la rolul Ministerului Public, potrivit cărora,
ăÎn activitatea judiciară, Ministerul Public reprezintă interesele
generale ale societății și apără ordinea de drept, precum și
drepturile și libertățile cetățenilor”. Corespunzător acestor
atribuții constituționale, Ministerul Public este singurul îndreptățit
să ceară extinderea procesului penal, așa cum este singurul
care întocmește actul de acuzare. Această simetrie juridică
respectă accesul liber la justiție și nu contravine prevederilor

15

constituționale ale art. 16 alin. (1), deoarece se aplică fără nicio
discriminare tuturor persoanelor aflate în ipoteza normei.
Mai mult, în situația în care procurorul nu formulează o
cerere de extindere a procesului penal, partea interesată poate
sesiza organele de urmărire penală, în temeiul art. 221
(ăModurile de sesizare”), respectiv art. 279 (ăOrganele cărora li
se adresează plângerea”) din Codul de procedură penală. Se
asigură astfel accesul liber la justiție și, în mod corespunzător,
toate garanțiile ce caracterizează un proces echitabil, inclusiv
sub aspectul asigurării dreptului la apărare și al îndeplinirii
exigențelor privind înfăptuirea justiției.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 332 alin. 4 și art. 337 din Codul de procedură
penală, excepție ridicată de Mihail Stroiescu în Dosarul nr. 1.017/292/2009 al Judecătoriei Roșiori de Vede.
Definitivă și general obligatorie.
Pronunțată în ședința publică din data de 16 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 1.639
din 16 decembrie 2010

referitoare la excepția de neconstituționalitate a dispozițiilor art. 278 și 2781
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 278 și 2781 din Codul de procedură penală,
excepție ridicată de Ioana Petrache în Dosarul
nr. 5.130/312/2009 al Tribunalului Ialomița — Secția penală și
în Dosarul nr. 6.810/118/2009 al Judecătoriei Mangalia.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă că autorul excepției a transmis
Curții o cerere de amânare a soluționării cauzei în vederea

pregătirii apărării și conexării unui al treilea dosar aflat pe rolul
Curții și având același obiect cu cele două dosare mai sus
menționate.
Reprezentantul Ministerului Public se opune amânării
judecării cauzei.
Curtea, deliberând, respinge cererea de acordare a unui nou
termen.
Curtea, având în vedere că excepțiile de neconstituționalitate
ridicate în dosarele nr. 889D/2010 și nr. 1.208D/2010 au obiect
identic, pune în discuție, din oficiu, problema conexării cauzelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 1.208D/2010 la Dosarul
nr. 889D/2010, care este primul înregistrat.
Cauza este în stare de judecată.
Reprezentantul Ministerului Public pune concluzii de
respingere ca inadmisibilă a excepției de neconstituționalitate,
întrucât autorul acesteia este nemulțumit, în realitate, de modul
de interpretare și aplicare a legii.

16

MONITORUL OFICIAL AL ROMÂNIEI, PARTEA I, Nr. 106/10.II.2011
C U R T E A,

C U R T E A,

având în vedere actele și lucrările dosarelor, reține următoarele:
Prin Încheierea din 30 martie 2010, pronunțată în Dosarul
nr. 5.130/312/2009, Tribunalul Ialomița — Secția penală a
sesizat Curtea Constituțională cu excepția de
neconstituționalitate a dispozițiilor art. 278 și 2781 din
Codul de procedură penală.
Excepția a fost ridicată de Ioana Petrache cu ocazia
soluționării recursului împotriva unei sentințe penale având ca
obiect plângerea împotriva unor acte ale procurorului de
netrimitere în judecată.
Prin Încheierea din 10 martie 2010, pronunțată în Dosarul
nr. 6.810/118/2009, Judecătoria Mangalia a sesizat Curtea
Constituțională cu excepția de neconstituționalitate a
dispozițiilor art. 278 și 2781 alin. 1 din Codul de procedură
penală.
Excepția a fost ridicată de Ioana Petrache cu ocazia
soluționării plângerii împotriva unei rezoluții a procurorului de
neîncepere a urmăririi penale.
În motivarea excepției de neconstituționalitate autorul
acesteia susține că textele de lege criticate încalcă accesul liber
la justiție, dreptul la un proces echitabil și dreptul la apărare, în
condițiile în care procedura din fața procurorului a fost
inechitabilă, pentru că nu a permis accesul permanent și
complet la dosarul cauzei. Totodată invocă și necomunicarea
rezoluției procurorului.
Tribunalul Ialomița — Secția penală și Judecătoria
Mangalia apreciază că excepția de neconstituționalitate este
neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 278 și 2781 din Codul de procedură penală, care
reglementează plângerea contra actelor procurorului, respectiv
plângerea în fața judecătorului împotriva rezoluțiilor sau
ordonanțelor procurorului de netrimitere în judecată.
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 privind accesul liber la justiție și dreptul la un proces
echitabil și ale art. 24 referitoare la dreptul la apărare, precum și
ale art. 11 privind raportul dintre dreptul internațional și dreptul
intern și ale art. 20 referitoare la preeminența tratatelor
internaționale privind drepturile omului asupra legilor interne
raportate la prevederile art. 6 paragraful 1 referitoare la dreptul
la un proces echitabil din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
constată că autorul excepției critică, în realitate, modul de
aplicare a dispozițiilor de lege atacate. Eventualele abuzuri ale
organelor de urmărire penală, la care face referire în motivarea
excepției și care constituie, de fapt, cauza nemulțumirii autorului
acesteia, nu pot constitui însă motive de neconstituționalitate a
dispozițiilor de lege criticate și, prin urmare, nu pot fi cenzurate
de instanța de contencios constituțional, fiind de competența
instanței de judecată învestite cu soluționarea litigiului, respectiv
a celor ierarhic superioare în cadrul căilor de atac prevăzute de
lege.
Prin urmare, excepția de neconstituționalitate va fi respinsă
ca inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 278 și 2781 din Codul de procedură penală,
excepție ridicată de Ioana Petrache în Dosarul nr. 5.130/312/2009 al Tribunalului Ialomița — Secția penală și în Dosarul
nr. 6.810/118/2009 al Judecătoriei Mangalia.
Definitivă și general obligatorie.
Pronunțată în ședința publică din data de 16 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică
Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 106/10.II.2011 conține 16 pagini.

Prețul: 3,20 lei

&JUYDGY|520677]
ISSN 1453—4495

