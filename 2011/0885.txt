Anul 179 (XXIII) — Nr. 885

PARTEA I

LEGI, DECRETE, HOTĂRÂRI ȘI ALTE ACTE

Miercuri, 14 decembrie 2011

SUMAR

Nr.

Pagina
HOTĂRÂRI ALE SENATULUI

58.

59.

60.

— Hotărâre cu privire la propunerea de regulament al
Parlamentului European și al Consiliului de stabilire a
unor norme privind plățile directe acordate fermierilor
prin scheme de sprijin în cadrul politicii agricole
comune — COM (2011) 625 final ..............................
— Hotărâre cu privire la propunerea de regulament al
Parlamentului European și al Consiliului de instituire a
unei organizări comune a piețelor produselor agricole
(ăRegulamentul privind OCP unică”) — COM (2011)
626 final......................................................................
— Hotărâre cu privire la propunerea de regulament al
Parlamentului European și al Consiliului privind
sprijinul pentru dezvoltare rurală acordat din Fondul
european agricol pentru dezvoltare rurală (FEADR) —
COM (2011) 627 final ................................................

Pagina

Decizia nr. 1.354 din 13 octombrie 2011 referitoare la excepția
de neconstituționalitate a prevederilor art. 14 alin. (1)
din Legea contenciosului administrativ nr. 554/2004
2

2–3

3

DECIZII ALE CURȚII CONSTITUȚIONALE
Decizia nr. 1.265 din 27 septembrie 2011 referitoare la
excepția de neconstituționalitate a dispozițiilor art. 17
alin. (5) teza finală din Legea nr. 53/2003 — Codul
muncii ........................................................................

4–6

Decizia nr. 1.267 din 27 septembrie 2011 referitoare la
excepția de neconstituționalitate a dispozițiilor art. 80
alin. (1) teza finală din Legea nr. 53/2003 — Codul
muncii ........................................................................

6–7

Decizia nr. 1.329 din 11 octombrie 2011 referitoare la excepția
de neconstituționalitate a dispozițiilor art. 178 alin. 3 și
art. 184 alin. 41 din Codul penal ................................

Nr.

9–10

Decizia nr. 1.423 din 20 octombrie 2011 referitoare la excepția
de neconstituționalitate a dispozițiilor Legii
nr. 119/2010 privind stabilirea unor măsuri în domeniul
pensiilor ......................................................................

11–12

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
5.612. — Ordin al ministrului educației, cercetării, tineretului
și sportului privind acordarea acreditării pentru
unitatea de învățământ preuniversitar particular
Grădinița cu Program Prelungit ăCastelul Piraților” din
municipiul Pitești ........................................................

13

ACTE ALE COMISIEI DE SUPRAVEGHERE
A ASIGURĂRILOR

8–9

859. — Decizie privind sancționarea Societății Comerciale
INSURANCE REINSURANCE INTERNATIONAL
BROKER DE ASIGURARE — S.A. cu interzicerea
temporară a exercitării activității ................................

14–15

1.031. — Decizie privind sancționarea Societății Comerciale
STRATEGIC INSURANCE BROKER — S.R.L. cu
interzicerea temporară a activității ............................

15–16

2

MONITORUL OFICIAL AL ROMÂNIEI, PARTEA I, Nr. 885/14.XII.2011

HOTĂRÂRI ALE SENATULUI
PARLAMENTUL ROMÂNIEI
S E N AT U L

HOTĂRÂRE
cu privire la propunerea de regulament al Parlamentului European și al Consiliului de stabilire
a unor norme privind plățile directe acordate fermierilor prin scheme de sprijin
în cadrul politicii agricole comune — COM (2011) 625 final
Având în vedere Raportul Comisiei pentru agricultură, silvicultură și dezvoltare rurală nr. XXIII/285 din 29 noiembrie 2011,
în temeiul dispozițiilor art. 67, art. 148 alin. (2) și (3) din Constituția României, republicată, și ale Protocolului nr. 2 anexat
Tratatului de la Lisabona de modificare a Tratatului privind Uniunea Europeană și a Tratatului de instituire a Comunității Europene,
semnat la Lisabona la 13 decembrie 2007, ratificat prin Legea nr. 13/2008,
Senatul adoptă prezenta hotărâre.
c) propunerea ca rata de transfer al fondurilor între pilonii
Art. 1. — Senatul constată că propunerea de regulament al
Parlamentului European și al Consiliului de stabilire a unor PAC să fie de până la 10% în ambele sensuri, cu o execuție
norme privind plățile directe acordate fermierilor prin scheme de financiară realizată conform regulii N + 2, accentuându-se astfel
sprijin în cadrul politicii agricole comune respectă atât principiul flexibilitatea și subsidiaritatea deciziilor de politică agricolă luate
subsidiarității, cât și principiul proporționalității. Cu toate acestea, de statele membre;
în urma analizării fondului propunerii și în perspectiva
d) propunerea ca din totalitatea plăților directe care fac
negocierilor care se vor desfășura privind adoptarea pachetului
obiectul plafonării să fie excluse plățile voluntare pentru zonele
de reformă a politicii agricole comune (PAC), Senatul consideră
care se confruntă cu constrângeri naturale; în cazul României și
necesară reanalizarea următoarelor aspecte:
a) punerea în aplicare a unei abordări mai ambițioase a Bulgariei, pentru anii 2014 și 2015 să nu se aplice plafonarea,
obiectivului de echitate și convergență a plăților directe, enunțat având în vedere că suntem încă în procesul de phasing-in. De
de Comisia Europeană în cadrul dezbaterilor privind viitorul asemenea, este necesară găsirea modalității de aplicare a
PAC, care să asigure o reducere mai rapidă a diferențelor dintre plafonării plăților directe pentru marii beneficiari, astfel încât să
nivelurile de plăți directe;
fie evitată creșterea efortului de cofinanțare din bugetul național;
b) reanalizarea atentă a modului de implementare a
e) posibilitatea creșterii procentului de 2% din plafonul
componentei de ecologizare a plăților directe, din punctul de național alocat și a suprafeței eligibile pentru tinerii fermieri;
vedere al implicațiilor instituționale, al impactului bugetar și al
f) posibilitatea, în cadrul schemei pentru micii fermieri, a
cerințelor specifice pe care fermierii trebuie să le respecte pentru
stabilirii unei limite superioare mai ridicate pentru fermierii care
a accesa componenta de ecologizare din cadrul sistemului de
plăți directe. Ținând cont de faptul că resursele naturale sunt nu își vor transfera/vinde ferma și care vor participa în rețeaua
egale prin definiție în toate regiunile, cuantumul alocat pentru Parteneriatul european pentru inovare.
Art. 2. — Opinia cuprinsă în prezenta hotărâre se transmite
componenta de ecologizare ar trebui să facă obiectul egalității și
să aibă aceeași valoare pe hectar oriunde în Uniunea instituțiilor europene și se publică în Monitorul Oficial al
României, Partea I.
Europeană;
Această hotărâre a fost adoptată de Senat în ședința din 6 decembrie 2011, cu respectarea prevederilor art. 76 alin. (2)
din Constituția României, republicată.
PREȘEDINTELE SENATULUI

VASILE BLAGA
București, 6 decembrie 2011.
Nr. 58.
PARLAMENTUL ROMÂNIEI
S E N AT U L

HOTĂRÂRE
cu privire la propunerea de regulament al Parlamentului European și al Consiliului de instituire
a unei organizări comune a piețelor produselor agricole (ăRegulamentul privind OCP unică”) —
COM (2011) 626 final
Având în vedere Raportul Comisiei pentru agricultură, silvicultură și dezvoltare rurală nr. XXIII/287 din 29 noiembrie 2011,
în temeiul dispozițiilor art. 67, art. 148 alin. (2) și (3) din Constituția României, republicată, și ale Protocolului nr. 2 anexat
Tratatului de la Lisabona de modificare a Tratatului privind Uniunea Europeană și a Tratatului de instituire a Comunității Europene,
semnat la Lisabona la 13 decembrie 2007, ratificat prin Legea nr. 13/2008,
Senatul adoptă prezenta hotărâre.
Art. 1. — Senatul constată că propunerea de regulament al
Parlamentului European și al Consiliului de instituire a unei
organizări comune a piețelor produselor agricole (ăRegulamentul

privind OCP unică”) respectă atât principiul subsidiarității, cât și
principiul proporționalității. Cu toate acestea, în urma analizării
fondului propunerii și în perspectiva negocierilor care se vor

MONITORUL OFICIAL AL ROMÂNIEI, PARTEA I, Nr. 885/14.XII.2011
desfășura privind adoptarea pachetului de reformă a politicii
agricole comune, Senatul consideră necesară reanalizarea
următoarelor aspecte:
a) stabilirea anilor de comercializare pentru sectorul de fructe
și legume proaspete și fructe și legume destinate prelucrării,
prevăzută la art. 6, prin acte delegate ale Comisiei, în cadrul
propunerii de regulament, având în vedere că aceasta este un
element esențial;
b) stabilirea unui preț mediu al pieței de la care se poate
declanșa procedura ajutorului de stocare privată, în cadrul
condițiilor de acordare a ajutorului, prevăzute la art. 17;

3

c) implicațiile generate pe piața Uniunii Europene în
momentul renunțării la cota de zahăr;
d) posibilitatea introducerii în Programul apicol, la latitudinea
statelor membre, a unei măsuri privind distribuirea de miere
copiilor aflați în instituții de învățământ și bătrânilor
instituționalizați.
Art. 2. — Opinia cuprinsă în prezenta hotărâre se transmite
instituțiilor europene și se publică în Monitorul Oficial al
României, Partea I.

Această hotărâre a fost adoptată de Senat în ședința din 6 decembrie 2011, cu respectarea prevederilor art. 76 alin. (2)
din Constituția României, republicată.
PREȘEDINTELE SENATULUI

VASILE BLAGA
București, 6 decembrie 2011.
Nr. 59.
PARLAMENTUL ROMÂNIEI
S E N AT U L

HOTĂRÂRE
cu privire la propunerea de regulament al Parlamentului European și al Consiliului
privind sprijinul pentru dezvoltare rurală acordat din Fondul european agricol
pentru dezvoltare rurală (FEADR) — COM (2011) 627 final
Având în vedere Raportul Comisiei pentru agricultură, silvicultură și dezvoltare rurală nr. XXIII/284 din 29 noiembrie 2011,
în temeiul dispozițiilor art. 67, art. 148 alin. (2) și (3) din Constituția României, republicată, și ale Protocolului nr. 2 anexat
Tratatului de la Lisabona de modificare a Tratatului privind Uniunea Europeană și a Tratatului de instituire a Comunității Europene,
semnat la Lisabona la 13 decembrie 2007, ratificat prin Legea nr. 13/2008,
Senatul adoptă prezenta hotărâre.
Art. 1. — Senatul constată că propunerea de regulament al
Parlamentului European și al Consiliului privind sprijinul pentru
dezvoltare rurală acordat din Fondul european agricol pentru
dezvoltare rurală (FEADR) respectă atât principiul subsidiarității,
cât și principiul proporționalității. Cu toate acestea, în urma
analizării fondului propunerii și în perspectiva negocierilor care
se vor desfășura privind adoptarea pachetului de reformă a
politicii agricole comune, Senatul consideră necesară
reanalizarea următoarelor aspecte:
a) prevederile care conduc, pe de o parte, la un nivel mai
restrictiv al obligațiilor beneficiarilor măsurii agricultură ecologică
și, pe de altă parte, la un nivel mai mic al plății compensatorii,
ținând cont de faptul că beneficiarii măsurii adoptă practicile
specifice agriculturii ecologice în mod voluntar și că standardele
minime obligatorii relevante ar trebui să fie aceleași ca în cazul
agriculturii convenționale;
b) posibilitatea considerării beneficiarilor publici ca fiind
eligibili pentru sprijinul acordat deținătorilor de păduri afectați de
restricțiile impuse de implementarea Natura 2000, în ceea ce
privește plățile compensatorii;
c) posibilitatea revizuirii condiționalităților ex-ante de genul
Capacității consultative, menționate în anexa IV, având în

vedere faptul că România, ca nou stat membru, nu a avut
obligația de a implementa anumite prevederi care fac obiectul
anexei IV;
d) posibilitatea creșterii nivelurilor de sprijin public (50%)
prevăzute în anexa I pentru investiții în infrastructura rurală,
precum și posibilitatea ca definirea fermelor care trebuie
restructurate să fie lăsată la latitudinea statului membru;
e) posibilitatea considerării întreprinderilor intermediare ca
fiind eligibile pentru sprijin, în vederea asigurării continuității
intervenției pentru acest tip de beneficiari;
f) posibilitatea stabilirii unei scheme de ajutor pentru
înființarea de ferme cu destinație agricolă, cu suprafețe de până
la 25 ha, indiferent de vârsta deținătorului de proprietate, pentru
definirea beneficiarului acestei scheme de ajutor putându-se
folosi sintagma de ăfermier activ”. Această nouă schemă ar
conduce la creșterea gradului de ocupare a forței de muncă în
mediul rural și la revitalizarea acestuia, eliminând eventualele
discriminări legate de vârstă.
Art. 2. — Opinia cuprinsă în prezenta hotărâre se transmite
instituțiilor europene și se publică în Monitorul Oficial al
României, Partea I.

Această hotărâre a fost adoptată de Senat în ședința din 6 decembrie 2011, cu respectarea prevederilor art. 76 alin. (2)
din Constituția României, republicată.
PREȘEDINTELE SENATULUI

VASILE BLAGA
București, 6 decembrie 2011.
Nr. 60.

4

MONITORUL OFICIAL AL ROMÂNIEI, PARTEA I, Nr. 885/14.XII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.265
din 27 septembrie 2011

referitoare la excepția de neconstituționalitate a dispozițiilor art. 17 alin. (5) teza finală
din Legea nr. 53/2003 — Codul muncii
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 17 alin. (4) din Legea nr. 53/2003 — Codul
muncii, excepție ridicată de Sindicatul Salariaților Agenției
Naționale de Cadastru și Publicitate Imobiliară din București în
Dosarul nr. 2.168/116/2010 al Tribunalului Călărași — Secția
civilă și care formează obiectul Dosarului nr. 16D/2011.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate ca neîntemeiată.
Se apreciază că salariații din sectorul public și cei din sectorul
privat se află într-o situație juridică diferită, ținând cont de sursa
de finanțare a salariilor acestora, astfel încât și tratamentul
juridic aplicat acestora trebuie să fie diferit. Prin urmare,
modificarea prin lege a contractelor individuale de muncă a
personalului plătit din fonduri publice este consecința firească a
legăturii directe existente între acesta și bugetul de stat.
C U R T E A,

având în vedere actele și lucrările dosarului, constată
următoarele:
Prin Încheierea din 24 noiembrie 2010, pronunțată în Dosarul
nr. 2.168/116/2010, Tribunalul Călărași — Secția civilă a
sesizat Curtea Constituțională cu excepția de
neconstituționalitate a dispozițiilor art. 17 alin. (4) din Legea
nr. 53/2003 — Codul muncii, excepție ridicată de Sindicatul
Salariaților Agenției Naționale de Cadastru și Publicitate
Imobiliară din București într-o cauză având ca obiect
soluționarea cererii autorului excepției de acordare a unor
drepturi bănești.
În motivarea excepției de neconstituționalitate se susține
că modificarea contractului individual de muncă al lucrătorilor
din sectorul bugetar prin voința unilaterală a legiuitorului, în lipsa
acordului de voință al angajatului, constituie o încălcare a
textului art. 16 din Constituție, din moment ce pentru angajații
din sectorul privat o atare posibilitate este exclusă. Se arată că
atât angajații din mediul privat, cât și cei din mediul public sunt
înainte de toate salariați, iar distincția public-privat nu are nicio
relevanță pentru ca acestora să li se aplice un tratament juridic
diferențiat în privința modificării contractului individual de muncă.
Prin urmare, se apreciază că textul de lege criticat impune în
privința angajaților din mediul public, față de cei din mediul

privat, un tratament juridic diferit, fără o justificare obiectivă și
rațională. Totodată, se consideră că este încălcat și dreptul de
proprietate privată al angajatului din mediul public, în acest sens
fiind invocată Hotărârea Curții Europene a Drepturilor Omului
din 26 noiembrie 2002, pronunțată în Cauza Buchen împotriva
Republicii Cehe.
În fine, se arată că, întrucât legiuitorul poate modifica după
bunul plac orice element al contractului individual de muncă prin
acte normative, sunt încălcate implicit și prevederile art. 1
alin. (3) din Constituție.
Tribunalul Călărași — Secția civilă apreciază că excepția
de neconstituționalitate este neîntemeiată. În acest sens, se
arată că dispozițiile legale criticate nu încalcă art. 16 din
Constituție, întrucât se aplică tuturor categoriilor de persoane
ale căror raporturi de muncă au luat naștere în baza unor
contracte individuale de muncă. Totodată, se apreciază că atât
Convenția pentru apărarea drepturilor omului și a libertăților
fundamentale, cât și Pactul internațional privind drepturile civile
și politice admit posibilitatea diminuării rezonabile a gradului de
protecție oferită dreptului la muncă atât timp cât nu este afectată
substanța dreptului.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
ridicată este neîntemeiată. În acest sens, se arată că
reglementarea prin lege a conținutului anumitor clauze ale
contractului individual de muncă nu este contrară textelor
constituționale invocate.
Avocatul Poporului consideră că dispozițiile legale criticate
sunt constituționale, reprezentând chiar o măsură de protecție a
salariaților care trebuie astfel să își cunoască drepturile și
obligațiile care decurg din contractul individual de muncă.
Totodată, apreciază că art. 44 din Constituție, invocat în
susținerea excepției, nu are incidență în cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum a fost
formulat, îl constituie dispozițiile art. 17 alin. (4) din Legea
nr. 53/2003 — Codul muncii, publicată în Monitorul Oficial al
României, Partea I, nr. 72 din 5 februarie 2003. În realitate, astfel

MONITORUL OFICIAL AL ROMÂNIEI, PARTEA I, Nr. 885/14.XII.2011
cum rezultă din motivarea excepției, Curtea constată că autorul
acesteia critică numai teza finală a art. 17 alin. (4) din lege.
Ulterior sesizării Curți Constituționale, art. 17 alin. (4) din
Legea nr. 53/2003 a fost modificat prin Legea nr. 40/2011 pentru
modificarea și completarea Legii nr. 53/2003 — Codul muncii,
publicată în Monitorul Oficial al României, Partea I, nr. 225 din
31 martie 2011, iar Legea nr. 53/2003 a fost republicată în
Monitorul Oficial al României, Partea I, nr. 345 din 18 mai 2011.
Soluția legislativă criticată a fost, de principiu, menținută și se
regăsește în prezent la art. 17 alin. (5) teză finală din lege, text
asupra căruia Curtea, potrivit jurisprudenței sale, urmează a se
pronunța și care are următorul cuprins:
ă(5) Orice modificare a unuia dintre elementele prevăzute la
alin. (3) în timpul executării contractului individual de muncă
impune încheierea unui act adițional la contract, într-un termen
de 20 de zile lucrătoare de la data apariției modificării, cu
excepția situațiilor în care o asemenea modificare este
prevăzută în mod expres de lege.”
Autorul excepției susține că dispozițiile legale criticate încalcă
prevederile constituționale ale art. 1 alin. (3) privind statul de
drept, art. 16 privind egalitatea în drepturi și ale art. 44 privind
proprietatea privată. Totodată, se consideră a fi încălcate și
prevederile art. 1 paragraful 1 din Protocolul adițional la
Convenția pentru apărarea drepturilor omului și a libertăților
fundamentale, invocându-se în acest sens Hotărârea Curții
Europene a Drepturilor Omului din 26 noiembrie 2002,
pronunțată în Cauza Buchen împotriva Republicii Cehe.
Examinând excepția de neconstituționalitate formulată,
Curtea constată că autorul excepției pornește de la o ipoteză
greșită, în sensul în care teza finală a art. 17 alin. (5) din lege se
aplică numai angajaților din sfera publică. Or, acest text vizează
toate raporturile de muncă existente la un moment dat și care
sunt modificate în mod expres printr-o lege. Nu se poate susține
că, de principiu, legiuitorul nu poate interveni în raporturile de
muncă stabilite în sfera privată printr-un act normativ, acesta,
spre exemplu, putând modifica durata concediului de odihnă la
care salariatul are dreptul; condițiile de acordare a preavizului de
către părțile contractante și durata acestuia; durata normală a
muncii, exprimată în ore/zi și ore/săptămână; contractul colectiv
de muncă ce reglementează condițiile de muncă ale salariatului;
durata perioadei de probă etc. Mai mult, legiuitorul poate
modifica și cuantumul salariului de bază minim brut pe țară
garantat în plată, astfel încât, indiferent de cele consemnate în
contractul individual de muncă, părțile nu pot prevedea drepturi
bănești inferioare acestuia. Rezultă că această prevedere
legală permite legiuitorului să își îndeplinească obligația
pozitivă de a prevedea și crea cadrul legal necesar în care
să se desfășoare raporturile de muncă.
Desigur, există unele situații în care legea nu poate interveni
în raporturile dintre angajații și angajatorii privați, respectiv în
privința cuantumului concret al salariilor ce depășesc cuantumul
salariului de bază minim brut pe țară garantat în plată, situație
care ab initio este exclusă în raporturile dintre angajații și
angajatorii din mediul public.
Astfel, prin Decizia nr. 874 din 25 iunie 2010, publicată în
Monitorul Oficial al României, Partea I, nr. 433 din 28 iunie 2010,
sau Decizia nr. 1.658 din 28 decembrie 2010, publicată în
Monitorul Oficial al României, Partea I, nr. 44 din 18 ianuarie
2011, Curtea a statuat că angajații din mediul public nu se află
în aceeași situație juridică precum cei din mediul privat. Cei care
sunt angajați în raporturi de muncă în mediul bugetar sunt legați,
în mod esențial, din punctul de vedere al sursei din care sunt
alimentate salariile/indemnizațiile sau soldele de bugetul public
național, de încasările și de cheltuielile din acest buget,
dezechilibrarea acestuia putând avea consecințe în ceea ce
privește cheltuielile din acest buget. Or, salariile/
indemnizațiile/soldele reprezintă astfel de cheltuieli — mai exact,

5

cheltuieli de personal. În schimb, în mediul privat raporturile de
muncă sunt guvernate întotdeauna de contractul individual de
muncă încheiat între un angajat și un angajator. Curtea a arătat
că obligarea de către stat, deci de către un terț, raportat la
contractul individual de muncă încheiat, atât a angajatorului de
a-și reduce cheltuielile de personal, cât și a angajatului în sensul
diminuării veniturilor sale, ar încălca în mod flagrant art. 1
alin. (3) și (5), art. 41, art. 44 și art. 45 din Constituție.
Autorul excepției contestă tocmai acest aspect, respectiv
faptul că numai în sfera publică statul poate modifica, fără
încheierea unui act adițional, contractul individual de muncă sub
aspectul salariului sau sporurilor acordate. Or, astfel cum s-a
arătat mai sus, din punctul de vedere al sursei de finanțare a
cheltuielilor de personal angajații din sfera publică și cei din sfera
privată nu sunt în aceeași situație juridică, sursa de finanțare
fiind indisolubil legată de bugetul public național.
Rezultă că în sfera privată, sub aspectul mai sus menționat,
legea nu poate interveni, iar în sfera publică această intervenție
este justificată în mod obiectiv și rațional de natura sursei de
finanțare a cheltuielilor de personal.
De asemenea, prin Decizia nr. 1.601 din 9 decembrie 2010,
publicată în Monitorul Oficial al României, Partea I, nr. 91 din
4 februarie 2011, Curtea a statuat că în sfera publică
salariile/indemnizațiile/soldele sunt stabilite în baza legii [a se
vedea, în acest sens, și art. 162 alin. (3) din Codul muncii], ca
act al legiuitorului originar sau delegat; legea este cea care oferă
angajatorului public o marjă privind acordarea anumitor sporuri
specifice, acesta neavând competența de a acorda drepturi
salariale numai în baza și în temeiul unei manifestări
discreționare de voință. Manifestarea sa de voință este
condiționată și totodată limitată de lege. Însă, atunci când legea
diminuează cuantumul sporurilor sau le suprimă, contractul
individual de muncă nu trebuie renegociat prin întâlnirea voinței
concordante a celor două părți contractante pentru a se aplica
noile prevederi legale.
În fine, prin Decizia nr. 1.250 din 7 octombrie 2010, publicată
în Monitorul Oficial al României, Partea I, nr. 764 din
16 noiembrie 2010, Curtea a constatat că ordonatorii principali
de credite trebuie să respecte legea și să o aplice ca atare, chiar
dacă aceasta are ca efect, pentru viitor, modificarea unor clauze
din contractele de muncă, individuale sau colective, ale
personalului plătit din fonduri publice. Rațiunea acestei concluzii
constă în faptul că temeiul încheierii, modificării și încetării
contractului este legea, iar dacă, pentru viitor, legea prevede o
redimensionare a politicii salariale bugetare, toate contractele
pendinte sau care vor fi încheiate trebuie să reflecte și să fie în
acord cu legea.
În consecință, nu se poate reține încălcarea art. 16 din
Constituție. Cu privire la pretinsa încălcare a dispozițiilor art. 44
din Constituție și art. 1 paragraful 1 din Protocolul adițional la
Convenția pentru apărarea drepturilor omului și a libertăților
fundamentale, Curtea observă că acestea nu au incidență în
cauză, conținutul normativ al textului criticat neavând nicio
legătură cu acestea. Mai mult, jurisprudența Curții Europene a
Drepturilor Omului invocată în cauză se referă la pensii, și nu la
raporturi de muncă.
Textul criticat nu contravine nici art. 1 alin. (3) din Constituție
din moment ce, astfel cum s-a arătat, intervenția legiuitorului, de
principiu, privește toate categoriile de angajați, iar voința sa nu
poate fi arbitrară, ci supusă principiilor și rigorilor Constituției;
mai mult, aceasta, fiind materializată într-un act normativ de
reglementare primară, poate fi cenzurată de către Curtea
Constituțională pe calea controlului de constituționalitate,
garanție a asigurării supremației Constituției.

6

MONITORUL OFICIAL AL ROMÂNIEI, PARTEA I, Nr. 885/14.XII.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 17 alin. (5) teza finală din Legea nr. 53/2003 —
Codul muncii, excepție ridicată de Sindicatul Salariaților Agenției Naționale de Cadastru și Publicitate Imobiliară din București în Dosarul
nr. 2.168/116/2010 al Tribunalului Călărași — Secția civilă.
Definitivă și general obligatorie.
Pronunțată în ședința publică din data de 27 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

CURTEA CONSTITUȚIONALĂ

D E C I Z I A Nr. 1.267
din 27 septembrie 2011

referitoare la excepția de neconstituționalitate a dispozițiilor art. 80 alin. (1) teza finală
din Legea nr. 53/2003 — Codul muncii
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 78 alin. (1) din Legea nr. 53/2003 — Codul
muncii, excepție ridicată de Societatea Comercială ăCodecs” —
S.A. din București în Dosarul nr. 39.355/3/2009 al Tribunalului
București — Secția a VIII-a conflicte de muncă și asigurări
sociale și care formează obiectul Dosarului nr. 198D/2011.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care arată că
soluția legislativă criticată, în urma republicării Legii nr. 53/2003,
se regăsește în cuprinsul art. 80 alin. (1) al legii; solicită
respingerea excepției de neconstituționalitate ca neîntemeiată,
invocând în acest sens deciziile Curții Constituționale nr. 318 din
29 martie 2007 și nr. 1.241 din 7 octombrie 2010.
C U R T E A,

având în vedere actele și lucrările dosarului, constată
următoarele:
Prin Încheierea din 8 septembrie 2010, pronunțată în Dosarul
nr. 39.355/3/2009, Tribunalul București — Secția a VIII-a
conflicte de muncă și asigurări sociale a sesizat Curtea

Constituțională cu excepția de neconstituționalitate a
dispozițiilor art. 78 alin. (1) din Legea nr. 53/2003 — Codul
muncii, excepție ridicată de Societatea Comercială ăCodecs” —
S.A. din București într-o cauză având ca obiect soluționarea
contestației formulate împotriva deciziei de concediere dispuse
de autorul excepției.
În motivarea excepției de neconstituționalitate se susține
că textul legal criticat contravine art. 16 și 44 din Constituție,
întrucât angajatorul care a dispus măsura concedierii se află în
imposibilitate concretă de plată a acestor despăgubiri, dată fiind
situația dificilă pe care o traversează economia românească.
Prin urmare, când angajatorul s-ar afla într-o asemenea situație,
instanța judecătorească nu ar trebui să aibă posibilitatea stabilirii
unor astfel de despăgubiri.
Tribunalul București — Secția a VIII-a conflicte de muncă
și asigurări sociale apreciază că excepția de
neconstituționalitate este neîntemeiată. În acest sens, se arată
că angajatorul care a cauzat un prejudiciu angajatului prin
desfacerea nelegală a contractului individual de muncă nu se
află în aceeași situație cu cel prejudiciat, iar obligația de
despăgubire nu poate fi interpretată ca instituind o situație
privilegiată pentru acesta din urmă. Pentru aceleași motive nu
se poate reține nici încălcarea art. 44 din Constituție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 885/14.XII.2011
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum a fost
formulat, îl constituie dispozițiile art. 78 alin. (1) din Legea
nr. 53/2003 — Codul muncii, publicată în Monitorul Oficial al
României, Partea I, nr. 72 din 5 februarie 2003. În realitate, astfel
cum rezultă din motivarea excepției, autorul acesteia critică
numai teza finală a art. 78 alin. (1) din lege. Ulterior sesizării
Curți Constituționale, Legea nr. 53/2003 a fost republicată în
Monitorul Oficial al României, Partea I, nr. 345 din 18 mai 2011.
Soluția legislativă criticată se regăsește în prezent la art. 80
alin. (1) teza finală din lege, text asupra căruia Curtea, potrivit
jurisprudenței sale, urmează a se pronunța prin prezenta
decizie. Acest text are următorul cuprins: ă(1) În cazul în care
concedierea a fost efectuată în mod netemeinic sau nelegal,
instanța va dispune anularea ei și va obliga angajatorul la
plata unei despăgubiri egale cu salariile indexate, majorate
și reactualizate și cu celelalte drepturi de care ar fi
beneficiat salariatul.”
Autorul excepției susține că dispozițiile legale criticate încalcă
prevederile constituționale ale art. 16 privind egalitatea în
drepturi și art. 44 privind proprietatea privată.
Examinând excepția de neconstituționalitate formulată,
Curtea observă că nulitatea unui act juridic aduce părțile în
situația în care acestea au fost înainte de apariția acelui act, deci
operează regula repunerii în situația anterioară (Decizia nr. 150
din 25 februarie 2010, publicată în Monitorul Oficial al României,
Partea I, nr. 164 din 15 martie 2010). Repunerea în situația
anterioară se poate realiza pe două căi specifice dreptului
muncii, respectiv prin reintegrarea salariatului și plata de către
angajator a unei despăgubiri egale cu salariile indexate,
majorate și reactualizate și cu celelalte drepturi de care ar fi
beneficiat salariatul, sau numai prin plata acestor despăgubiri.
Astfel, anularea măsurii concedierii este însoțită în mod
obligatoriu de plata despăgubirii menționate și, facultativ, la
solicitarea angajatului, de reintegrarea acestuia.
Curtea observă că autorul excepției critică încălcarea art. 16
coroborat cu art. 44 din Constituție, în sensul că, deși cei 2
contractanți se află în aceeași situație juridică, numai angajatorul
suferă o pierdere patrimonială în contextul crizei economice în

7

care se află societatea românească; or, această premisă de la
care pleacă analiza autorului excepției, cât și raționamentul
acestuia sunt greșite pentru motivele ce vor fi dezvoltate în cele
ce urmează.
Astfel, angajatul nu se află în aceeași situație cu angajatorul;
în acest sens, Curtea, prin Decizia nr. 150 din 25 februarie 2010,
publicată în Monitorul Oficial al României, Partea I, nr. 164 din
15 martie 2010, sau Decizia nr. 356 din 5 iulie 2005, publicată
în Monitorul Oficial al României, Partea I, nr. 825 din
13 septembrie 2005, a statut că, în condițiile în care, de regulă,
între părțile contractului de muncă — angajator și salariat —
există o discrepanță vădită din punctul de vedere al potențialului
economic și financiar în favoarea celui dintâi, de natură să îi
permită a-și impune punctul de vedere la negocierea clauzelor
contractului, statul — și anume statul de drept, democratic și
social, așa cum este definită România în termenii art. 1 alin. (3)
din Constituție, — este ținut să intervină legal în sprijinul celui
aflat într-o poziție de inferioritate economică. Obligația statului,
în sensul arătat, decurge nemijlocit din prevederile art. 41 alin.
(2) din Constituție. Prin urmare, nu se poate reține nici
încălcarea art. 16 din Constituție, părțile contractante nefiind în
aceeași situație, ceea ce, după cum s-a arătat, justifică
acordarea unei mai mari atenții din partea statului în raport cu
partea mai vulnerabilă economic.
De asemenea, Curtea observă că angajatorul nu suferă o
pierdere patrimonială, ci își execută obligațiile bănești la care
angajatul era îndrituit în lipsa actului nelegal/netemeinic al
angajatorului. Obligarea la executarea contractului încălcat și
obligațiile pecuniare care decurg din acest lucru nu reprezintă o
pierdere patrimonială, ci constituie expresia protecției principiului
securității raporturilor juridice civile, principiu inerent unui stat de
drept.
În optica autorului excepției s-ar ajunge la situația ca măsura
anulării concedierii să fie lipsită de substanță — mai ales dacă
angajatul nu ar cere reintegrarea; or, anularea măsurii
concedierii dispusă cu încălcarea Codul muncii trebuie să
producă efecte juridice care să fie suficient de disuasive și care,
în consecință, să prevină pe viitor comportamentul arbitrar al
angajatorului.
În fine, Curtea constată că, în ipoteza art. 80 alin. (1) teza
finală a Legii nr. 53/2003, criza economică la care face referire
autorul excepției nu poate constitui un motiv care, în temeiul
art. 53 din Constituție, să determine necesitatea restrângerii
dreptului la salariu, corolar al dreptului la muncă, întrucât sumele
de bani aferente la care este îndrituit angajatul vizează
perioadele trecute, și nu viitoare.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 80 alin. (1) teza finală din Legea nr. 53/2003 —
Codul muncii, excepție ridicată de Societatea Comercială ăCodecs” — S.A. din București în Dosarul nr. 39.355/3/2009 al Tribunalului
București — Secția a VIII-a conflicte de muncă și asigurări sociale.
Definitivă și general obligatorie.
Pronunțată în ședința publică din data de 27 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

8

MONITORUL OFICIAL AL ROMÂNIEI, PARTEA I, Nr. 885/14.XII.2011
CURTEA CONSTITUȚIONALĂ

D E C I Z I A Nr. 1.329
din 11 octombrie 2011

referitoare la excepția de neconstituționalitate a dispozițiilor art. 178 alin. 3 și art. 184 alin. 41
din Codul penal
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a prevederilor art. 178 alin. 3 și art. 184 alin. 41 din Codul penal,
excepție ridicată de Dan Gheorghe-Marian în Dosarul
nr. 1.782/338/2010 al Judecătoriei Zărnești și care formează
obiectul Dosarului Curții Constituționale nr. 4.530D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 8 noiembrie 2010, pronunțată în Dosarul
nr. 1.782/338/2010, Judecătoria Zărnești a sesizat Curtea
Constituțională cu excepția de neconstituționalitate a
prevederilor art. 178 alin. 3 și art. 184 alin. 41 din Codul
penal, excepție ridicată de Dan Gheorghe-Marian în dosarul cu
numărul de mai sus, având ca obiect soluționarea unei cauze
penale în care se fac cercetări cu privire la săvârșirea
infracțiunilor de ucidere din culpă și de vătămare corporală din
culpă.
În motivarea excepției de neconstituționalitate autorul
acesteia susține că dispozițiile legale criticate contravin Legii
fundamentale, deoarece agravanta referitoare la starea de
ebrietate este o noțiune vagă, nedeterminată și nedefinită și nu
permite destinatarului să-și corijeze în mod corespunzător
conduita sau să anticipeze într-o măsură rezonabilă
consecințele care pot apărea din consumarea alcoolului. De
asemenea, cele două texte nu conțin criterii precise de
determinare a stării de ebrietate.
Judecătoria Zărnești opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 178 alin. 3 — Uciderea din culpă și art. 184
alin. 41 — Vătămarea corporală din culpă, ambele din Codul
penal, care au următorul conținut:
— Art. 178 alin. 3: ăCând uciderea din culpă a unei persoane
este săvârșită de un conducător de vehicul cu tracțiune
mecanică, având în sânge o îmbibație alcoolică ce depășește
limita legală sau care se află în stare de ebrietate, pedeapsa
este închisoarea de la 5 la 15 ani.”;
— Art. 184 alin. 41: ăDacă faptele prevăzute la alin. 3 si 4 sunt
săvârșite de către o persoană care se află în stare de ebrietate,
pedeapsa este închisoarea de la unu la 3 ani, în cazul alin. 3, și
închisoarea de la unu la 5 ani, în cazul alin. 4.”
Autorul excepției de neconstituționalitate susține că
prevederile legale menționate încalcă dispozițiile constituționale
ale art. 15 alin. (1) referitor la universalitatea drepturilor și
libertăților consacrate de Constituție și la obligațiile prevăzute
de acestea, art. 20 referitor la Tratatele internaționale privind
drepturile omului, art. 23 alin. (12) referitor la principiul legalității
pedepsei, precum și dispozițiile art. 7 din Convenția pentru
apărarea drepturilor omului și a libertăților fundamentale, cu
denumirea marginală Nicio pedeapsă fără lege.
Examinând excepția de neconstituționalitate, Curtea
constată următoarele:
Atât infracțiunea de ucidere din culpă, cât și cea de vătămare
corporală din culpă prevăd agravanta referitoare la starea de
ebrietate. Autorul excepției susține că, în absența unor criterii
certe care să stabilească existența stării de ebrietate, textele nu
răspund exigențelor de previzibilitate și accesibilitate necesare
oricărui cetățean pentru a-și modela conduita în mod
corespunzător.
O asemenea critică nu poate fi primită, întrucât starea de
ebrietate nu are un înțeles juridic autonom, ci numai unul
etimologic, fiind, în conformitate cu dicționarul limbii române, o
stare de ebrietate rezultată în urma consumului de alcool.
În plus, Codul penal face trimitere în art. 49 la starea de beție,
care, atunci când este involuntară și completă, reprezintă o
cauză ce înlătură caracterul penal al faptei, iar atunci când este
voluntară poate constitui, după caz, o circumstanță atenuantă
ori agravantă.
Prin urmare, jurisprudența și doctrina au asanat aceste
aspecte referitoare la stabilirea stării de beție voluntare și
complete, fie că este ocazională, fie că este premeditată. Astfel,
prin stare de beție se înțelege o stare de amețeală, de
întunecare a conștiinței provocată de consumul de băuturi
alcoolice, o tulburare psihofiziologică și psihosenzorială
caracterizată prin dezorientare, confuzie, alterarea judecății, a
memoriei, tulburări neuromusculare referitoare în special la
echilibru și coordonare. Starea de ebrietate și starea de
îmbibație alcoolică ce depășește limita legală nu se suprapun
întotdeauna. Diagnosticul stării de ebrietate nu se bazează
numai pe analize de laborator referitoare la îmbibația alcoolică
în aerul expirat ori în sânge, ci pe modul evident de comportare,
atitudine, orientare în timp și spațiu, facultatea de a descrie, de
a calcula, pe mers, siguranța gesturilor mâinilor, miros, starea
pupilelor etc., pentru că starea de ebrietate produsă de

MONITORUL OFICIAL AL ROMÂNIEI, PARTEA I, Nr. 885/14.XII.2011
consumul de alcool este diferită din punctul de vedere al
concentrației de la persoană la persoană, în funcție de
metabolismul fiecăreia, și se stabilește prin orice mijloc de
probă.

9

Prin urmare, înțelesul sintagmei stare de ebrietate este
suficient de inteligibil și de accesibil oricărui cetățean, sens în care
nu poate fi primită critica autorului excepției.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 178 alin. 3 și art. 184 alin. 41 din Codul
penal, excepție ridicată de Dan Gheorghe-Marian în Dosarul nr. 1.782/338/2010 al Judecătoriei Zărnești.
Definitivă și general obligatorie.
Pronunțată în ședința publică din data de 11 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 1.354
din 13 octombrie 2011

referitoare la excepția de neconstituționalitate a prevederilor art. 14 alin. (1)
din Legea contenciosului administrativ nr. 554/2004
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 14 din Legea contenciosului administrativ
nr. 554/2004, excepție ridicată de Societatea Comercială ăOvidiu
Development” — S.R.L. din București în Dosarul
nr. 9.960/118/2010 al Tribunalului Constanța — Secția
comercială, de contencios administrativ și fiscal și care
formează obiectul Dosarului nr. 4.649D/2010 al Curții
Constituționale.
La apelul nominal răspunde pentru autorul excepției domnul
avocat Răzvan Rugină, membru al Baroului București, în calitate
de apărător ales, cu delegație depusă la dosarul cauzei. Se
constată lipsa celorlalte părți, față de care procedura de citare a
fost legal îndeplinită.
Cauza fiind în stare de judecată, președintele Curții acordă
cuvântul reprezentantului părții prezente, care solicită admiterea
excepției, pentru motivele expuse pe larg în notele scrise aflate
la dosarul cauzei.
Reprezentantul Ministerului Public pune concluzii de
respingere a excepției de neconstituționalitate, ca neîntemeiată,
considerând că își păstrează valabilitatea cele statuate de
Curtea Constituțională în jurisprudența sa, reprezentată, de
exemplu, prin Decizia nr. 742 din 1 iunie 2010.

C U R T E A,

având în vedere actele și lucrările dosarului, constată
următoarele:
Prin Încheierea din 12 octombrie 2010, pronunțată în Dosarul
nr. 9.960/118/2010, Tribunalul Constanța — Secția
comercială, de contencios administrativ și fiscal a sesizat
Curtea Constituțională cu excepția de neconstituționalitate
a prevederilor art. 14 din Legea contenciosului
administrativ nr. 554/2004, excepție ridicată de Societatea
Comercială ăOvidiu Development” — S.R.L. din București într-o
cauză având ca obiect soluționarea cererii de suspendare a
executării unui act administrativ.
În motivarea excepției de neconstituționalitate autorul
acesteia susține că posibilitatea instanței judecătorești de a
suspenda executarea actului administrativ în temeiul textului de
lege criticat constituie o ingerință în sfera de competență a
puterii executive. În opinia sa, este nesocotit și dreptul la un
proces echitabil, pe de o parte, prin forma imprecisă de
redactare care conferă instanței o marjă largă de apreciere și
dă posibilitatea unor interpretări arbitrare sau subiective, iar, pe
de altă parte, prin faptul că favorizează reclamantul, de a cărui
voință depinde în mod esențial durata suspendării executării
actului administrativ. În plus, este răsturnată sarcina probei,
beneficiarul actului fiind nevoit să dovedească legalitatea lui,
petentul nefăcând altceva decât să afirme că acesta este
susceptibil de a cauza pretinse prejudicii. Arată că se încalcă și
dreptul de proprietate privată, precum și cel de a exercita o
activitate economică ale pârâtului, care este constructor de
bună-credință în baza autorizației de construire.
Tribunalul Constanța — Secția comercială, de
contencios administrativ și fiscal consideră că excepția de
neconstituționalitate este neîntemeiată, ținând cont de
jurisprudența în materie a Curții Constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

10

MONITORUL OFICIAL AL ROMÂNIEI, PARTEA I, Nr. 885/14.XII.2011

Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile apărătorului autorului excepției
și concluziile procurorului, dispozițiile legale criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, art. 14 din Legea contenciosului
administrativ nr. 554/2004, publicată în Monitorul Oficial al
României, Partea I, nr. 1.154 din 7 decembrie 2004, modificată
prin Legea nr. 262/2007, publicată în Monitorul Oficial al
României, Partea I, nr. 510 din 30 iulie 2007. Din examinarea
notelor scrise aflate la dosarul cauzei, precum și a încheierii de
sesizare a Curții Constituționale, rezultă că autorul excepției de
neconstituționalitate este nemulțumit exclusiv de posibilitatea
suspendării executării actului administrativ, prevăzută prin
alin. (1) al art. 14, nu și de normele procedurale cuprinse în
celelalte alineate. Prin urmare, Curtea apreciază că obiectul
excepției de neconstituționalitate îl constituie numai dispozițiile
art. 14 alin. (1) din Legea contenciosului administrativ
nr. 554/2004, care au următorul cuprins:
— Art.14 alin. (1): ă(1) În cazuri bine justificate și pentru
prevenirea unei pagube iminente, după sesizarea, în condițiile
art. 7, a autorității publice care a emis actul sau a autorității
ierarhic superioare, persoana vătămată poate să ceară instanței
competente să dispună suspendarea executării actului
administrativ unilateral până la pronunțarea instanței de fond. În
cazul în care persoana vătămată nu introduce acțiunea în
anularea actului în termen de 60 de zile, suspendarea încetează
de drept și fără nicio formalitate.”
În opinia autorului excepției de neconstituționalitate, textul de
lege criticat contravine următoarelor dispoziții din Constituție:
art. 1 alin. (4) care consacră principiul separației și echilibrului
puterilor în stat, art. 21 alin. (3) referitor la dreptul la un proces
echitabil, art. 44 alin. (1) și (2) care garantează în mod egal

dreptul de proprietate privată, indiferent de titular, și art. 45
privind libertatea economică.
Examinând excepția de neconstituționalitate, Curtea observă
că, prin Decizia nr. 1.109 din 8 septembrie 2011, încă
nepublicată*) la data pronunțării prezentei decizii, a constatat
constituționalitatea prevederilor art. 14 alin. (1) din Legea
contenciosului administrativ nr. 554/2004, din perspectiva unor
critici similare. Astfel, prin decizia menționată, Curtea a reținut că
instanța chemată să soluționeze cererea de suspendare a
executării unui act administrativ dispune de repere clare pentru
aprecierea necesității acestei măsuri, care, astfel cum a
observat Curtea Constituțională, se justifică prin nevoia
asigurării unui just echilibru între interesul particular și cel
general. Totodată, Curtea a reținut că instanța va putea să
dispună suspendarea executării actului administrativ fără ca în
acest fel să impieteze asupra exigențelor impuse de respectarea
principiului separației și echilibrului puterilor. Aceasta, deoarece,
în cazul contenciosului administrativ, controlul reciproc specific
principiului constituțional invocat legitimează atât controlul
legalității actelor administrative emise de diverse autorități
publice, cât și suspendarea punerii în executare a acestora, cu
finalitatea prevenirii producerii unor consecințe negative care nu
ar mai putea fi reparate sau înlăturate în ipoteza admiterii acțiunii
în anularea actului.
În ceea ce privește criticile referitoare la pretinsa nesocotire
a dispozițiilor art. 44 și 45 din Constituție, Curtea s-a mai
pronunțat prin Decizia nr. 1.103 din 8 septembrie 2011,
nepublicată**) la data pronunțării deciziei de față, cu prilejul
examinării constituționalității art. 15 din Legea nr. 554/2004,
care, în esență, vizează o problematică similară, respectiv
solicitarea prin chiar acțiunea principală a suspendării executării
actului administrativ. Astfel, Curtea a constatat că măsura
amintită nu este de natură să afecteze dreptul de proprietate al
beneficiarului actului administrativ. Observând, de asemenea,
că suspendarea efectelor acestuia până la clarificarea problemei
legalității actului administrativ ce stă la baza desfășurării
activității economice se impune în vederea evitării consecințelor
negative ale executării unui act administrativ nelegal, Curtea a
reținut că restrângerea temporară a libertății economice nu
constituie o încălcare a dispozițiilor art. 45 din Constituție, privită
prin prisma condițiilor enumerate la art. 53 din Legea
fundamentală.
Întrucât nu au intervenit elemente noi, care să justifice
schimbarea acestei jurisprudențe a Curții Constituționale,
considerentele și soluția deciziilor menționate își păstrează
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 14 alin. (1) din Legea contenciosului
administrativ nr. 554/2004, excepție ridicată de Societatea Comercială ăOvidiu Development” — S.R.L. din București în Dosarul
nr. 9.960/118/2010 al Tribunalului Constanța — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 13 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

*) Decizia Curții Constituționale nr. 1.109 din 8 septembrie 2011 a fost publicată ulterior în Monitorul Oficial al României, Partea I, nr. 773 din 2 noiembrie 2011.
**) Decizia Curții Constituționale nr. 1.103 din 8 septembrie 2011 a fost publicată ulterior în Monitorul Oficial al României, Partea I, nr. 783 din 4 noiembrie 2011.

MONITORUL OFICIAL AL ROMÂNIEI, PARTEA I, Nr. 885/14.XII.2011

11

CURTEA CONSTITUȚIONALĂ

D E C I Z I A Nr. 1.423
din 20 octombrie 2011

referitoare la excepția de neconstituționalitate a dispozițiilor Legii nr. 119/2010
privind stabilirea unor măsuri în domeniul pensiilor
Augustin Zegrean
Acsinte Gaspar
Aspazia Cojocaru
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Cristina Teodora Pop

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor Legii nr. 119/2010 privind stabilirea unor măsuri în
domeniul pensiilor, excepție ridicată, din oficiu, de Tribunalul
Botoșani — Secția civilă în Dosarul nr. 6.724/40/2010, și care
formează obiectul Dosarului nr. 939D/2011 al Curții
Constituționale.
Dezbaterile au avut loc în ședința publică din data de
18 octombrie 2011, când, în temeiul art. 57 și art. 58 alin. (3) din
Legea nr. 47/1992, având nevoie de timp pentru a delibera,
Curtea a dispus amânarea pronunțării pentru data de
20 octombrie 2011.
C U R T E A,

având în vedere actele și lucrările dosarului, constată
următoarele:
Prin Încheierea din 20 aprilie 2011, pronunțată în Dosarul
nr. 6.724/40/2010, Tribunalul Botoșani — Secția civilă a
sesizat Curtea Constituțională cu excepția de
neconstituționalitate a dispozițiilor Legii nr. 119/2010
privind stabilirea unor măsuri în domeniul pensiilor,
excepție ridicată din oficiu într-o cauză având ca obiect anularea
deciziei de recalculare a pensiei în baza Legii nr. 119/2010 și
menținerea deciziei prin care a fost stabilit dreptul la o pensie de
serviciu.
În motivarea excepției de neconstituționalitate se susține
că adoptarea Legii nr. 119/2010 s-a făcut cu încălcarea
prevederilor legale referitoare la promulgarea legilor, respectiv a
dispozițiilor art. 146 din Constituție, coroborate cu cele ale
art. 15 alin. (2) din Legea nr. 47/1992 privind organizarea și
funcționarea Curții Constituționale, și implicit a prevederilor art. 1
alin. (3) și (5) și art. 16 alin. (2) din Constituție.
Se menționează că legea criticată a fost adoptată în temeiul
art. 114 alin. (3) din Constituție, prin angajarea răspunderii
Guvernului în fața Parlamentului, și în condițiile dispozițiilor
constituționale ale art. 147 alin. (2), cu respectarea prevederilor
art. 76 alin. (1) din Constituție, fiind promulgată în ziua în care a
fost adoptată, fără să fi fost depusă, anterior datei promulgării,
la Secretariatul General al Camerei Deputaților și la cel al
Senatului și fără să fi fost comunicată Guvernului, Înaltei Curți de
Casație și Justiție și Avocatului Poporului, în vederea exercitării
de către aceste autorități, într-un termen de două zile, a dreptului

de sesizare a Curții Constituționale, conform prevederilor
art. 146 din Constituție și ale art. 15 alin. (2) din Legea
nr. 47/1992.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Legii nr. 119/2010 privind stabilirea unor măsuri în
domeniul pensiilor, publicată în Monitorul Oficial al României,
Partea I, nr. 441 din 30 iunie 2010.
Se susține că dispozițiile legale criticate încalcă prevederile
constituționale ale art. 1 alin. (3) și (5) privind statul român, ale
art. 16 alin. (2) referitoare la egalitatea în drepturi și ale art. 146
cu privire la atribuțiile Curții Constituționale.
Examinând excepția de neconstituționalitate, Curtea
constată următoarele:
I. Prin Decizia nr. 975 din 7 iulie 2010, publicată în Monitorul
Oficial al României, Partea I, nr. 568 din 11 august 2010, Curtea
a reținut că orice lege, indiferent de natura ei — organică sau
ordinară —, de procedura de adoptare — procedura obișnuită,
de urgență sau pe calea angajării răspunderii Guvernului în fața
celor două Camere ale Parlamentului —, poate fi atacată la
Curtea Constituțională pentru motive de neconstituționalitate în
cadrul procedurilor prevăzute de regulamentele parlamentare și
Legea nr. 47/1992, republicată, cu modificările ulterioare, dar
înainte de emiterea decretului de promulgare de către
Președintele României. În această ordine de idei, Curtea a
reținut că procedura premergătoare trimiterii legii spre
promulgare este reglementată prin Legea nr. 47/1992, care
stabilește, prin dispozițiile art. 15 alin. (2) că în vederea
exercitării dreptului de sesizare a Curții Constituționale, cu 5 zile
înainte de a fi trimisă spre promulgare, legea se comunică
Guvernului, Înaltei Curți de Casație și Justiție, precum și
Avocatului Poporului și se depune la secretarul general al
Camerei Deputaților și la cel al Senatului. Potrivit aceleiași
norme, în cazul în care legea a fost adoptată cu procedură de
urgență, termenul este de două zile. [A se vedea în acest sens

12

MONITORUL OFICIAL AL ROMÂNIEI, PARTEA I, Nr. 885/14.XII.2011

și dispozițiile art. 133 alin. (3) din Regulamentul Camerei
Deputaților.]
Prin aceeași decizie, Curtea a statuat că, în conformitate cu
prevederile art. 147 alin. (2) din Constituția României și ale
art. 18 alin. (3) din Legea nr. 47/1992 privind organizarea și
funcționarea Curții Constituționale, ăîn cazurile de
neconstituționalitate care privesc legile, înainte de promulgarea
acestora, Parlamentul este obligat să reexamineze dispozițiile
respective pentru punerea lor de acord cu decizia Curții
Constituționale”, observând că, în cazul legilor declarate parțial
neconstituționale, după punerea lor de acord cu decizia Curții
Constituționale de către Parlament, Președintele României este
obligat să promulge legea în termen de 10 zile, conform art. 77
alin. (3) din Constituție. În cadrul acestui termen, Președintele
poate promulga legea în oricare dintre zilele care îi stau la
dispoziție, prin emiterea unui decret în temeiul art. 100 din
Legea fundamentală, care se publică în Monitorul Oficial al
României, Partea I, odată cu legea.
Curtea observă că, în cauza de față, similar situației ivite cu
privire la Legea nr. 118/2010, Legea nr. 119/2010, precum și
Decretul de promulgare nr. 604/2010, au fost publicate în
Monitorul Oficial al României, Partea I, nr. 441 din 30 iunie 2010.
De asemenea, Curtea reține că decretul de promulgare a fost
emis la data de 29 iunie 2010, deci în interiorul termenului de
două zile prevăzut de Legea nr. 47/1992. Natura juridică a
acestui termen este una de protecție a titularilor dreptului de
sesizare a Curții Constituționale, spre a se evita promulgarea
intempestivă a legii și eludarea, în acest fel, a controlului de
constituționalitate a priori. Pentru a întări finalitatea urmărită prin
instituirea acestui termen, Curtea, prin Decizia nr. 975 din 7 iulie
2010, a stabilit că, în măsura în care titularii dreptului de
sesizare și-au exercitat acest drept în interiorul termenului
respectiv, controlul de constituționalitate a priori va fi exercitat
chiar dacă decretul de promulgare a fost emis înainte ca aceștia

să își fi exercitat dreptul prevăzut de art. 146 lit. a) din
Constituție. Or, cu privire la viitoarea Lege nr. 119/2010, titularii
dreptului de sesizare prevăzuți la art. 146 lit. a) din Constituție
nu și-au exercitat acest drept. Astfel, chiar dacă Președintele a
promulgat legea criticată pentru neconstituționalitate, aceștia
aveau dreptul și posibilitatea să sesizeze Curtea Constituțională
în termenul de două zile prevăzut de lege cu privire la textele
care au făcut obiectul reexaminării.
Încălcarea acestui termen nu se poate converti într-un motiv
de neconstituționalitate a legii, lege care a fost adoptată de către
Parlament, din punct de vedere extrinsec, cu respectarea tuturor
exigențelor de ordin constituțional.
Promulgarea este un act ulterior adoptării legii și exterior
voinței emitentului actului, astfel încât eventualele probleme de
constituționalitate în legătură cu acesta nu afectează
constituționalitatea extrinsecă a legii.
De altfel, prin Decizia nr. 975 din 7 iulie 2010 Curtea a arătat
că, ăindiferent de forma de exercitare a controlului de
constituționalitate pe cale a priori sau a posteriori, acesta se va
putea realiza, întotdeauna, numai prin respectarea strictă a Legii
nr. 47/1992, republicată, cu modificările ulterioare, precum și a
dispozițiilor regulamentelor celor două Camere ale
Parlamentului de către autoritățile publice implicate, lipsirea de
substanță a uneia dintre cele două forme de control
constituțional fiind de neconceput într-un stat de drept”, ceea ce
demonstrează clar că respectarea termenului de două zile este
o obligație a autorităților publice implicate în procedura de
promulgare, fiind deci o condiție exterioară legii.
Nu în ultimul rând, Curtea reține că obiectul controlului de
constituționalitate reglementat la art. 146 lit. d) din Constituție îl
constituie legile și ordonanțele Guvernului și nu decretul de
promulgare sau modul în care instituțiile publice înțeleg să își
exercite competențele constituționale sau legale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor Legii nr. 119/2010 privind stabilirea unor măsuri
în domeniul pensiilor, excepție ridicată din oficiu de Tribunalul Botoșani — Secția civilă în Dosarul nr. 6.724/40/2010.
Definitivă și general obligatorie.
Pronunțată în ședința publică din data de 20 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Teodora Pop

MONITORUL OFICIAL AL ROMÂNIEI, PARTEA I, Nr. 885/14.XII.2011

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind acordarea acreditării pentru unitatea de învățământ preuniversitar particular
Grădinița cu Program Prelungit ăCastelul Piraților” din municipiul Pitești
Având în vedere prevederile Ordonanței de urgență a Guvernului nr. 75/2005 privind asigurarea calității educației, aprobată
cu modificări prin Legea nr. 87/2006, cu modificările și completările ulterioare,
ținând cont de dispozițiile Hotărârii Guvernului nr. 1.258/2005 privind aprobarea Regulamentului de organizare și
funcționare al Agenției Române de Asigurare a Calității în Învățământul Preuniversitar (ARACIP), cu modificările ulterioare,
luând în considerare dispozițiile Hotărârii Guvernului nr. 22/2007 pentru aprobarea Metodologiei de evaluare instituțională
în vederea autorizării, acreditării și evaluării periodice a organizațiilor furnizoare de educație,
având în vedere prevederile Hotărârii Guvernului nr. 21/2007 privind aprobarea Standardelor de autorizare de funcționare
provizorie a unităților de învățământ preuniversitar, precum și a Standardelor de acreditare și de evaluare periodică a unităților de
învățământ preuniversitar,
luând în considerare Hotărârea Consiliului ARACIP nr. 6 din 27 iulie 2011 privind propunerea de acordare a acreditării
pentru unitățile de învățământ preuniversitar particular evaluate în perioada 1 martie—25 iulie 2011,
ținând cont de Adresa Societății Comerciale ăCastelul Piraților” — S.R.L. din municipiul Pitești nr. 149 din 15 august 2011
privind schimbarea denumirii Grădiniței cu Program Prelungit ăCastelul Piticilor” din municipiul Pitești în Grădinița cu Program
Prelungit ăCastelul Piraților” din municipiul Pitești,
în temeiul Hotărârii Guvernului nr. 536/2011 privind organizarea și funcționarea Ministerului Educației, Cercetării, Tineretului
și Sportului, cu modificările și completările ulterioare,
ministrul educației, cercetării, tineretului și sportului emite prezentul ordin.
Art. 4. — Personalul didactic, didactic auxiliar și personalul
Art. 1. — Se acordă acreditarea pentru unitatea de
învățământ preuniversitar particular Grădinița cu Program nedidactic din unitatea de învățământ autorizată, angajat
Prelungit ăCastelul Piraților”, cu sediul în municipiul Pitești, conform prevederilor legii, se preia la unitatea de învățământ
str. Petre Ispirescu nr. 5, județul Argeș, pentru nivelul de preuniversitar particular acreditată Grădinița cu Program
învățământ ăpreșcolar”, limba de predare ăromână”, program Prelungit ăCastelul Piraților” din municipiul Pitești.
Art. 5. — Unitatea de învățământ preuniversitar particular
ănormal”.
Art. 2. — Unitatea de învățământ preuniversitar particular Grădinița cu Program Prelungit ăCastelul Piraților” din municipiul
Grădinița cu Program Prelungit ăCastelul Piraților” din municipiul Pitești este monitorizată și controlată periodic de către Ministerul
Educației, Cercetării, Tineretului și Sportului, Agenția Română
Pitești, acreditată potrivit dispozițiilor art. 1, este persoană
de Asigurare a Calității în Învățământul Preuniversitar, în
juridică de drept privat și de interes public, parte a sistemului
colaborare cu Inspectoratul Școlar al Județului Bihor, în vederea
național de învățământ, și beneficiază de toate drepturile
verificării respectării standardelor care au stat la baza acreditării.
și obligațiile prevăzute de lege, începând cu anul școlar
Art. 6. — Societatea Comercială ăCastelul Piraților” — S.R.L.
2011—2012.
din municipiul Pitești, unitatea de învățământ preuniversitar
Art. 3. — (1) Unitatea de învățământ preuniversitar particular particular acreditată Grădinița cu Program Prelungit ăCastelul
Grădinița cu Program Prelungit ăCastelul Piraților” din municipiul Piraților” din municipiul Pitești, Ministerul Educației, Cercetării,
Pitești dispune de patrimoniu propriu, care nu poate fi înstrăinat Tineretului și Sportului, Agenția Română de Asigurare a Calității
sau diminuat și va fi utilizat numai în interesul învățământului.
în Învățământul Preuniversitar, respectiv Inspectoratul Școlar al
(2) În cazul desființării, dizolvării sau lichidării, patrimoniul Județului Argeș vor duce la îndeplinire prevederile prezentului
unității de învățământ preuniversitar particular Grădinița cu ordin.
Program Prelungit ăCastelul Piraților” din municipiul Pitești revine
Art. 7. — Prezentul ordin se publică în Monitorul Oficial al
fondatorilor.
României, Partea I.
Ministrul educației, cercetării, tineretului și sportului,
Daniel Petru Funeriu
București, 10 octombrie 2011.
Nr. 5.612.

14

MONITORUL OFICIAL AL ROMÂNIEI, PARTEA I, Nr. 885/14.XII.2011

A C T E A L E C O M I S I E I D E S U P R AV E G H E R E A A S I G U R Ă R I L O R
COMISIA DE SUPRAVEGHERE A ASIGURĂRILOR

DECIZIE
privind sancționarea Societății Comerciale INSURANCE REINSURANCE INTERNATIONAL
BROKER DE ASIGURARE — S.A. cu interzicerea temporară a exercitării activității
Comisia de Supraveghere a Asigurărilor, cu sediul în str. Amiral Constantin Bălescu nr. 18, sectorul 1, municipiul București,
cod de înregistrare fiscală 14045240/01.07.2001, reprezentată legal prin președinte, în temeiul art. 4 alin. (19), precum și al art. 39
alin. (5) din Legea nr. 32/2000 privind activitatea de asigurare și supravegherea asigurărilor, cu modificările și completările ulterioare,
în baza hotărârii Consiliului Comisiei de Supraveghere a Asigurărilor, consemnată în extrasul ședinței din data de
15 noiembrie 2011, în cadrul căreia a fost analizat Referatul de constatare nr. VI. 5.911 din 30 octombrie 2011, întocmit ca urmare
a controlului permanent efectuat la Societatea Comercială INSURANCE REINSURANCE INTERNATIONAL BROKER DE
ASIGURARE — S.A., cu sediul în municipiul București, bd. Magheru nr. 9, sc. 1, et. 1, ap. 4, sectorul 1, J40/4717/08.04.2003,
CUI 14993184/06.11.2002, a constatat următoarele:
Prin adresele înregistrate la Comisia de Supraveghere a Asigurărilor cu nr. 17.439 din 3 iunie 2011 și nr. 20.320 din
12 iulie 2011, Societatea Comercială INSURANCE REINSURANCE INTERNATIONAL BROKER DE ASIGURARE — S.A. a
comunicat demisia doamnei Manu Violeta Vasilica din funcția de director executiv și a transmis Hotărârea Adunării generale
extraordinare a acționarilor nr. 1 din 3 iunie 2011 cu privire la demisia doamnei Manu Violeta Vasilica începând cu data de 3 iunie
2011 din funcția de director executiv și descărcarea de gestiune a acesteia.
Direcția generală autorizări, prin Adresa nr. VI. 17.439 din 15 iunie 2011, a solicitat societății să transmită documentele în
vederea aprobării revocării directorului executiv.
Cu Adresa înregistrată la Comisia de Supraveghere a Asigurărilor cu nr. 24.097 din 12 august 2011 Societatea Comercială
INSURANCE REINSURANCE INTERNATIONAL BROKER DE ASIGURARE — S.A. a transmis Hotărârea Adunării generale
extraordinare a acționarilor nr. 2 din 31 iulie 2011 privind demisia domnului Prundea Mugurel Aurelian din funcția de director
executiv și descărcarea de gestiune a acestuia.
Direcția generală autorizări, prin Adresa nr. VI. 24.097 din 30 august 2011, a solicitat societății să transmită documentele
în vederea aprobării conducerii executive a societății, ca urmare a revocării celor 2 conducători executivi, conform prevederilor
Normelor privind autorizarea brokerilor de asigurare și/sau de reasigurare, precum și condițiile de menținere a acesteia, puse in
aplicare prin Ordinul președintelui Comisiei de Supraveghere a Asigurărilor nr. 15/2010.
La notificarea Direcției generale autorizări, transmisă cu nr. VI. 29.153 din 19 octombrie 2011, referitoare la faptul că
Societatea Comercială INSURANCE REINSURANCE INTERNATIONAL BROKER DE ASIGURARE — S.A. nu are conducători
executivi aprobați de către Comisia de Supraveghere a Asigurărilor, societatea nu a răspuns. Confirmarea de primire a notificării
a fost semnată de un reprezentant al societății în data de 20 octombrie 2011.
Societatea Comercială INSURANCE REINSURANCE INTERNATIONAL BROKER DE ASIGURARE — S.A. nu are
conducători executivi aprobați de către Comisia de Supraveghere a Asigurărilor, fiind încălcate prevederile art. 35 alin. (5) lit. h)
din Legea nr. 32/2000, cu modificările și completările ulterioare, coroborate cu prevederile art. 14 alin. (2) din Normele privind
autorizarea brokerilor de asigurare și/sau de reasigurare, precum și condițiile de menținere a acesteia, puse în aplicare prin Ordinul
președintelui Comisiei de Supraveghere a Asigurărilor nr. 15/2010, ceea ce constituie contravenție conform art. 39 alin. (2) lit. a)
și m2) din Legea nr. 32/2000, cu modificările și completările ulterioare.
Față de motivele de fapt și de drept arătate, în scopul apărării drepturilor asiguraților și al promovării stabilității activității
de asigurare în România, Consiliul Comisiei de Supraveghere a Asigurărilor a hotărât, în ședința din data de 15 noiembrie 2011,
sancționarea Societății Comerciale INSURANCE REINSURANCE INTERNATIONAL BROKER DE ASIGURARE — S.A. cu
interzicerea temporară a exercitării activității, în conformitate cu prevederile art. 39 alin. (3) lit. d) din Legea nr. 32/2000, cu
modificările și completările ulterioare, de la data comunicării prezentei decizii,
drept care decide:
Art. 1. — În conformitate cu prevederile art. 39 alin. (3) lit. d)
din Legea nr. 32/2000 privind activitatea de asigurare și
supravegherea asigurărilor, cu modificările și completările
ulterioare, se sancționează Societatea Comercială INSURANCE
REINSURANCE INTERNATIONAL BROKER DE ASIGURARE —
S.A., cu sediul în municipiul București, bd. Magheru nr. 9, sc. 1,
et. 1, ap. 4, sectorul 1, J40/4717/08.04.2003, CUI
14993184/06.11.2002, cu interzicerea temporară a exercitării
activității de la data comunicării prezentei decizii până la
aprobarea de către Comisia de Supraveghere a Asigurărilor a
conducătorilor executivi care să îndeplinească condițiile
prevăzute în Normele privind autorizarea brokerilor de asigurare
și/sau de reasigurare, precum și condițiile de menținere a
acesteia, puse în aplicare prin Ordinul președintelui Comisiei de
Supraveghere a Asigurărilor nr. 15/2010.

Art. 2. — (1) Pe toată perioada de interzicere temporară a
activității de broker de asigurare brokerului de asigurare
prevăzut la art. 1 i se interzic desfășurarea activității de
negociere și încheierea de noi contracte de asigurare pentru
persoanele fizice sau juridice, acordarea de asistență pe durata
derulării contractelor în curs sau în legătură cu regularizarea
daunelor, precum și desfășurarea oricăror operațiuni specifice
brokerilor de asigurare, astfel cum sunt definite în Legea
nr. 32/2000, cu modificările și completările ulterioare.
(2) Brokerul de asigurare prevăzut la art. 1 are obligația să
aducă la cunoștința clienților săi interzicerea temporară a
activității de asigurare, în termen de cel mult 3 zile de la data
primirii prezentei decizii, în vederea efectuării plății ratelor
scadente la contractele în curs de derulare direct la asigurător,

MONITORUL OFICIAL AL ROMÂNIEI, PARTEA I, Nr. 885/14.XII.2011
rămânând direct răspunzător pentru îndeplinirea obligațiilor
asumate prin contractele în vigoare.
Art. 3. — Reluarea activității Societății Comerciale
INSURANCE REINSURANCE INTERNATIONAL BROKER DE
ASIGURARE — S.A. se dispune prin decizie motivată a
Comisiei de Supraveghere a Asigurărilor.
Art. 4. — (1) Împotriva prezentei decizii Societatea
Comercială INSURANCE REINSURANCE INTERNATIONAL
BROKER DE ASIGURARE — S.A. poate face plângere la
Curtea de Apel București, în termen de 30 de zile de la

15

comunicarea acesteia, conform art. 40 din Legea nr. 32/2000, cu
modificările și completările ulterioare.
(2) În conformitate cu art. 40 alin. (2) din Legea nr. 32/2000,
cu modificările și completările ulterioare, plângerea adresată
Curții de Apel București nu suspendă, pe timpul soluționării
acesteia, executarea măsurii sancționatoare dispuse de
Comisia de Supraveghere a Asigurărilor.
Art. 5. — Prezenta decizie se publică în Monitorul Oficial al
României, Partea I, conform prevederilor art. 9 din Legea
nr. 32/2000, cu modificările și completările ulterioare.

Președintele Comisiei de Supraveghere a Asigurărilor,
Constantin Buzoianu
București, 28 noiembrie 2011.
Nr. 859.
COMISIA DE SUPRAVEGHERE A ASIGURĂRILOR

DECIZIE
privind sancționarea Societății Comerciale STRATEGIC INSURANCE BROKER — S.R.L.
cu interzicerea temporară a activității
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18,
sectorul 1, cod de înregistrare fiscală 14045240/01.07.2001, reprezentată legal prin președinte, în temeiul art. 4 alin. (19), precum
și al art. 39 alin. (5) din Legea nr. 32/2000 privind activitatea de asigurare și supravegherea asigurărilor, cu modificările și
completările ulterioare,
în baza Hotărârii Consiliului Comisiei de Supraveghere a Asigurărilor, consemnată în procesul-verbal al ședinței din data
de 15 noiembrie 2011, în cadrul căreia au fost analizate rezultatele controlului efectuat la Societatea Comercială STRATEGIC
INSURANCE BROKER — S.R.L., cu sediul social în municipiul București, Calea Dorobanților nr. 112, et. 2, ap. 6, sectorul 1,
înmatriculată la oficiul registrului comerțului cu numărul de ordine J40/3376/2010, cod unic de înregistrare 18832989 și înscrisă în
Registrul brokerilor de asigurare cu numărul RBK — 372, reprezentată de domnul Dragut Constantin, în calitate de persoană
semnificativă/director executiv,
a constatat următoarele:
1. Începând cu data de 1 aprilie 2011, Societatea Comercială STRATEGIC INSURANCE BROKER — S.R.L. nu a făcut
dovada deținerii poliței de răspundere civilă profesională.
Astfel au fost încălcate prevederile art. 35 alin. (5) lit. c) din Legea nr. 32/2000, cu modificările și completările ulterioare,
coroborate cu prevederile art. 13 alin. (8) din Normele privind autorizarea brokerilor de asigurare și/sau de reasigurare, precum și
condițiile de menținere a acesteia, puse în aplicare prin Ordinul președintelui Comisiei de Supraveghere a Asigurărilor nr. 15/2010.
Fapta constituie contravenție conform prevederilor art. 39 alin. (2) lit. a) și m2) din Legea nr. 32/2000, cu modificările și
completările ulterioare.
2. Cu toate demersurile efectuate de echipa de control, aceasta nu a reușit să aibă acces în sediul societății și nici la
documentele societății.
Astfel au fost încălcate prevederile art. 35 alin. (5) lit. e) din Legea nr. 32/2000, cu modificările și completările ulterioare,
coroborate cu prevederile art. 2 lit. e) din Normele privind autorizarea brokerilor de asigurare și/sau de reasigurare, precum și
condițiile de menținere a acesteia, puse în aplicare prin Ordinul președintelui Comisiei de Supraveghere a Asigurărilor nr. 15/2010.
Fapta constituie contravenție conform prevederilor art. 39 alin. (2) lit. a) și m2) din Legea nr. 32/2000, cu modificările și
completările ulterioare.
3. Societatea nu a transmis Comisiei de Supraveghere a Asigurărilor copiile contractelor de muncă/administrare pentru
conducătorul executiv și pentru administrator.
Începând cu luna mai 2011 societatea nu mai deține administrator, iar începând cu data de 1 noiembrie 2011 nu mai deține
director executiv.
Astfel au fost încălcate prevederile art. 35 alin. (5) lit. h) din Legea nr. 32/2000, cu modificările și completările ulterioare,
coroborate cu prevederile art. 2 lit. l), prevederile art. 14 alin. (1) și (2) și prevederile art. 16 din Normele privind autorizarea
brokerilor de asigurare și/sau reasigurare, precum și condițiile de menținere a acesteia, puse în aplicare prin Ordinul președintelui
Comisiei de Supraveghere a Asigurărilor nr. 15/2010.
Faptele constituie contravenție potrivit prevederilor art. 39 alin. (2) lit. a), m2) și m3) din Legea nr. 32/2000, cu modificările
și completările ulterioare.
4. Societatea are prime încasate și nedecontate societăților de asigurare.
Fapta constituie contravenție conform prevederilor art. 63 lit. c) din Legea nr. 136/1995 privind asigurările și reasigurările
în România, cu modificările și completările ulterioare.
5. Societatea a transmis Comisiei de Supraveghere a Asigurărilor raportările aferente trimestrului IV 2010, raportările
anuale și situațiile financiare aferente exercițiului financiar 2010, precum și raportările contabile aferente semestrului I 2011, cu date
incomplete și incorecte.

16

MONITORUL OFICIAL AL ROMÂNIEI, PARTEA I, Nr. 885/14.XII.2011

Societatea nu a transmis Comisiei de Supraveghere a Asigurărilor raportările aferente trimestrului III 2011 și raportarea
privind taxa de funcționare aferentă trimestrului III 2011.
Astfel au fost încălcate prevederile art. 35 alin. (5) lit. f) din Legea nr. 32/2000, cu modificările și completările ulterioare,
coroborate cu prevederile art. 3 din Normele privind forma și conținutul raportărilor financiare și tehnice pe care trebuie să le
întocmească brokerii de asigurare și/sau reasigurare, puse în aplicare prin Ordinul președintelui Comisiei de Supraveghere a
Asigurărilor nr. 3/2009, cu modificările ulterioare, coroborate cu prevederile Ordinului președintelui Comisiei de Supraveghere a
Asigurărilor nr. 13/2011 pentru punerea în aplicare a Sistemului de raportare contabilă la 30 iunie 2011 a societăților comerciale
de asigurare, de asigurare-reasigurare și de reasigurare, precum și a brokerilor de asigurare și/sau reasigurare și prevederile
art. 4 din Normele privind încheierea exercițiului financiar 2010 pentru societățile din domeniul asigurărilor, puse în aplicare prin
Ordinul președintelui Comisiei de Supraveghere a Asigurărilor nr. 3/2011.
Faptele constituie contravenție conform art. 39 alin. (2) lit. a), f), m2) și m3) din Legea nr. 32/2000, cu modificările și
completările ulterioare.
6. Societatea a transmis cu întârziere Comisiei de Supraveghere a Asigurărilor procedurile interne privind prevenirea și
combaterea spălării banilor și a finanțării actelor de terorism, conform Ordinului președintelui Comisiei de Supraveghere a
Asigurărilor nr. 24/2008 pentru punerea în aplicare a Normelor privind prevenirea și combaterea spălării banilor și a finanțării
actelor de terorism prin intermediul pieței asigurărilor, cu modificările și completările ulterioare.
Astfel au fost încălcate prevederile art. 5 alin. (10) din Normele privind prevenirea și combaterea spălării banilor și a
finanțării actelor de terorism prin intermediul pieței asigurărilor, puse în aplicare prin Ordinul președintelui Comisiei de Supraveghere
a Asigurărilor nr. 24/2008, cu modificările și completările ulterioare.
Fapta constituie contravenție conform prevederilor art. 39 alin. (2) lit. a) și m3) din Legea nr. 32/2000, cu modificările și
completările ulterioare.
7. Societatea nu a transmis Comisiei de Supraveghere a Asigurărilor numele persoanei desemnate cu responsabilități în
aplicarea și respectarea sancțiunilor internaționale.
Astfel au fost încălcate prevederile art. 9 alin. (2) din Normele privind procedura de supraveghere, în domeniul asigurărilor,
a aplicării sancțiunilor internaționale, puse în aplicare prin Ordinul președintelui Comisiei de Supraveghere a Asigurărilor
nr. 13/2009.
Fapta constituie contravenție conform prevederilor art. 39 alin. (2) lit. a) și m3) din Legea nr. 32/2000, cu modificările și
completările ulterioare.
Față de motivele de fapt și de drept arătate, în scopul apărării drepturilor asiguraților și al promovării stabilității activității
de asigurare în România,
Comisia de Supraveghere a Asigurărilor d e c i d e:
Art. 1. — În conformitate cu prevederile art. 39 alin. (3) lit. d)
din Legea nr. 32/2000 privind activitatea de asigurare și
supravegherea asigurărilor, cu modificările și completările
ulterioare, se sancționează cu interzicerea temporară a activității
Societatea Comercială STRATEGIC INSURANCE BROKER —
S.R.L. până la data achitării primelor de asigurare și prezentarea
tuturor documentelor necesare efectuării controlului dispus prin
Decizia președintelui Comisiei de Supraveghere a Asigurărilor
nr. 758/2011.
Art. 2. — (1) Împotriva prezentei decizii Societatea
Comercială STRATEGIC INSURANCE BROKER — S.R.L.

poate face plângere la Curtea de Apel București, în termen de
30 de zile de la comunicarea acesteia, în conformitate cu
prevederile art. 40 alin. (1) din Legea nr. 32/2000, cu modificările
și completările ulterioare.
(2) Plângerea adresată Curții de Apel București nu
suspendă, pe timpul soluționării acesteia, executarea măsurii
sancționatoare, în conformitate cu prevederile art. 40 alin. (2)
din Legea nr. 32/2000, cu modificările și completările ulterioare.
Art. 3. — Prezenta decizie se publică în Monitorul Oficial al
României, Partea I, conform prevederilor art. 9 din Legea
nr. 32/2000, cu modificările și completările ulterioare.

Președintele Comisiei de Supraveghere a Asigurărilor,
Constantin Buzoianu
București, 6 decembrie 2011.
Nr. 1.031.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 885/14.XII.2011 conține 16 pagini.

Prețul: 3,20 lei

&JUYDGY|528468]
ISSN 1453—4495

