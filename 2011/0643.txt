PARTEA I

Anul 179 (XXIII) — Nr. 643

Joi, 8 septembrie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

44.

Pagina
HOTĂRÂRI ALE SENATULUI
— Hotărâre privind validarea unor magistrați aleși ca
membri ai Consiliului Superior al Magistraturii ..........

DECIZII ALE CURȚII CONSTITUȚIONALE
Decizia nr. 863 din 23 iunie 2011 referitoare la excepția de
neconstituționalitate a dispozițiilor art. 10 alin. (1)
lit. b1) și b2) din Legea nr. 128/1997 privind Statutul
personalului didactic ..................................................
Decizia nr. 897 din 30 iunie 2011 referitoare la excepția de
neconstituționalitate a dispozițiilor art. 256 alin. (1) din
Legea nr. 53/2003 — Codul muncii ............................
Decizia nr. 899 din 30 iunie 2011 referitoare la excepția de
neconstituționalitate a dispozițiilor art. 81 alin. (1) din
Legea nr. 53/2003 — Codul muncii ............................
Decizia nr. 945 din 7 iulie 2011 referitoare la excepția de
neconstituționalitate a dispozițiilor art. 269 alin. (2) din
Legea nr. 53/2003 — Codul muncii ............................
Decizia nr. 946 din 7 iulie 2011 referitoare la excepția de
neconstituționalitate a dispozițiilor art. 256 alin. (1) din
Legea nr. 53/2003 — Codul muncii ............................
Decizia nr. 1.057 din 14 iulie 2011 referitoare la excepția de
neconstituționalitate a dispozițiilor art. 96, art. 97 și
art. 102 alin. (3) lit. e) din Ordonanța de urgență a
Guvernului nr. 195/2002 privind circulația pe drumurile
publice ........................................................................
Decizia nr. 1.086 din 14 iulie 2011 referitoare la excepția de
neconstituționalitate a dispozițiilor art. 102 alin. (3)
lit. e) și art. 109 alin. (2) și (3) din Ordonanța de
urgență a Guvernului nr. 195/2002 privind circulația pe
drumurile publice ......................................................
HOTĂRÂRI ALE GUVERNULUI ROMÂNIEI
— Hotărâre privind aprobarea Acordului de colaborare
dintre Ministerul Culturii și Patrimoniului Național din
România și Ministerul Culturii din Republica Moldova,
semnat la Chișinău la 12 aprilie 2011 ........................
Acord de colaborare între Ministerul Culturii și Patrimoniului
Național din România și Ministerul Culturii din
Republica Moldova ....................................................

2

2–5

5–6

6–8

8–9

9–10

11–12

12–13

870.

14

14–16

2

MONITORUL OFICIAL AL ROMÂNIEI, PARTEA I, Nr. 643/8.IX.2011

HOTĂRÂRI ALE SENATULUI
PARLAMENTUL ROMÂNIEI
S E N AT U L

HOTĂRÂRE
privind validarea unor magistrați aleși ca membri
ai Consiliului Superior al Magistraturii
Având în vedere:
— Decizia Curții Constituționale nr. 53 din 25 ianuarie 2011 referitoare la
sesizarea de neconstituționalitate a Hotărârii Plenului Senatului nr. 43 din
22 decembrie 2010 privind validarea magistraților aleși ca membri ai Consiliului
Superior al Magistraturii, prin care s-a constatat neconstituționalitatea Hotărârii
Senatului nr. 43/2010 privind validarea magistraților aleși ca membri ai Consiliului
Superior al Magistraturii;
— Hotărârea Plenului Consiliului Superior al Magistraturii nr. 483 din 21 iulie 2011,
în temeiul prevederilor art. 133 alin. (2) lit. a) și alin. (4) din Constituția
României, republicată, precum și ale art. 18 alin. (4) din Legea nr. 317/2004 privind
Consiliul Superior al Magistraturii, republicată, cu modificările și completările
ulterioare,
Senatul adoptă prezenta hotărâre.
Articol unic. — Se validează doamna judecător Mona Maria Pivniceru,
doamna judecător Alina Nicoleta Ghica și doamna procuror Florentina Gavadia ca
membri ai Consiliului Superior al Magistraturii, pentru un mandat de 6 ani, care va
expira la data de 6 ianuarie 2017.
Această hotărâre a fost adoptată de Senat în ședința din 7 septembrie 2011,
cu respectarea prevederilor art. 76 alin. (2) din Constituția României, republicată.
PREȘEDINTELE SENATULUI

MIRCEA-DAN GEOANĂ
București, 7 septembrie 2011.
Nr. 44.

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 863
din 23 iunie 2011

referitoare la excepția de neconstituționalitate a dispozițiilor art. 10 alin. (1) lit. b1) și b2)
din Legea nr. 128/1997 privind Statutul personalului didactic
Augustin Zegrean
Acsinte Gaspar
Petre Lăzăroiu
Iulia Antoanella Motoc
Mircea Ștefan Minea
Ion Predescu
Puskás Valentin Zoltán
Tudorel Toader
Cristina Teodora Pop

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. II pct. 4 și 5 din Ordonanța de urgență a
Guvernului nr. 40/2009 pentru modificarea și completarea Legii
învățământului nr. 84/1995 și a Legii nr. 128/1997 privind
Statutul personalului didactic, excepție ridicată de Ion Criveanu
în Dosarul nr. 8.137/2/2009 al Curții de Apel București — Secția
a VIII-a contencios administrativ și fiscal.

MONITORUL OFICIAL AL ROMÂNIEI, PARTEA I, Nr. 643/8.IX.2011
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă ca urmare a abrogării textelor criticate prin
Legea educației naționale nr. 1/2011.
C U R T E A,

având în vedere actele și lucrările dosarului, constată
următoarele:
Prin Încheierea din 28 septembrie 2010, pronunțată în
Dosarul nr. 8.137/2/2009, Curtea de Apel București — Secția
a VIII-a contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. II pct. 4 și 5 din Ordonanța de urgență a
Guvernului nr. 40/2009 pentru modificarea și completarea
Legii învățământului nr. 84/1995 și a Legii nr. 128/1997
privind Statutul personalului didactic, excepție ridicată de Ion
Criveanu într-o cauză având ca obiect anularea unei decizii de
pretransfer la cerere, emisă de Ministerul Educației, Cercetării,
Tineretului și Sportului, precum și anularea Ordinului ministrului
educației, cercetării și tineretului nr. 5.743/2008 pentru
aprobarea Metodologiei privind mișcarea personalului didactic
din învățământul preuniversitar, ce reglementează posibilitatea
transferării, respectiv pretransferării unei persoane, titulară în
învățământ, din funcția/postul de învățător/institutor în cea de
profesor, după absolvirea unei instituții de învățământ superior,
fără a fi susținut concurs de titularizare pentru funcția/postul de
profesor.
În motivarea excepției de neconstituționalitate, referitor
la neconstituționalitatea extrinsecă a textelor criticate, autorul
susține că emiterea Ordonanței de urgență a Guvernului
nr. 40/2009 s-a făcut cu încălcarea de către puterea executivă a
dispozițiilor art. 115 alin. (4) din Constituție, neexistând o situație
extraordinară a cărei reglementare nu putea fi amânată, care să
justifice emiterea acesteia, și a celor ale art. 115 alin. (6) din
Constituție, conform cărora ordonanțele de urgență nu pot
afecta regimul instituțiilor fundamentale ale statului, drepturile,
libertățile și îndatoririle prevăzute de Constituție.
De asemenea, criticând constituționalitatea extrinsecă a
Ordonanței de urgență a Guvernului nr. 40/2009, se susține și că
aceasta este lovită de nulitate, nefiind contrasemnată de către
toți miniștrii care au obligația punerii ei în executare, așa cum
prevede art. 108 alin. (4) din Constituție. În acest sens, autorul
arată că ordonanța de urgență în cauză nu a fost contrasemnată
de ministrul muncii, familiei și protecției sociale, ci de un secretar
de stat care nu are calitatea de membru al Guvernului.
Cu privire la pretinsa încălcare a prevederilor art. 16 din
Constituție, se arată că aplicarea textelor criticate creează
discriminare între persoane aflate în situații identice, permițând
unor cadre didactice să acceadă la posturi dintr-o treaptă
superioară de învățământ, fără susținerea unui concurs, potrivit
prevederilor legale. Totodată, se afirmă că aceleași prevederi
legale permit exercitarea unor drepturi și a unor libertăți prin
încălcarea drepturilor și libertăților altor persoane, contravenind
în acest fel dispozițiilor constituționale ale art. 53 și 57, precum
și prevederilor art. 7 din Declarația Universală a Drepturilor
Omului.
Curtea de Apel București — Secția a VIII-a contencios
administrativ și fiscal apreciază că excepția de
neconstituționalitate este neîntemeiată și arată că textele legale
criticate nu contravin normelor constituționale invocate.

3

Astfel, se apreciază că dispozițiile art. II pct. 4 și 5 din
Ordonanța de urgență a Guvernului nr. 40/2009 nu încalcă
prevederile constituționale ale art. 16, întrucât legea prevede
condițiile ce trebuie îndeplinite pentru realizarea pretransferului
și toate persoanele care îndeplinesc aceste condiții au dreptul
de a-l solicita, conform prevederilor Legii nr. 128/1997.
De asemenea, instanța arată că textele de lege criticate nu
contravin nici prevederilor art. 53 din Constituție, deoarece
stabilirea condițiilor de pretransfer și de transfer nu are drept
consecință restrângerea exercițiului unor drepturi sau al unor
libertăți.
Referitor la încălcarea dispozițiilor constituționale ale art. 57,
se susține că normele legale criticate nu contravin principiului
potrivit căruia drepturile și libertățile constituționale se exercită
cu bună-credință, fără încălcarea drepturilor și libertăților
celorlalți, atât timp cât toate persoanele angajate în învățământ,
care îndeplinesc condițiile prevăzute de lege, pot beneficia de
dreptul de transfer sau de pretransfer, așa cum a fost
reglementat prin dispozițiile art. II pct. 4 și 5 din Ordonanța de
urgență a Guvernului nr. 40/2009.
Instanța consideră că emiterea Ordonanței de urgență a
Guvernului nr. 40/2009 nu s-a făcut cu încălcarea dispozițiilor
art. 115 alin. (4) din Constituție, fiind motivate atât urgența
adoptării, cât și existența situației extraordinare a cărei
reglementare nu putea fi amânată. Totodată, se arată că prin
dispozițiile legale criticate nu sunt încălcate nici prevederile
art. 115 alin. (6) din Constituție, deoarece aplicarea lor nu
afectează instituțiile fundamentale ale statului, drepturile,
libertățile și îndatoririle prevăzute de Constituție.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul
Poporului
arată
că
excepția
de
neconstituționalitate este inadmisibilă, întrucât dispozițiile
criticate au fost abrogate prin Legea educației naționale
nr. 1/2011.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, prevederile art. II pct. 4 și 5 din
Ordonanța de urgență a Guvernului nr. 40/2009 pentru
modificarea și completarea Legii învățământului nr. 84/1995 și a
Legii nr. 128/1997 privind Statutul personalului didactic,
publicată în Monitorul Oficial al României, Partea I, nr. 286 din
30 aprilie 2009, aprobată cu modificări și completări prin Legea
nr. 387/2009, publicată în Monitorul Oficial al României, Partea I,
nr. 898 din 22 decembrie 2009.
Din motivarea excepției de neconstituționalitate Curtea reține
însă că, în realitate, autorul critică numai dispozițiile art. II pct. 5
din Ordonanța de urgență a Guvernului nr. 40/2009.

4

MONITORUL OFICIAL AL ROMÂNIEI, PARTEA I, Nr. 643/8.IX.2011

Având în vedere că, potrivit dispozițiilor art. 62 din Legea
nr. 24/2000 privind normele de tehnică legislativă pentru
elaborarea actelor normative, republicată în Monitorul Oficial al
României, Partea I, nr. 260 din 21 aprilie 2010, modificările și
completările actelor normative se încorporează în actele de
bază, identificându-se cu acestea, de la data intrării lor în
vigoare, obiect al excepției de neconstituționalitate îl constituie
dispozițiile art. 10 alin. (1) lit. b1) și b2) din Legea nr. 128/1997
privind Statutul personalului didactic, publicată în Monitorul
Oficial al României, Partea I, nr. 158 din 16 iulie 1997, cu
modificările și completările ulterioare, dispoziții introduse prin
art. II pct. 5 din Ordonanța de urgență a Guvernului nr. 40/2009.
Dispozițiile legale criticate au următorul cuprins: ă(1) Ordinea
ocupării posturilor didactice din învățământul de stat este: [...]
b1) pretransferarea la cerere și transferarea personalului
didactic disponibilizat prin restrângere de activitate sau prin
desființarea unor unități școlare se realizează și din mediul rural
în cel urban, dacă persoana respectivă a obținut media minim 7
la concursul de titularizare sau dacă avea media minim 7 la
repartiția guvernamentală;
b2) pretransferarea la cerere și transferarea personalului
didactic disponibilizat prin restrângere de activitate sau prin
desființarea unor unități școlare se realizează și între nivelurile
de învățământ, cu condiția suplimentară a parcurgerii unui
program de perfecționare/formare continuă în ultimii 5 ani;”.
În opinia autorului excepției se susține că textele criticate
încalcă prevederile constituționale ale art. 16 referitor la
egalitatea în drepturi, ale art. 53 privind restrângerea exercițiului
unor drepturi sau al unor libertăți, ale art. 57 — Exercitarea
drepturilor și a libertăților, ale art. 108 alin. (4) referitor la actele
Guvernului, ale art. 115 alin. (4) și (6) privind delegarea
legislativă, precum și dispozițiile art. 7 din Declarația Universală
a Drepturilor Omului cu privire la egalitatea în drepturi.
Examinând excepția de neconstituționalitate, Curtea observă
că dispozițiile legale criticate au fost abrogate prin prevederile
art. 361 alin. (2) din Legea educației naționale nr. 1/2011,
publicată în Monitorul Oficial al României, Partea I, nr. 18 din
10 ianuarie 2011. Potrivit celor statuate prin Decizia nr. 766 din
15 iunie 2011*), nepublicată încă la data pronunțării prezentei
decizii, Curtea Constituțională este competentă să se pronunțe
cu privire la excepțiile de neconstituționalitate având ca obiect
norme juridice abrogate la data pronunțării, în măsura în care
acestea produc efecte juridice în cauzele în care au fost
invocate.
Așa fiind, Curtea constată că textele de lege criticate
continuă să producă efecte juridice în cauza dedusă judecății,
întrucât Ordinul ministrului educației, cercetării și tineretului
nr. 5.743/2008 a fost emis pe baza acestora, iar decizia de
pretransfer atacată de autorul excepției la instanța de contencios
administrativ, emisă potrivit acestui ordin, a rămas aplicabilă și
în urma abrogării exprese a Legii nr. 128/1997 privind Statutul
personalului didactic prin Legea educației naționale nr. 1/2011.
Prin urmare, Curtea are competența de a controla
constituționalitatea dispozițiilor art. 10 alin. (1) lit. b1) și b2) din
Legea nr. 128/1997 chiar dacă ele nu mai sunt în vigoare la data
pronunțării acestei decizii.
Referitor la critica privind neconstituționalitatea extrinsecă a
textelor criticate, Curtea constată că dispozițiile art. 10 alin. (1)
lit. b1) și b2) din Legea nr. 128/1997, introduse prin prevederile
art. II pct. 5 din Ordonanța de urgență a Guvernului nr. 40/2009,
nu contravin dispozițiilor constituționale ale art. 108 alin. (4)
coroborate cu cele ale art. 115.

Curtea reține în acest sens că atât existența situației
extraordinare, cât și urgența adoptării Ordonanței de urgență a
Guvernului nr. 40/2009 au fost motivate de legiuitor în
preambulul ordonanței de urgență. Astfel, reglementarea
măsurilor în cauză a fost impusă de nevoia asigurării condițiilor
de acces egal pe piața muncii și a identificării unor soluții optime
de combatere a efectelor crizei economice, de necesitatea
eliminării situațiilor discriminatorii apărute prin aplicarea
prevederilor art. 10 alin. (1) lit. a) și b) din Legea nr. 128/1997,
cu modificările și completările ulterioare, în contextul în care,
potrivit Calendarului mișcării personalului didactic din
învățământul preuniversitar pentru anul școlar 2009—2010,
aprobat prin Ordinul ministrului educației, cercetării și tineretului
nr. 5.742/2008, cu modificările ulterioare, erau deja în curs de
derulare activitățile privind constituirea catedrelor, încadrarea
personalului didactic titular și vacantarea posturilor
didactice/catedrelor pentru sesiunea de pretransferare și
transferare pentru restrângere de activitate. Totodată, Curtea a
avut în vedere și faptul că adoptarea acestor măsuri se impunea
până la finalizarea anului școlar 2008—2009, pentru a fi asigurat
un timp suficient în vederea punerii lor în aplicare începând cu
anul școlar 2009—2010. Așadar, măsurile legale criticate
trebuiau adoptate cu maximă celeritate, astfel încât emiterea
ordonanței de urgență a fost pe deplin justificată.
Cu privire la critica privind neconstituționalitatea intrinsecă a
textelor criticate, prin Decizia nr. 76 din 2 februarie 2006,
publicată în Monitorul Oficial al României, Partea I, nr. 168 din
22 februarie 2006, Curtea a reținut că, de regulă, ocuparea
posturilor din învățământul de stat se face prin concurs organizat
anual, cu anunțarea posturilor neocupate de titulari la unitățile de
învățământ. În funcție de rezultatele obținute la concurs,
personalul didactic poate opta, dintre posturile scoase la
concurs, pentru posturi la diferite cicluri de învățământ, respectiv
pentru unități școlare din mediul urban sau rural.
Dispozițiile art. 10 alin. (1) lit. b1) și b2) din Legea
nr. 128/1997, criticate ca fiind neconstituționale, prevăd o altă
modalitate de ocupare a posturilor din învățământul de stat,
respectiv prin pretransferare la cerere și transferare pe un post
devenit vacant la o altă unitate de învățământ și din mediul rural
în cel urban, dacă persoana respectivă a obținut media minim 7
la concursul de titularizare sau dacă avea media minim 7 la
repartiția guvernamentală, respectiv și între nivelurile de
învățământ, cu condiția suplimentară a parcurgerii unui program
de perfecționare/formare continuă în ultimii 5 ani.
Curtea constată că textele criticate nu conțin nicio dispoziție
de natură să creeze privilegii ori discriminări, aplicându-se
tuturor persoanelor aflate în situațiile prevăzute de cele două
ipoteze legale și care solicită să fie transferate sau
pretransferate.
Curtea reține, de asemenea, că stabilirea condițiilor de
pretransfer și de transfer al personalului didactic în unități de
învățământ de același nivel sau de niveluri diferite ori în cadrul
aceluiași mediu sau dintr-un mediu în altul este opțiunea
legiuitorului, aceasta fiind, la rândul său, expresia nevoilor
sociale, economice sau de altă natură existente în anumite
perioade de timp și având ca finalitate adaptarea legislației în
vigoare la aceste realități. De altfel, în preambulul Ordonanței
de urgență a Guvernului nr. 40/2009 legiuitorul specifică faptul
că măsurile prevăzute în textele acesteia au ca scop
preîntâmpinarea blocajelor ce pot apărea pe piața muncii ca
urmare a efectelor crizei economice.

*) Decizia nr. 766 din 15 iunie 2011 a fost publicată în Monitorul Oficial al României, Partea I, nr. 549 din 3 august 2011.

MONITORUL OFICIAL AL ROMÂNIEI, PARTEA I, Nr. 643/8.IX.2011

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 10 alin. (1) lit. b1) și b2) din Legea
nr. 128/1997 privind Statutul personalului didactic, excepție ridicată de Ion Criveanu în Dosarul nr. 8.137/2/2009 al Curții de Apel
București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Teodora Pop

CURTEA CONSTITUȚIONALĂ

D E C I Z I A Nr. 897
din 30 iunie 2011

referitoare la excepția de neconstituționalitate a dispozițiilor art. 256 alin. (1)
din Legea nr. 53/2003 — Codul muncii
Augustin Zegrean
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Benke Károly

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 272 alin. (1) din Legea nr. 53/2003 — Codul
muncii, excepție ridicată de Cristian Bălan în Dosarul
nr. 38.856/3/2009 al Tribunalului București — Secția a VIII-a
conflicte de muncă și asigurări sociale, care formează obiectul
Dosarului nr. 4.085D/2010.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în dosarele
nr. 4.087D/2010 și nr. 4.286D/2010, având ca obiect excepția
de neconstituționalitate a dispozițiilor art. 272 alin. (1) din Legea
nr. 53/2003 — Codul muncii, excepție ridicată de Petre Plugariu
în Dosarul nr. 38.869/3/2009 al Tribunalului București — Secția
a VIII-a conflicte de muncă și asigurări sociale și de Ionel
Pădurariu în Dosarul nr. 38.868/3/2009 al Curții de Apel
București — Secția a VII-a civilă și pentru cauze privind conflicte
de muncă și asigurări sociale.
La apelul nominal se constată lipsa părților, față de care
procedura de citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele sus-menționate, din
oficiu, pune în discuție conexarea dosarelor nr. 4.087D/2010 și
nr. 4.286D/2010 la Dosarul nr. 4.085D/2010.
Reprezentantul Ministerului Public este de acord cu măsura
conexării dosarelor.

Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 4.087D/2010 și
nr. 4.286D/2010 la Dosarul nr. 4.085D/2010, care este primul
înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate ca neîntemeiată.
C U R T E A,

având în vedere actele și lucrările dosarelor, constată
următoarele:
Prin încheierile din 9 și 30 iunie 2010 și 15 octombrie 2010,
pronunțate în dosarele nr. 38.856/3/2009, nr. 38.869/3/2009 și
nr. 38.868/3/2009, Tribunalul București — Secția a VIII-a
conflicte de muncă și asigurări sociale și Curtea de Apel
București — Secția a VII-a civilă și pentru cauze privind
conflicte de muncă și asigurări sociale au sesizat Curtea
Constituțională cu excepția de neconstituționalitate a
dispozițiilor art. 272 alin. (1) din Legea nr. 53/2003 — Codul
muncii, excepție ridicată de Cristian Bălan, Petre Plugariu și
Ionel Pădurariu în cauze având ca obiect soluționarea unor
acțiuni în răspundere patrimonială.
În motivarea excepției de neconstituționalitate autorul
acesteia arată că dispozițiile legale criticate sunt
neconstituționale, întrucât nu definesc sintagma ăplată
nedatorată”, nu prevăd modul în care se face restituirea sumei
nedatorate, cazurile de excludere ce pot interveni de la plata
sumei considerate nedatorată, cine are dreptul legal de a stabili
caracterul de sumă nedatorată, momentul până la care se poate
solicita restituirea și nici dacă sunt vizate sumele de bani primite
cu titlu de indemnizație de concediere. Totodată, autorul mai
arată că întinderea și modul de executare a obligației de
restituire trebuie stabilite de instanța judecătorească, și nu de
către angajator. Astfel, se susține că sunt încălcate prevederile
art. 1 alin. (3) și art. 21 alin. (1)—(3) din Constituție.

6

MONITORUL OFICIAL AL ROMÂNIEI, PARTEA I, Nr. 643/8.IX.2011

Tribunalul București — Secția a VIII-a conflicte de muncă
și asigurări sociale și Curtea de Apel București —
Secția a VII-a civilă și pentru cauze privind conflicte de
muncă și asigurări sociale apreciază că excepția de
neconstituționalitate este neîntemeiată, autorul excepției
criticând mai degrabă modul de interpretare a textului legal
criticat în mod formal decât conținutul său normativ.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum a fost
formulat, îl constituie dispozițiile art. 272 alin. (1) din Legea

nr. 53/2003 — Codul muncii, publicată în Monitorul Oficial al
României, Partea I, nr. 72 din 5 februarie 2003. Ulterior sesizării
Curții, Legea nr. 53/2003 — Codul muncii a fost republicată în
Monitorul Oficial al României, Partea I, nr. 345 din 18 mai 2011,
iar soluția legislativă criticată se regăsește în momentul de față
la art. 256 alin. (1) din cod, care are următorul cuprins:
ă(1) Salariatul care a încasat de la angajator o sumă nedatorată
este obligat să o restituie.”
În opinia autorilor excepției de neconstituționalitate,
prevederile legale criticate contravin dispozițiilor constituționale
ale art. 1 alin. (3) privind statul de drept și ale art. 21 alin. (1)—
(3) privind accesul liber la justiție.
Examinând excepția de neconstituționalitate formulată,
Curtea observă că autorul acesteia nu face o veritabilă critică
de neconstituționalitate. Curtea reține că acesta, pentru a avea
parte de o soluție favorabilă în cadrul litigiului, critică textul prin
prisma unor insuficiențe legislative, ajungând la concluzia că
acesta ar trebui completat pentru a corespunde exigențelor
constituționale. Însă chestiunile invocate de autorul excepției nu
au relevanță constituțională și sunt mai degrabă propuneri de
lege ferenda pe care acesta le face; potrivit art. 2 alin. (3) din
Legea nr. 47/1992, Curtea nu are competența de a modifica sau
completa textul legal supus controlului de constituționalitate,
astfel de operațiuni aparținând competenței exclusive a
legiuitorului originar sau delegat.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 256 alin. (1) din Legea nr. 53/2003 — Codul
muncii, excepție ridicată de Cristian Bălan în Dosarul nr. 38.856/3/2009 al Tribunalului București — Secția a VIII-a conflicte de
muncă și asigurări sociale, de Petre Plugariu în Dosarul nr. 38.869/3/2009 al Tribunalului București — Secția a VIII-a conflicte de
muncă și asigurări sociale și de Ionel Pădurariu în Dosarul nr. 38.868/3/2009 al Curții de Apel București — Secția a VII-a civilă și
pentru cauze privind conflicte de muncă și asigurări sociale.
Definitivă și general obligatorie.
Pronunțată în ședința publică din data de 30 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly
CURTEA CONSTITUȚIONALĂ

D E C I Z I A Nr. 899
din 30 iunie 2011

referitoare la excepția de neconstituționalitate a dispozițiilor art. 81 alin. (1)
din Legea nr. 53/2003 — Codul muncii
Augustin Zegrean
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Benke Károly

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 79 alin. (1) din Legea nr. 53/2003 — Codul
muncii, excepție ridicată de Simona Tunde Aldea în

MONITORUL OFICIAL AL ROMÂNIEI, PARTEA I, Nr. 643/8.IX.2011
Dosarul nr. 3.858/117/2009 al Curții de Apel Cluj — Secția civilă,
de muncă și asigurări sociale pentru minori și familie.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care solicită
respingerea excepției de neconstituționalitate ca neîntemeiată,
arătând că munca prestată în temeiul dispozițiilor legale criticate
nu reprezintă muncă forțată, ci o expresie a marjei de apreciere
a legiuitorului în domeniul raporturilor de muncă.
C U R T E A,

având în vedere actele și lucrările dosarului, constată
următoarele:
Prin Încheierea din 27 septembrie 2010, pronunțată în
Dosarul nr. 3.858/117/2009, Curtea de Apel Cluj — Secția
civilă, de muncă și asigurări sociale pentru minori și familie
a sesizat Curtea Constituțională cu excepția de
neconstituționalitate a dispozițiilor art. 79 alin. (1) din Legea
nr. 53/2003 — Codul muncii, excepție ridicată de Simona
Tunde Aldea într-o cauză având ca obiect drepturi bănești.
În motivarea excepției de neconstituționalitate autorul
acesteia arată că dispozițiile legale criticate obligă angajatul ca
pe perioada preavizului pe care trebuie să îl dea atunci când
demisionează să efectueze o muncă forțată. Astfel, munca
trebuie prestată chiar în lipsa consimțământului angajatului,
care, în mod injust, este constrâns să efectueze o activitate
lucrativă, în caz contrar, riscând sancționarea sa disciplinară.
Curtea de Apel Cluj — Secția civilă, de muncă și
asigurări sociale pentru minori și familie apreciază că
excepția de neconstituționalitate este neîntemeiată arătând în
acest sens că pe perioada preavizului salariatul își menține
calitatea de angajat cu toate drepturile și obligațiile care decurg
din contractul individual de muncă. Se mai apreciază că
termenul de preaviz este un beneficiu recunoscut în favoarea
angajatorului, pentru a i se da posibilitatea de a lua măsurile
necesare înlocuirii angajatului demisionar și, astfel, de a evita
consecințele negative pe care le-ar putea produce încetarea
intempestivă a contractului de muncă. În fine, se arată că, în
condițiile art. 79 alin. (8) din Legea nr. 53/2003 — Codul muncii,
este recunoscută posibilitatea salariatului de a demisiona fără
preaviz.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.

7

Obiectul excepției de neconstituționalitate îl constituie
dispozițiile art. 79 alin. (1) din Legea nr. 53/2003 — Codul
muncii, publicată în Monitorul Oficial al României, Partea I, nr. 72
din 5 februarie 2003. Ulterior, Legea nr. 53/2003 a fost
republicată în Monitorul Oficial al României, Partea I, nr. 345 din
18 mai 2011, soluția legislativă criticată fiind preluată prin art. 81
alin. (1) din lege, text care are următorul cuprins:
ă(1) Prin demisie se înțelege actul unilateral de voință a
salariatului care, printr-o notificare scrisă, comunică
angajatorului încetarea contractului individual de muncă, după
împlinirea unui termen de preaviz.”
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 42 privind interzicerea muncii forțate, precum și textului
art. 4 privind interzicerea sclaviei și a muncii forțate din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate ridicată, Curtea
constată următoarele:
Legiuitorul este liber să creeze cadrul legal necesar în care
angajatul poate avea inițiativa încetării contractului de muncă
prin demisie. În situația demisiei, normele legale incidente
trebuie să reglementeze o procedură la finalul căreia interesele
ambelor părți — angajatul și angajatorul — să nu fie afectate
printr-un atare act. Prin urmare, drepturile și obligațiile părților
trebuie să fie echilibrate, pentru a nu se ajunge la situația în
care, prin absolutizarea interesului uneia sau alteia dintre părți,
să fie afectate interesele celeilalte. Astfel, legiuitorul trebuie să
dea efect direct și imediat manifestării de voință unilaterale a
angajatului, fără însă a perturba, a vătăma sau a afecta în sens
negativ activitatea angajatorului.
În acest sens, pentru a permite angajatorului să înlocuiască
persoana care demisionează, legiuitorul a înțeles să instituie un
termen de preaviz în care angajatul, notificând angajatorului
actul său, înțelege să mai desfășoare activitate în serviciul
acestuia, menținându-și pe această perioadă toate drepturile și
obligațiile contractuale. O atare opțiune legislativă este motivată
de faptul că exprimarea intempestivă a opțiunii angajatului în
sensul încetării raporturilor de muncă prin demisie, fără
parcurgerea prealabilă a termenului de preaviz, poate avea
efecte iremediabile asupra activității economice a angajatorului.
Or, în condițiile existenței acestui termen, angajatorul are un
răgaz suficient pentru a căuta un înlocuitor care să asigure
continuitatea activității pe postul celui ce demisionează, fără ca
acest lucru să echivaleze cu încercarea de a zădărnici
manifestarea de voință deja exprimată sau cu obligarea
angajatului de a efectua muncă forțată.
De asemenea, Curtea constată că munca depusă pe
perioada termenului de preaviz este efectuată în temeiul legii și,
nu în ultimul rând, al contractului individual de muncă, contract
care trebuie să se încadreze în cerințele și exigențele legale
existente. Prin urmare, o obligație legală, negociată și
consacrată contractual este acceptată în mod expres la
momentul încheierii contractului individual de muncă, angajatul
cunoscând și acceptând o atare clauză contractuală. Astfel,
angajatul nu este forțat să presteze munca, ci este obligat la o
anumită conduită, respectiv să se supună și să respecte
clauzele contractuale și prevederile legii.

8

MONITORUL OFICIAL AL ROMÂNIEI, PARTEA I, Nr. 643/8.IX.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 81 alin. (1) din Legea nr. 53/2003 — Codul
muncii, excepție ridicată de Simona Tunde Aldea în Dosarul nr. 3.858/117/2009 al Curții de Apel Cluj — Secția civilă, de muncă și
asigurări sociale pentru minori și familie.
Definitivă și general obligatorie.
Pronunțată în ședința publică din data de 30 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

CURTEA CONSTITUȚIONALĂ

D E C I Z I A Nr. 945
din 7 iulie 2011

referitoare la excepția de neconstituționalitate a dispozițiilor art. 269 alin. (2)
din Legea nr. 53/2003 — Codul muncii
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 284 din Legea nr. 53/2003 — Codul muncii,
excepție ridicată de Gheorghe Drăgan și alții în Dosarul
nr. 11.707/118/2009 al Curții de Apel Constanța — Secția civilă,
minori și familie, litigii de muncă și asigurări sociale.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care solicită
respingerea excepției de neconstituționalitate ca neîntemeiată,
arătând că textul criticat reglementează competența teritorială a
instanțelor judecătorești într-un mod favorabil salariaților.
Totodată, mai arată că autorul excepției ridică probleme de
aplicare a acestui text în cazul coparticipării procesuale active,
iar tranșarea acestei chestiuni nu este de competența Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 19 octombrie 2010, pronunțată în Dosarul
nr. 11.707/118/2009, Curtea de Apel Constanța — Secția
civilă, minori și familie, litigii de muncă și asigurări sociale
a sesizat Curtea Constituțională cu excepția de
neconstituționalitate a dispozițiilor art. 284 din Legea

nr. 53/2003 — Codul muncii, excepție ridicată de Gheorghe
Drăgan și alții într-o cauză având ca obiect drepturi bănești.
În motivarea excepției de neconstituționalitate autorul
acesteia susține, în esență, că dispozițiile legale criticate încalcă
art. 16 alin. (1), art. 21 alin. (3), art. 24 alin. (1) și art. 53 din
Constituție, întrucât nu țin seama de domiciliul procesual ales al
părților, iar în cazul coparticipării procesuale se ajunge la situația
ca reclamanții care nu au domiciliul în județul în care angajatorul
își are sediul să se judece cu acesta la domiciliul reclamantului,
ceea ce îngreunează administrarea probatoriului necesar
cauzei.
Curtea de Apel Constanța — Secția civilă, minori și
familie, litigii de muncă și asigurări sociale apreciază că
excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 284 din Legea nr. 53/2003 — Codul muncii,
publicată în Monitorul Oficial al României, Partea I, nr. 72 din
5 februarie 2003. În realitate, din motivarea excepției se
constată că autorii excepției critică numai dispozițiile alin. (2) al
art. 284 din lege. Ulterior sesizării Curții, Legea nr. 53/2003 a
fost republicată în Monitorul Oficial al României, Partea I, nr. 345

9

MONITORUL OFICIAL AL ROMÂNIEI, PARTEA I, Nr. 643/8.IX.2011
din 18 mai 2011, soluția legislativă criticată regăsindu-se la
art. 269 alin. (2) din lege, text asupra căruia Curtea urmează să
se pronunțe prin prezenta decizie.
Dispozițiile art. 269 alin. (2) din lege au următorul cuprins:
ă(2) Cererile referitoare la cauzele prevăzute la alin. (1) se
adresează instanței competente în a cărei circumscripție
reclamantul își are domiciliul sau reședința ori, după caz, sediul.”
Autorul excepției susține că dispozițiile legale criticate încalcă
prevederile constituționale ale art. 16 alin. (1) privind egalitatea
în drepturi, art. 21 alin. (3) privind dreptul la un proces echitabil,
art. 24 alin. (1) privind dreptul la apărare și ale art. 53 privind
restrângerea exercițiului unor drepturi sau al unor libertăți.
Examinând excepția de neconstituționalitate ridicată, Curtea
constată că prin Decizia nr. 1.572 din 19 noiembrie 2009,
publicată în Monitorul Oficial al României, Partea I, nr. 26 din
13 ianuarie 2010, a stabilit că soluția legislativă criticată nu este
contrară art. 16 alin. (1) din Constituție, întrucât reglementarea
diferită a Codului muncii față de cea a Codului de procedură
civilă, referitoare la competența teritorială a instanțelor de
judecată, este justificată de specificul și necesitățile ce decurg
din raporturile de muncă. În acest sens trebuie observat că
reglementarea criticată urmărește facilitarea accesului la justiție
și a apărării salariatului care are, în cele mai multe cazuri,
calitatea de reclamant.
Curtea a mai arătat că legiuitorul are competența exclusivă
de a stabili normele de procedură, putând institui prevederi
speciale în considerarea situațiilor specifice avute în vedere,
întrucât principiul egalității nu înseamnă omogenitate, astfel că
situații diferite justifică și uneori chiar impun un tratament juridic
diferențiat, iar, potrivit dispozițiilor art. 126 alin. (2) din

Constituție, competența instanțelor judecătorești și procedura
de judecată sunt prevăzute numai prin lege.
Întrucât nu au intervenit elemente noi, de natură a
reconsidera jurisprudența Curții, considerentele și soluția
deciziei menționate își păstrează valabilitatea.
În privința pretinsei încălcări a dreptului la un proces echitabil
și a dreptului la apărare, Curtea observă că, departe de a
consacra o soluție legislativă defavorabilă angajatului, textul
criticat vizează ocrotirea sa, astfel încât acesta, care, de altfel,
de cele mai multe ori are calitatea de reclamant, să nu fie pus în
ipoteza Codului de procedură civilă (art. 5) din punctul de vedere
al competenței teritoriale a instanței judecătorești, respectiv să
fie obligat să introducă acțiunea la instanța de domiciliu/sediu al
pârâtului, deci al angajatorului. Desigur, că în ipoteza în care
angajatul are domiciliul într-o altă localitate față de locul în care
își desfășoară activitatea, el are obligația de a-și înscrie în actul
de identitate adresa de reședință dacă locuiește mai mult de
15 zile la această din urmă adresă [a se vedea art. 30 alin. (1)
din Ordonanța de urgență a Guvernului nr. 97/2005 privind
evidența, domiciliul, reședința și actele de identitate ale
cetățenilor români, publicată în Monitorul Oficial al României,
Partea I, nr. 641 din 20 iulie 2005]. Prin urmare, angajatul are
facultatea de a-și alege instanța competentă teritorial, respectiv
cea în a cărei circumscripție își are domiciliul sau reședința.
În consecință, nu se poate reține încălcarea art. 21 alin. (3)
și art. 24 alin. (1) din Constituție, angajatul beneficiind chiar de
o protecție suplimentară în alegerea instanței competente
teritorial.
În aceste condiții se constată că art. 53 din Constituție,
invocat în susținerea excepției, nu are incidență în cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 269 alin. (2) din Legea nr. 53/2003 — Codul
muncii, excepție ridicată de Gheorghe Drăgan și alții în Dosarul nr. 11.707/118/2009 al Curții de Apel Constanța — Secția civilă,
minori și familie, litigii de muncă și asigurări sociale.
Definitivă și general obligatorie.
Pronunțată în ședința publică din data de 7 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

CURTEA CONSTITUȚIONALĂ

D E C I Z I A Nr. 946
din 7 iulie 2011

referitoare la excepția de neconstituționalitate a dispozițiilor art. 256 alin. (1)
din Legea nr. 53/2003 — Codul muncii
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán

— președinte
— judecător
— judecător
— judecător
— judecător
— judecător
— judecător

Tudorel Toader
Benke Károly

— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 272 alin. (1) din Legea nr. 53/2003 — Codul

10

MONITORUL OFICIAL AL ROMÂNIEI, PARTEA I, Nr. 643/8.IX.2011

muncii, excepție ridicată de Ioan Gheorghiasa în Dosarul
nr. 38.861/3/2009 al Curții de Apel București — Secția a VII-a
civilă și pentru cauze privind conflicte de muncă și asigurări
sociale.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care solicită, în
temeiul art. 2 alin. (3) din Legea nr. 47/1992, respingerea
excepției de neconstituționalitate ca inadmisibilă, apreciind că
autorul acesteia critică o pretinsă lacună legislativă, a cărei
soluționare excedează competenței Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 29 octombrie 2010, pronunțată în Dosarul
nr. 38.861/3/2009, Curtea de Apel București — Secția a VII-a
civilă și pentru cauze privind conflicte de muncă și asigurări
sociale a sesizat Curtea Constituțională cu excepția de
neconstituționalitate a dispozițiilor art. 272 alin. (1) din
Legea nr. 53/2003 — Codul muncii, excepție ridicată de Ioan
Gheorghiasa într-o cauză având ca obiect o acțiune în
răspundere patrimonială.
În motivarea excepției de neconstituționalitate autorul
acesteia arată că dispozițiile legale criticate sunt
neconstituționale, întrucât nu definesc sintagma ăplată
nedatorată”, nu prevăd modul în care se face restituirea sumei
nedatorate, cazurile de excludere ce pot interveni de la plata
sumei considerate nedatorată, cine are dreptul legal de a stabili
caracterul de sumă nedatorată, momentul până la care se poate
solicita restituirea și nici dacă sunt vizate sumele de bani primite
cu titlu de indemnizație de concediere. Totodată, mai arată că
întinderea și modul de executare a obligației de restituire trebuie
stabilite de instanța judecătorească, și nu de către angajator.
Astfel, se susține că sunt încălcate prevederile art. 1 alin. (3) și
art. 21 alin. (1)—(3) din Constituție.
Curtea de Apel București — Secția a VII-a civilă și pentru
cauze privind conflicte de muncă și asigurări sociale
apreciază că excepția de neconstituționalitate este
neîntemeiată, autorul excepției criticând mai degrabă modul de
interpretare a textului legal criticat în mod formal decât conținutul
său normativ.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 272 alin. (1) din Legea nr. 53/2003 — Codul
muncii, publicată în Monitorul Oficial al României, Partea I, nr. 72
din 5 februarie 2003. Ulterior sesizării Curții Constituționale,
Legea nr. 53/2003 — Codul muncii a fost republicată în
Monitorul Oficial al României, Partea I, nr. 345 din 18 mai 2011,
iar soluția legislativă criticată se regăsește în momentul de față
la art. 256 alin. (1) din cod, text asupra căruia Curtea urmează
a se pronunța prin prezenta decizie și care are următorul
cuprins: ă(1) Salariatul care a încasat de la angajator o sumă
nedatorată este obligat să o restituie.”
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 1 alin. (3) privind statul de drept și ale art. 21 alin. (1)—
(3) privind accesul liber la justiție.
Examinând excepția de neconstituționalitate formulată,
Curtea observă că autorul acesteia nu face o veritabilă critică
de neconstituționalitate. Curtea reține că acesta, pentru a avea
parte de o soluție favorabilă în cadrul litigiului, critică textul prin
prisma unor insuficiențe legislative, ajungând la concluzia că
acesta ar trebui completat pentru a corespunde exigențelor
constituționale. Însă chestiunile invocate de autorul excepției nu
au relevanță constituțională și sunt mai degrabă propuneri de
lege ferenda. Or, potrivit art. 2 alin. (3) din Legea nr. 47/1992,
Curtea nu are competența de a modifica sau completa textul
legal supus controlului de constituționalitate, astfel de operațiuni
aparținând competenței exclusive a legiuitorului originar sau
delegat (în același sens, a se vedea Decizia nr. 897 din 30 iunie
2011*), nepublicată la data pronunțării prezentei decizii).

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 256 alin. (1) din Legea nr. 53/2003 — Codul
muncii, excepție ridicată de Ioan Gheorghiasa în Dosarul nr. 38.861/3/2009 al Curții de Apel București — Secția a VII-a civilă și
pentru cauze privind conflicte de muncă și asigurări sociale.
Definitivă și general obligatorie.
Pronunțată în ședința publică din data de 7 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly
*) Decizia nr. 897 din 30 iunie 2011 este publicată în prezentul număr al Monitorului Oficial.

MONITORUL OFICIAL AL ROMÂNIEI, PARTEA I, Nr. 643/8.IX.2011

11

CURTEA CONSTITUȚIONALĂ

D E C I Z I A Nr. 1.057
din 14 iulie 2011

referitoare la excepția de neconstituționalitate a dispozițiilor art. 96, art. 97 și art. 102 alin. (3) lit. e)
din Ordonanța de urgență a Guvernului nr. 195/2002 privind circulația pe drumurile publice
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 96, art. 97 și art. 102 alin. (3) lit. e) din
Ordonanța de urgență a Guvernului nr. 195/2002 privind
circulația pe drumurile publice, excepție ridicată de Sorin Nicolas
Prună în Dosarul nr. 4.234/324/2008 al Tribunalului Galați —
Secția comercială, maritimă și fluvială și de contencios
administrativ-fiscal.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând jurisprudența Curții Constituționale în
materie.
C U R T E A,

având în vedere actele și lucrările dosarului, reține următoarele:
Prin Încheierea din 26 aprilie 2010, pronunțată în Dosarul
nr. 4.234/324/2008, Tribunalul Galați — Secția comercială,
maritimă și fluvială și de contencios administrativ-fiscal a
sesizat Curtea Constituțională cu excepția de
neconstituționalitate a dispozițiilor art. 96, art. 97 și art. 102
alin. (3) lit. e) din Ordonanța de urgență a Guvernului
nr. 195/2002 privind circulația pe drumurile publice, excepție
ridicată de Sorin Nicolas Prună în cadrul unei plângeri
contravenționale.
În motivarea excepției de neconstituționalitate se susține,
în esență, că instituirea unui regim sancționator contravențional,
cu consecința posibilității aplicării, în mod cumulativ, de sancțiuni
constând în puncte de amendă, suspendarea exercitării
dreptului de a conduce, puncte de penalizare și măsuri tehnicoadministrative, constituie o restrângere excesivă a unor drepturi,
în situații care nu se încadrează în cele anume prevăzute de
art. 53 alin. (1) din Constituție. Se susține, de asemenea, că sunt
încălcate prevederile art. 22 și 25 din Constituție, întrucât nu
este prevăzută posibilitatea exonerării de răspundere pentru
situații excepționale.
Tribunalul Galați — Secția comercială, maritimă și
fluvială și de contencios administrativ-fiscal apreciază că
excepția de neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 195/2002
privind circulația pe drumurile publice, republicată în Monitorul
Oficial al României, Partea I, nr. 670 din 3 august 2006, cu
modificările și completările ulterioare, cuprinse în art. 96, care
reglementează sancțiunile contravenționale complementare, în
art. 97 privind măsurile tehnico-administrative și în art. 102
alin. (3) lit. e), potrivit cărora ă(3) Constituie contravenție și se
sancționează cu amenda prevăzută în clasa a IV-a de sancțiuni
și cu aplicarea sancțiunii complementare a suspendării
exercitării dreptului de a conduce pentru o perioadă de 90 de
zile săvârșirea de către conducătorul de autovehicul sau tramvai
a următoarelor fapte: [...]
e) depășirea cu mai mult de 50 km/h a vitezei maxime
admise pe sectorul de drum respectiv și pentru categoria din
care face parte autovehiculul condus, constatată, potrivit legii, cu
mijloace tehnice omologate și verificate metrologic.”
Prevederile constituționale invocate în susținerea excepției
sunt cele ale art. 22 — Dreptul la viață și la integritate fizică și
psihică, art. 25 — Libera circulație și art. 53 — Restrângerea
exercițiului unor drepturi sau al unor libertăți.
Examinând excepția de neconstituționalitate, Curtea reține
următoarele:
I. Dispozițiile art. 96 alin. (6) lit. d) din Ordonanța de urgență
a Guvernului nr. 195/2002 au fost constatate ca fiind
neconstituționale prin Decizia nr. 661 din 4 iulie 2007, publicată
în Monitorul Oficial al României, Partea I, nr. 525 din 2 august
2007. Astfel fiind și având în vedere dispozițiile art. 29 alin. (3)
din Legea nr. 47/1992 privind organizarea și funcționarea Curții
Constituționale, potrivit cărora ăNu pot face obiectul excepției
prevederile constatate ca fiind neconstituționale printr-o decizie
anterioară a Curții Constituționale”, în ceea ce privește aceste
dispoziții legale, excepția urmează să fie respinsă ca fiind
inadmisibilă.
II. În ceea ce privește dispozițiile art. 96 alin. (1)—(5), alin. (6)
lit. a)—c) și alin. (7)—(8), precum și ale art. 97 și art. 102 alin. (3)
lit. e) din Ordonanța de urgență a Guvernului nr. 195/2002, cu
modificările și completările ulterioare, Curtea s-a mai pronunțat
în jurisprudența sa, statuând asupra constituționalității acestora
în raport cu critici similare.
Curtea a reținut că textele de lege criticate nu restrâng
drepturi constituționale, ci prevăd, în deplin acord cu principiile
care fundamentează statul de drept, sancționarea unor fapte de
încălcare a legii care pun în pericol siguranța circulației rutiere,
în scopul prevăzut încă din primul articol al Ordonanței de
urgență a Guvernului nr. 195/2002, respectiv ăasigurarea
desfășurării fluente și în siguranță a circulației pe drumurile
publice, precum și ocrotirea vieții, integrității corporale și a
sănătății persoanelor participante la trafic sau aflate în zona
drumului public, protecția drepturilor și intereselor legitime ale

12

MONITORUL OFICIAL AL ROMÂNIEI, PARTEA I, Nr. 643/8.IX.2011

persoanelor respective, a proprietății publice și private, cât și a
mediului”. În acest sens sunt, de exemplu, Decizia nr. 287 din
11 martie 2008, publicată în Monitorul Oficial al României,
Partea I, nr. 271 din 7 aprilie 2008, și Decizia nr. 288 din

18 martie 2010, publicată în Monitorul Oficial al României,
Partea I, nr. 262 din 22 aprilie 2010. Întrucât nu au intervenit
elemente noi, cele statuate în jurisprudența menționată își
mențin valabilitatea.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge ca inadmisibilă excepția de neconstituționalitate a dispozițiilor art. 96 alin. (6) lit. d) din Ordonanța de urgență
a Guvernului nr. 195/2002 privind circulația pe drumurile publice, excepție ridicată de Sorin Nicolas Prună în Dosarul
nr. 4.234/324/2008 al Tribunalului Galați — Secția comercială, maritimă și fluvială și de contencios administrativ-fiscal.
II. Respinge ca neîntemeiată excepția de neconstituționalitate a dispozițiilor art. 96 alin. (1)—(5), alin. (6) lit. a)—c) și
alin. (7)—(8), precum și ale art. 97 și art. 102 alin. (3) lit. e) din Ordonanța de urgență a Guvernului nr. 195/2002 privind circulația
pe drumurile publice, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 1.086
din 14 iulie 2011

referitoare la excepția de neconstituționalitate a dispozițiilor art. 102 alin. (3) lit. e) și art. 109 alin. (2)
și (3) din Ordonanța de urgență a Guvernului nr. 195/2002 privind circulația pe drumurile publice
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 102 alin. (3) lit. e) raportate la dispozițiile
art. 109 alin. (2) și (3) din Ordonanța de urgență a Guvernului
nr. 195/2002 privind circulația pe drumurile publice, excepție
ridicată
de
Lucian-Claudiu
Mateescu
în
Dosarul
nr. 2.020/204/2010 al Judecătoriei Câmpina și care face obiectul
Dosarului nr. 4.678D/2010 al Curții Constituționale.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând jurisprudența Curții Constituționale în
materie.
C U R T E A,

având în vedere actele și lucrările dosarului, reține următoarele:
Prin Încheierea din 4 noiembrie 2010, pronunțată în Dosarul
nr. 2.020/204/2010, Judecătoria Câmpina a sesizat Curtea
Constituțională cu excepția de neconstituționalitate a
dispozițiilor art. 102 alin. (3) lit. e) raportate la dispozițiile

art. 109 alin. (2) și (3) din Ordonanța de urgență a
Guvernului nr. 195/2002 privind circulația pe drumurile
publice, excepție ridicată de Lucian-Claudiu Mateescu în cadrul
unei plângeri contravenționale.
În motivarea excepției de neconstituționalitate autorul
susține, în esență, că textele de lege criticate încalcă dreptul la
apărare, întrucât, spre deosebire de materia dreptului penal,
unde, ca o garanție a respectării acestui drept, organele de
cercetare penală au obligația să adune probe atât cu privire la
vinovăția făptuitorului, cât și cu privire la nevinovăția acestuia
sau la anumite circumstanțe care diminuează ori agravează
răspunderea făptuitorului, în materia contravențiilor rutiere,
legiuitorul nu a prevăzut nicio garanție în acest sens. Astfel, în
cazul faptelor care pot constitui contravenții la regimul circulației
pe drumurile publice, activitatea agenților constatatori se rezumă
doar la observarea și înregistrarea conduitei participanților la
trafic, precum și la aplicarea de sancțiuni, neexistând în
cuprinsul Ordonanței de urgență a Guvernului nr. 195/2002
obligația acestora de a comunica presupușilor făptuitori
înregistrările video și celelalte probe care stau la baza aplicării
sancțiunii contravenționale, nici măcar la cerere. Prin urmare,
în momentul în care o persoană apreciază că în mod nelegal i-a
fost aplicată o sancțiune contravențională, este în imposibilitatea
de a proba acest lucru.
Judecătoria Câmpina apreciază că excepția de
neconstituționalitate este neîntemeiată. Se arată că textele
criticate nu restrâng drepturi constituționale, nu încalcă dreptul
la apărare garantat de art. 24 din Constituție, ci prevăd, în deplin
acord cu principiile care fundamentează statul de drept,
sancționarea unor fapte de încălcare a legii care pun în pericol
siguranța circulației rutiere, precum și modalitatea de constatare
și sancționare a acestora.

MONITORUL OFICIAL AL ROMÂNIEI, PARTEA I, Nr. 643/8.IX.2011
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 102 alin. (3) lit. e) și art. 109 alin. (2) și (3) din
Ordonanța de urgență a Guvernului nr. 195/2002 privind
circulația pe drumurile publice, republicată în Monitorul Oficial
al României, Partea I, nr. 670 din 3 august 2006, cu modificările
și completările ulterioare, având următorul cuprins:
— Art. 102 alin. (3) lit. e): ă(3) Constituie contravenție și se
sancționează cu amenda prevăzută în clasa a IV-a de sancțiuni
și cu aplicarea sancțiunii complementare a suspendării
exercitării dreptului de a conduce pentru o perioadă de 90 de
zile săvârșirea de către conducătorul de autovehicul sau tramvai
a următoarelor fapte [...]:
e) depășirea cu mai mult de 50 km/h a vitezei maxime
admise pe sectorul de drum respectiv și pentru categoria din
care face parte autovehiculul condus, constatată, potrivit legii, cu
mijloace tehnice omologate și verificate metrologic.”;
— Art. 109 alin. (2) și (3): ă(2) Constatarea contravențiilor se
poate face și cu ajutorul unor mijloace tehnice certificate sau
mijloace tehnice omologate și verificate metrologic,
consemnându-se aceasta în procesul-verbal de constatare a
contravenției.
(3) În cazurile prevăzute la alin. (2), procesul-verbal se poate
încheia și în lipsa contravenientului, după stabilirea identității
conducătorului de vehicul, menționându-se aceasta în procesulverbal, fără a fi necesară confirmarea faptelor de către martori.”
Dispozițiile constituționale invocate în susținerea excepției
sunt cele ale art. 24 — Dreptul la apărare.
Examinând excepția de neconstituționalitate, Curtea
constată că autorul acesteia este nemulțumit de lipsa
reglementării, prin normele criticate, a obligației organului
constatator, în speță agenții Poliției rutiere, de a comunica

13

persoanei contraveniente probele care au stat la baza întocmirii
procesului-verbal de contravenție. O astfel de critică, prin care
se tinde la completarea dispozițiilor legale ce fac obiectul
excepției, excedează competenței Curții Constituționale, care,
potrivit art. 2 alin. (3) din Legea nr. 47/1992, se pronunță numai
asupra constituționalității prevederilor legale, fără a le putea
modifica sau completa.
De altfel, persoana contravenientă nemulțumită de
sancțiunea aplicată prin procesul-verbal de contravenție are
deschisă calea plângerii la instanța de judecată, în conformitate
cu prevederile art. 118 alin. (1) din Ordonanța de urgență a
Guvernului nr. 195/2002, potrivit cărora ăÎmpotriva procesuluiverbal de constatare a contravențiilor se poate depune plângere,
în termen de 15 zile de la comunicare, la judecătoria în a cărei
rază de competență a fost constatată fapta”, cadru în care,
beneficiind de toate garanțiile dreptului la un proces echitabil,
poate formula apărările pe care le consideră necesare. Curtea
a subliniat în acest sens în jurisprudența să pronunțată cu privire
la dispoziții ale Ordonanței Guvernului nr. 2/2001 privind regimul
juridic al contravențiilor, legea-cadru în materie contravențională
(de exemplu, Decizia nr. 96 din 4 februarie 2010, publicată în
Monitorul Oficial al României, Partea I, nr. 166 din 15 martie
2010), că, deși procesul-verbal de constatare și sancționare a
contravenției se bucură de prezumția de legalitate, atunci când
este formulată plângere împotriva acestuia, este contestată
chiar prezumția de care se bucură. În acest caz, instanța de
judecată competentă va administra probele prevăzute de lege,
necesare în vederea verificării legalității și temeiniciei
procesului-verbal. Cel care a formulat plângerea nu trebuie să
își demonstreze propria nevinovăție, revenind instanței de
judecată obligația de a administra tot probatoriul necesar
stabilirii și aflării adevărului, așadar și de a examina probele care
stau la baza aplicării sancțiunii contravenționale, obținute cu
ajutorul unor mijloace tehnice certificate sau mijloace tehnice
omologate și verificate metrologic, la care face referire autorul
prezentei excepții în motivarea acesteia. În acest sens, art. 34
alin. (1) din Ordonanța Guvernului nr. 2/2001 stabilește că
ăInstanța competentă să soluționeze plângerea, după ce verifică
dacă aceasta a fost introdusă în termen, ascultă pe cel care a
făcut-o și pe celelalte persoane citate, dacă aceștia s-au
prezentat, administrează orice alte probe prevăzute de lege,
necesare în vederea verificării legalității și temeiniciei
procesului-verbal, și hotărăște asupra sancțiunii, despăgubirii
stabilite, precum și asupra măsurii confiscării”. Așadar, instanțele
trebuie să manifeste un rol activ pentru aflarea adevărului, din
moment ce contravenția intră sub incidența art. 6 din Convenția
pentru apărarea drepturilor omului și a libertăților fundamentale.

Pentru motivele mai sus arătate, în temeiul art. 146 lit. d) și al art. 147 alin (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 102 alin. (3) lit. e) și art. 109 alin. (2) și (3)
din Ordonanța de urgență a Guvernului nr. 195/2002 privind circulația pe drumurile publice, excepție ridicată de Lucian-Claudiu
Mateescu în Dosarul nr. 2.020/204/2010 al Judecătoriei Câmpina.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

14

MONITORUL OFICIAL AL ROMÂNIEI, PARTEA I, Nr. 643/8.IX.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea Acordului de colaborare
dintre Ministerul Culturii și Patrimoniului Național
din România și Ministerul Culturii din Republica Moldova,
semnat la Chișinău la 12 aprilie 2011
În temeiul art. 108 din Constituția României, republicată, și al art. 20 din
Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Acordul de colaborare dintre Ministerul Culturii și
Patrimoniului Național din România și Ministerul Culturii din Republica Moldova,
semnat la Chișinău la 12 aprilie 2011.
PRIM-MINISTRU

EMIL BOC
Contrasemnează:
Ministrul culturii și patrimoniului
național,
Kelemen Hunor
p. Ministrul afacerilor externe,
Romulus Doru Costea,
secretar de stat
București, 31 august 2011.
Nr. 870.

ACORD

de colaborare între Ministerul Culturii și Patrimoniului Național din România
și Ministerul Culturii din Republica Moldova
Ministerul Culturii și Patrimoniului Național din România și Ministerul Culturii din Republica Moldova, denumite în
continuare părți,
bazându-se pe prevederile Acordului dintre Guvernul României și Guvernul Republicii Moldova privind colaborarea în
domeniile științei, învățământului și culturii, semnat la Chișinău la 19 mai 1992,
având în vedere comunitatea de limbă, istorie și tradiții culturale,
exprimându-și dorința de a dezvolta și aprofunda relațiile tradiționale în domeniul culturii, artelor și patrimoniului cultural,
în scopul consolidării spațiului cultural și spiritual comun,
au convenit asupra următoarelor:
ARTICOLUL 1

Părțile decid să stabilească și să contribuie prin toate
mijloacele la dezvoltarea colaborării în domeniile culturii, artelor
și patrimoniului cultural între cele două state și, în aceste
scopuri, vor acorda sprijin inițiativelor corespunzătoare.
ARTICOLUL 2

Părțile vor sprijini și vor încuraja dezvoltarea colaborării dintre
instituțiile și organizațiile de resort în domeniile nominalizate pe
baza principiilor de paritate și bună înțelegere.
ARTICOLUL 3

Părțile vor încuraja colaborarea în următoarele domenii: arte
plastice, muzică, teatru, literatură, activități editoriale, patrimoniu
cultural, inclusiv în domeniul patrimoniului imaterial, precum și

colaborări între muzeele, bibliotecile naționale și alte instituții
specializate.
ARTICOLUL 4

Părțile vor susține colaborarea în domeniul culturii, artelor,
patrimoniului cultural, încurajând:
— legăturile directe între instituții de specialitate, uniuni de
creație, asociații și fonduri de cultură, oameni de cultură și artă;
— participarea la festivaluri, simpozioane, expoziții, tabere
de creație, conferințe, seminare și alte activități de promovare a
culturii din ambele state;
— turneele colectivelor, ansamblurilor muzicale și dramatice
profesioniste și de amatori, precum și a interpreților din ambele
state;
— participarea la festivaluri, concursuri și alte activități
culturale internaționale, organizate pe teritoriul celuilalt stat;

MONITORUL OFICIAL AL ROMÂNIEI, PARTEA I, Nr. 643/8.IX.2011
— schimbul de expoziții în domeniul patrimoniului cultural,
artelor și arhitecturii contemporane;
— schimbul de specialiști în domeniul culturii, prin
organizarea de stagii de documentare, în scopul îmbogățirii
experienței și încurajării schimbului de informații între cele două
state;
— încurajarea schimbului de cărți, publicații și periodice între
biblioteci și alte instituții de cultură din ambele state, participarea
la târgurile și expozițiile internaționale de carte organizate pe
teritoriul celuilalt stat;
— montarea și prezentarea creațiilor muzicale și dramatice
ale autorilor din ambele state;
— programele și proiectele comune în domeniile
patrimoniului cultural imaterial.
Părțile vor sprijini și alte tipuri de colaborare, contribuind la
dezvoltarea și intensificarea schimbului cultural și a schimbului
de experți.
ARTICOLUL 5

Părțile vor colabora în domeniul cinematografiei, prin
organizarea în regim de reciprocitate a unor săptămâni ale
filmului, vor participa reciproc la festivalurile internaționale de
film, care vor fi organizate în ambele state, vor încuraja
colaborarea cineaștilor și organizațiilor cinematografice ale
ambelor state, inclusiv schimbul, achiziționarea de filme și
producția video.
Părțile vor sprijini cooperarea în domeniul coproducțiilor
cinematografice.
ARTICOLUL 6

Părțile vor încuraja colaborarea în domeniile cercetării,
conservării, protejării, promovării, valorificării patrimoniului
cultural material și imaterial, formării și specializării cadrelor în
aceste domenii, în baza unor programe și proiecte speciale.
Părțile vor colabora în felul următor:
— prin schimburi de experiență și informații;
— prin misiuni de asistență tehnică de cooperare și de
expertiză, ce țin de domeniul de competență și în funcție de
priorități;
— prin schimburi de specialiști;
— prin proiecte comune în domeniile de interes pentru
ambele state, inclusiv prin elaborarea de candidaturi comune
pentru Listele UNESCO privind patrimoniul cultural imaterial al
umanității.
ARTICOLUL 7

Părțile vor facilita colaborarea în scopul prevenirii exportului
și importului ilicit al bunurilor culturale și istorice, în conformitate
cu legislația națională în vigoare a fiecărui stat și în conformitate
cu convențiile internaționale semnate de părți.

15

experiență profesională și specialiști, asigurând și accesul larg
la fondurile de documente din aceste instituții în scopuri de
cercetare științifică și creație.
ARTICOLUL 11

Părțile vor susține legăturile în domeniul activității editoriale,
vor încuraja colaborarea dintre edituri, precum și în domeniul
difuzării cărților și altei producții editoriale.
ARTICOLUL 12

Părțile vor colabora în domeniul conservării, protejării și
punerii în valoare a patrimoniului cultural imaterial, vor participa
în regim de reciprocitate sau prin programe comune, la
concursuri, tabere de creație, târguri ale meșterilor populari și
alte manifestări din domeniile menționate.
ARTICOLUL 13

Părțile vor consolida relațiile bilaterale în domeniul
învățământului artistic sprijinind:
— stabilirea și dezvoltarea relațiilor directe dintre organizații
și instituții de învățământ artistic, precum și dintre instituții
culturale care oferă programe educaționale;
— participarea la simpozioane, conferințe și alte manifestări
artistice în domeniu.
Colaborarea în domeniul învățământului dintre România și
Republica Moldova este reglementată, anual, prin Protocolul de
colaborare dintre Ministerul Educației, Cercetării, Tineretului și
Sportului din România și Ministerul Educației din Republica
Moldova.
ARTICOLUL 14

Părțile vor stimula, conform obiectivelor prezentului acord,
colaborarea nemijlocită dintre alte organizații și instituții sau
persoane interesate din ambele state în colaborarea culturală.
ARTICOLUL 15

Ministerul Culturii și Patrimoniului Național din România va
acorda asistența și expertiza necesare în domeniul cultural și al
protejării și valorificării patrimoniului cultural, în vederea
promovării intereselor Republicii Moldova în procesul de
asociere și integrare în Uniunea Europeană.
ARTICOLUL 16

Părțile vor înlesni contactele directe dintre organizațiile
guvernamentale și neguvernamentale care au drept scop
cooperarea culturală, protejarea și valorificarea patrimoniului
cultural, vor încuraja fondarea și activitatea instituțiilor culturale
ale unei părți pe teritoriul statului celeilalte părți, conform actelor
normative în vigoare și în baza condițiilor ce urmează a fi
convenite ulterior.

ARTICOLUL 8

Părțile vor încuraja dezvoltarea relațiilor bilaterale în
domeniul artei teatrale prin relațiile directe între teatrele
dramatice și de păpuși, organizarea turneelor, schimbului de
regizori, scenografi, dramaturgi, critici de teatru etc.
ARTICOLUL 9

Părțile vor contribui la stabilirea contactelor directe între
instituțiile muzicale și organizațiile concertistice, schimburi de
interpreți, ansambluri muzicale și soliști.
ARTICOLUL 10

În conformitate cu legislația în vigoare a ambelor state, părțile
vor susține colaborarea între muzee, biblioteci, instituții cu
atribuții în domeniile patrimoniului cultural imaterial și alte
instituții specializate similare, înlesnind schimburile de informații,

ARTICOLUL 17

Colaborarea culturală dintre părți se va realiza, cu excepția
cazului în care se convine altfel de către părți, astfel:
1. Schimb de delegații.
1.1. Partea trimițătoare suportă cheltuielile de transport
internațional pentru delegația sa.
Partea primitoare suportă cheltuielile de cazare și masă,
transport intern, program cultural, asigură asistența medicală
gratuită în caz de urgențe medico-chirurgicale și boli cu potențial
endemoepidemic, în conformitate cu legislația internă în vigoare.
2. Condițiile privind realizarea expozițiilor, turneelor teatrelor
și colectivelor artistice și angajamentele reciproce (durata,
cheltuielile de transport al exponatelor și decorurilor, de
transport al însoțitorilor, cheltuielile vamale și de depozitare,
securitate, asigurare etc.) vor fi stabilite în fiecare caz concret de

16

MONITORUL OFICIAL AL ROMÂNIEI, PARTEA I, Nr. 643/8.IX.2011

organizațiile cointeresate ale părților și vor fi prevăzute în
contracte speciale.
ARTICOLUL 18

Prezentul acord nu va afecta drepturile și obligațiile părților
care reies din tratatele internaționale la care acestea sunt părți.
ARTICOLUL 19

Prin înțelegerea reciprocă scrisă a părților, prezentul acord
poate fi modificat și completat, fiind întocmite protocoale
separate, care constituie parte integrantă a acordului.
Respectivele protocoale vor intra în vigoare în conformitate cu
art. 21.
ARTICOLUL 20

Divergențele legate de aplicarea și interpretarea prezentului
acord vor fi soluționate prin consultări și negocieri între părți.

ARTICOLUL 21

Pentru implementarea prezentului acord, părțile vor crea
comisii mixte ori grupuri de lucru pentru elaborarea programelor
sau protocoalelor de cooperare reciprocă, în care vor fi stipulate
toate condițiile măsurilor planificate.
ARTICOLUL 22

Prezentul acord intră în vigoare la data ultimei notificări, prin
canale diplomatice, prin care părțile se informează în legătură cu
îndeplinirea procedurilor interne necesare intrării lui în vigoare.
Prezentul acord se încheie pe o perioadă de 5 ani.
Valabilitatea lui se va prelungi în mod automat pe următoarele
perioade consecutive de 5 ani, dacă niciuna dintre părți nu va
notifica în scris cealaltă parte, prin canale diplomatice, cu cel
puțin 6 luni până la expirarea valabilității prezentului acord,
despre intenția sa de a-l denunța.
În cazul denunțării prezentului acord, toate proiectele și
activitățile demarate în baza lui vor fi realizate conform condițiilor
stabilite anterior.

Semnat la Chișinău la 12 aprilie 2011 în două exemplare originale.
Pentru
Ministerul Culturii și Patrimoniului Național al României,
Kelemen Hunor,
ministrul culturii și patrimoniului național

Georgeta N. Stoica

Pentru
Ministerul Culturii al Republicii Moldova,
Boris Focșa,
ministrul culturii

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 643/8.IX.2011 conține 16 pagini.

Prețul: 3,20 lei

&JUYDGY|526044]
ISSN 1453—4495

