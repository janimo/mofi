Anul 179 (XXIII) — Nr. 372

PARTEA I

LEGI, DECRETE, HOTĂRÂRI ȘI ALTE ACTE

Vineri, 27 mai 2011

SUMAR

Nr.

69.

510.

Pagina
LEGI ȘI DECRETE
— Lege pentru modificarea Ordonanței de urgență a
Guvernului nr. 75/2005 privind asigurarea calității
educației ....................................................................
— Decret privind promulgarea Legii pentru modificarea
Ordonanței de urgență a Guvernului nr. 75/2005
privind asigurarea calității educației ..........................

Nr.

2

sănătate Miercurea Nirajului de la Consiliul Local al
Orașului Miercurea Nirajului la Consiliul Local al
Orașului Sovata, desființarea și reorganizarea unor
unități sanitare din județul Mureș................................

2

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
799.

509.
511.

500.
539.

540.

— Decret privind conferirea unor decorații ................
— Decret privind acordarea Drapelului de luptă
Direcției generale de informații a apărării ..................
HOTĂRÂRI ALE GUVERNULUI ROMÂNIEI
— Hotărâre privind registrul general de evidență a
salariaților ..................................................................
— Hotărâre privind aprobarea finanțării din bugetul
Fondului pentru mediu a unor studii în domeniul
protecției mediului și apelor privind sarcini derivate din
acorduri internaționale și directive europene și studii
de cercetare-dezvoltare în domeniul schimbărilor
climatice ....................................................................
— Hotărâre privind aprobarea transferului
managementului asistenței medicale al Centrului de

Pagina

3
3

4–6

6–8

9

— Ordin al directorului general al Agenției Naționale
de Cadastru și Publicitate Imobiliară pentru abrogarea
Ordinului directorului general al Agenției Naționale de
Cadastru și Publicitate Imobiliară nr. 601/2008 privind
aprobarea Protocolului-cadru de colaborare încheiat
între Agenția Națională de Cadastru și Publicitate
Imobiliară și unitățile administrativ-teritoriale pentru
realizarea cadastrului general ....................................

10

2.016. — Ordin al ministrului finanțelor publice privind
modificarea Ordinului ministrului de stat, ministrul
finanțelor, nr. 1.801/1995............................................

10–12

ACTE ALE ÎNALTEI CURȚI DE CASAȚIE
ȘI JUSTIȚIE
Decizia nr. 2 din 17 ianuarie 2011..........................................

12–14

Decizia nr. 3 din 17 ianuarie 2011..........................................

14–16

2

MONITORUL OFICIAL AL ROMÂNIEI, PARTEA I, Nr. 372/27.V.2011

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru modificarea Ordonanței de urgență a Guvernului
nr. 75/2005 privind asigurarea calității educației
Parlamentul României adoptă prezenta lege.
Articol unic. — Ordonanța de urgență a Guvernului nr. 75/2005 privind
asigurarea calității educației, publicată în Monitorul Oficial al României, Partea I,
nr. 642 din 20 iulie 2005, aprobată cu modificări prin Legea nr. 87/2006, cu
modificările ulterioare, se modifică după cum urmează:
1. La articolul 16, alineatul (2) va avea următorul cuprins:
ă(2) Sediul, organigrama și regulamentul de funcționare ale ARACIS se
stabilesc prin hotărâre a Consiliului ARACIS, în termen de 60 de zile.”
2. La articolul 19, alineatul (1) va avea următorul cuprins:
ăArt. 19. — (1) ARACIS este condusă de un consiliu alcătuit din 17 membri
cu funcții didactice de predare în învățământul superior și 2 studenți, reprezentanți
ai federațiilor studențești din România.”
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (1) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 25 mai 2011.
Nr. 69.

PREȘEDINTELE ROMÂNIEI

DECRET
privind promulgarea Legii pentru modificarea
Ordonanței de urgență a Guvernului nr. 75/2005
privind asigurarea calității educației
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru modificarea Ordonanței de
urgență a Guvernului nr. 75/2005 privind asigurarea calității educației și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 24 mai 2011.
Nr. 510.

MONITORUL OFICIAL AL ROMÂNIEI, PARTEA I, Nr. 372/27.V.2011
PREȘEDINTELE ROMÂNIEI

DECRET
privind conferirea unor decorații
În temeiul prevederilor art. 94 lit. a) și ale art. 100 din Constituția României,
republicată, ale art. 4 alin. (1), ale art. 6 lit. A, ale art. 7 lit. B și ale art. 11 din Legea
nr. 29/2000 privind sistemul național de decorații al României, cu modificările și
completările ulterioare,
având în vedere propunerea ministrului sănătății,
în semn de recunoaștere a valorii profesionale, a abnegației și
devotamentului față de bolnavi,
Președintele României d e c r e t e a z ă:
Art. 1. — Se conferă Ordinul Național Serviciul Credincios în grad de Cavaler
domnului doctor Răsvan Alexe Vasiliu, managerul Spitalului Tichilești, județul
Tulcea.
Art. 2. — Se conferă Medalia Meritul Sanitar clasa a III-a:
— doamnei asistente medicale Tanța Babușca, Spitalul Tichilești, județul
Tulcea;
— doamnei asistente medicale Cornelia Miloșovici, Spitalul Tichilești, județul
Tulcea.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC

București, 24 mai 2011.
Nr. 509.

PREȘEDINTELE ROMÂNIEI

DECRET
privind acordarea Drapelului de luptă
Direcției generale de informații a apărării
În temeiul prevederilor art. 92 și ale art. 100 alin. (1) din Constituția României,
republicată, precum și ale art. 1 din Legea nr. 34/1995 privind acordarea drapelului
de luptă marilor unități și unităților militare,
având în vedere propunerea ministrului apărării naționale,
Președintele României d e c r e t e a z ă:
Articol unic. — Se acordă Drapelul de luptă Direcției generale de informații
a apărării.
PREȘEDINTELE ROMÂNIEI

TRAIAN BĂSESCU

București, 24 mai 2011.
Nr. 511.

3

4

MONITORUL OFICIAL AL ROMÂNIEI, PARTEA I, Nr. 372/27.V.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind registrul general de evidență a salariaților
În temeiul art. 108 din Constituția României, republicată, precum și al art. 34 alin. (7) din Legea nr. 53/2003 — Codul
muncii, republicată,
Guvernul României adoptă prezenta hotărâre.
Art. 1. — Prezenta hotărâre stabilește metodologia de
întocmire și completare a registrului general de evidență a
salariaților, denumit în continuare registru, înregistrările care se
efectuează, precum și orice alte elemente în legătură cu acesta.
Art. 2. — (1) Încadrarea în muncă a unei persoane se
realizează, potrivit prevederilor Legii nr. 53/2003 — Codul
muncii, republicată, numai prin încheierea unui contract
individual de muncă, în temeiul căruia persoana fizică, în calitate
de salariat, se obligă să presteze munca pentru și sub
autoritatea unui angajator, persoană fizică sau juridică, în
schimbul unei remunerații denumite salariu.
(2) Fiecare angajator are obligația de a înființa și transmite la
inspectoratul teritorial de muncă un registru general de evidență
a salariaților și de a-l prezenta inspectorilor de muncă, la
solicitarea acestora.
(3) Angajatorii care au înființat sucursale, agenții,
reprezentanțe sau alte asemenea unități fără personalitate
juridică, cărora le-au delegat competența încadrării personalului
prin încheierea de contracte individuale de muncă, pot delega
acestora și competența înființării registrului.
(4) Au obligația de a înființa și transmite registrul la
inspectoratul teritorial de muncă și misiunile diplomatice și
oficiile consulare ale altor state în România, respectiv, după caz,
institutele culturale și reprezentanțele comerciale și economice
ale altor state în România, pentru personalul angajat local care
are cetățenia română sau reședința permanentă în România.
(5) Completarea și transmiterea registrului se fac de către
una sau mai multe persoane nominalizate prin decizie scrisă de
către angajator.
(6) Angajatorii pot contracta serviciul de completare și
transmitere a registrului prin încheierea, cu respectarea
dispozițiilor art. 20 alin. (5) din Legea nr. 677/2001 pentru
protecția persoanelor cu privire la prelucrarea datelor cu
caracter personal și libera circulație a acestor date, cu
modificările și completările ulterioare, de contracte de prestări
servicii cu prestatori înregistrați la inspectoratele teritoriale de
muncă, care își desfășoară activitatea în condițiile prevederilor
legale în vigoare.
(7) Prestatorii prevăzuți la alin. (6) nu pot subcontracta, la
rândul lor, serviciile de completare și transmitere a registrului
încredințate de angajator.
(8) În situația prevăzută la alin. (6), angajatorul are obligația
informării, în scris, a inspectoratului teritorial de muncă despre
încheierea contractului de prestări servicii.
(9) Contractarea serviciului de completare și transmitere a
registrului nu exonerează angajatorul de obligațiile stabilite de
prezentul act normativ.
(10) Angajatorii/prestatorii care operează efectiv în registru
au obligația să prelucreze datele cu caracter personal ale
salariaților angajatorilor, cu respectarea prevederilor Legii
nr. 677/2001, cu modificările și completările ulterioare.
(11) Procedura și actele pe care angajatorii sunt obligați să
le prezinte la inspectoratul teritorial de muncă pentru obținerea
parolei se stabilesc prin ordin al ministrului muncii, familiei și
protecției sociale.

Art. 3. — (1) Registrul se întocmește în formă electronică.
(2) Registrul se completează în ordinea angajării și cuprinde
următoarele elemente:
a) elementele de identificare a tuturor salariaților: numele,
prenumele, codul numeric personal — CNP, cetățenia și țara de
proveniență — Uniunea Europeană — UE, non-UE, Spațiul
Economic European — SEE;
b) data angajării;
c) perioada detașării și denumirea angajatorului la care se
face detașarea;
d) funcția/ocupația conform specificației Clasificării
Ocupațiilor din România (COR) sau altor acte normative;
e) tipul contractului individual de muncă;
f) durata normală a timpului de muncă și repartizarea
acestuia;
g) salariul, sporurile și cuantumul acestora;
h) perioada și cauzele de suspendare a contractului
individual de muncă, cu excepția cazurilor de suspendare în
baza certificatelor medicale;
i) data încetării contractului individual de muncă.
Art. 4. — (1) Completarea, respectiv înregistrarea în registru
a elementelor prevăzute la art. 3 alin. (2) se face după cum
urmează:
a) la angajarea fiecărui salariat, elementele prevăzute la
art. 3 alin. (2) lit. a)—g) se înregistrează în registru cel târziu în
ziua lucrătoare anterioară începerii activității de către salariatul
în cauză;
b) elementul prevăzut la art. 3 alin. (2) lit. g) se completează
și pentru contractele individuale de muncă deja înregistrate, în
termen de 90 de zile de la data intrării în vigoare a prezentei
hotărâri;
c) elementele prevăzute la art. 3 alin. (2) lit. h) se
înregistrează în registru în termen de maximum 20 de zile
lucrătoare de la data suspendării;
d) elementele prevăzute la art. 3 alin. (2) lit. i) se
înregistrează în registru la data încetării contractului individual
de muncă/la data luării la cunoștință a evenimentului ce a
determinat, în condițiile legii, încetarea contractului individual de
muncă;
e) pentru salariații detașați, angajatorul de bază completează
perioada detașării și denumirea angajatorului la care se face
detașarea, anterior începerii detașării.
(2) Orice modificare a elementelor prevăzute la art. 3 alin. (2)
lit. a), c)—g) se înregistrează în registru cel târziu în ziua
lucrătoare anterioară împlinirii termenului de 20 de zile
lucrătoare prevăzut la art. 17 alin. (5) din Legea nr. 53/2003,
republicată. Excepție fac situațiile în care modificările se produc
ca urmare a unei hotărâri judecătorești sau ca efect al unui act
normativ când înregistrarea în registru se face în ziua în care
angajatorul se prezumă, potrivit legii, că a luat cunoștință de
conținutul acestora.
(3) Orice corecție a erorilor survenite în completarea
registrului se face la data la care angajatorul a luat cunoștință de
acestea.

MONITORUL OFICIAL AL ROMÂNIEI, PARTEA I, Nr. 372/27.V.2011
Art. 5. — (1) Registrul se transmite la inspectoratul teritorial
de muncă în format electronic, prin utilizarea uneia dintre
următoarele modalități:
a) prin completarea on-line a bazei de date existente pe
portalul Inspecției Muncii;
b) prin e-mail, pe bază de semnătură electronică;
c) prin depunerea la sediul inspectoratului teritorial de muncă
în format electronic, însoțit de o adresă de înaintare semnată
de angajator.
(2) Evidența registrelor, respectiv a datelor cuprinse în
acestea, transmise de angajatori/prestatori de servicii, se ține
într-o bază de date organizată la nivelul Inspecției Muncii.
(3) Procedura privind transmiterea registrului în format
electronic se stabilește prin ordin al ministrului muncii, familiei și
protecției sociale, după adoptarea soluției tehnice a registrului în
format electronic și în funcție de aceasta.
Art. 6. — (1) Angajatorii sau, după caz, prestatorii de servicii
au obligația de a completa și transmite registrul la inspectoratul
teritorial de muncă în a cărui rază teritorială își au angajatorii
sediul sau domiciliul, după caz, cel târziu în ziua lucrătoare
anterioară începerii activității de către primul salariat, cu obligația
completării acestuia conform art. 3.
(2) Unitățile fără personalitate juridică care au competența
înființării registrului au obligația de a completa elementele
contractului individual de muncă conform art. 3 și de a transmite
registrul, în termenele prevăzute la art. 4, la inspectoratul
teritorial de muncă în a cărui rază teritorială își desfășoară
activitatea, cu îndeplinirea obligațiilor prevăzute de prezenta
hotărâre.
Art. 7. — Registrul se păstrează în formă electronică la sediul
angajatorului și, după caz, la sediul sucursalei, agenției,
reprezentanței sau al altor asemenea unități fără personalitate
juridică, care au delegată competența înființării registrului.
Art. 8. — (1) Angajatorul are obligația de a întocmi un dosar
personal pentru fiecare dintre salariați, de a-l păstra în bune
condiții la sediu, precum și de a-l prezenta inspectorilor de
muncă, la solicitarea acestora.
(2) Dosarul personal al salariatului cuprinde cel puțin
următoarele documente: actele necesare angajării, contractul
individual de muncă, actele adiționale și celelalte acte referitoare
la modificarea, suspendarea și încetarea contractelor individuale
de muncă, acte de studii/certificate de calificare, precum și orice
alte documente care certifică legalitatea și corectitudinea
completării în registru.
(3) La solicitarea scrisă a salariatului sau a unui fost salariat
angajatorul este obligat să îi elibereze acestuia:
a) copii ale documentelor existente în dosarul personal;
b) copii ale paginilor din registrul electronic care cuprind
înscrierile referitoare la persoana sa și/sau un document care
să ateste activitatea desfășurată de acesta, durata activității,
salariul, vechimea în muncă, în meserie și în specialitate, astfel
cum rezultă din registrul general de evidență și din dosarul
personal, în termen de cel mult 15 zile de la data solicitării.
(4) Documentele sunt eliberate în copie certificată de
reprezentantul legal al angajatorului sau de persoana
împuternicită de angajator pentru conformitate cu originalul.
(5) Registrul electronic și dosarele personale ale fiecărui
salariat se vor păstra în condiții care să asigure securitatea
datelor, precum și păstrarea lor îndelungată și corespunzătoare,
cu respectarea prevederilor Legii nr. 677/2001, cu modificările și
completările ulterioare. Angajatorul răspunde pentru asigurarea
acestor condiții, precum și pentru orice prejudiciu produs
salariatului, sau oricărei alte persoane fizice sau juridice, prin
încălcarea acestor obligații.
(6) În măsura în care, din motive obiective, angajatorul se
află în imposibilitatea de a elibera documentele prevăzute la
alin. (3), salariatul sau fostul salariat poate solicita

5

inspectoratului teritorial de muncă din raza căruia angajatorul își
desfășoară activitatea eliberarea unei adeverințe din care să
rezulte elementele conținute în registru, astfel cum a fost
întocmit și transmis de către angajator. Inspectoratul teritorial de
muncă în cauză eliberează documentul, în baza registrului
electronic transmis de angajator, în termen de cel mult 15 zile de
la data solicitării.
Art. 9. — (1) Constituie contravenții următoarele fapte
săvârșite de angajatori, persoane fizice sau juridice:
a) netransmiterea registrului cu elementele contractului
individual de muncă prevăzute la art. 3 alin. (2) lit. a)—g), cel
târziu în ziua lucrătoare anterioară începerii activității de către
salariatul în cauză;
b) refuzul de a pune la dispoziție inspectorului de muncă
registrul în format electronic, precum și dosarul personal al
salariaților;
c) necompletarea elementelor contractului individual de
muncă conform art. 3, respectiv netransmiterea registrului în
termenele prevăzute la art. 4;
d) completarea registrului de către alte persoane decât cele
prevăzute la art. 2 alin. (5) sau alin. (6);
e) completarea registrului cu date eronate sau incomplete;
f) alterarea sau ștergerea datelor din registru, precum și
intervenția neautorizată asupra aplicației informatice a
registrului.
g) nerespectarea prevederilor art. 2 alin. (8) privind
informarea inspectoratelor teritoriale de muncă cu privire la
prestatorii de servicii;
h) refuzul angajatorului de a elibera copii după documentele
prevăzute la art. 8 alin. (3), solicitate de către salariat;
i) nerespectarea prevederilor art. 2 alin. (7);
j) nerespectarea prevederilor art. 7.
(2) Contravențiile prevăzute la alin. (1) se sancționează după
cum urmează:
a) cea prevăzută la lit. a), cu amendă de 10.000 lei pentru
fiecare persoană primită la muncă fără transmiterea la
inspectoratul teritorial de muncă a registrului completat cu toate
elementele contractului individual de muncă, fără ca amenda
totală cumulată să depășească suma de 50.000 lei;
b) cele prevăzute la lit. b)—c), cu amendă de la 5.000 lei la
8.000 lei;
c) cea prevăzută la lit. d)—f) și i) cu amendă de la 3.500 lei
la 5.000 lei;
d) cea prevăzută la lit. g) cu amendă de la 2.000 lei la 5.000 lei;
e) cea prevăzută la lit. h) și j) cu amendă de la 300 lei la
1.000 lei.
(3) Constatarea contravențiilor și aplicarea sancțiunilor se fac
de către inspectorii de muncă.
(4) Contravenientul poate achita în cel mult 48 de ore
jumătate din minimul amenzii contravenționale prevăzute la
alin. (2) lit. b)—e).
(5) Aplicarea contravențiilor și sancțiunilor prevăzute la
alin. (1) și (2) se face cu respectarea:
a) art. 22 din Convenția de la Viena privind relațiile
diplomatice, respectiv ale art. 31 din Convenția de la Viena
privind relațiile consulare referitoare la inviolabilitatea localurilor
misiunilor diplomatice, respectiv ale oficiilor consulare;
b) art. 31 din Convenția de la Viena privind relațiile
diplomatice, respectiv ale art. 43 din Convenția de la Viena
privind relațiile consulare referitoare la imunitatea de jurisdicție
a agenților diplomatici, respectiv a agenților consulari.
Art. 10. — Prevederile art. 9 se completează cu dispozițiile
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin Legea
nr. 180/2002, cu modificările și completările ulterioare.

6

MONITORUL OFICIAL AL ROMÂNIEI, PARTEA I, Nr. 372/27.V.2011

Art. 11. — (1) Inspecția Muncii adoptă soluția tehnică privind
registrul în formă electronică și aplicația informatică pentru
completarea și transmiterea registrului de către angajatori.
(2) Inspectoratul teritorial de muncă distribuie aplicația
informatică angajatorilor care au obligația de a înființa și
transmite registrul.
Art. 12. — (1) Inspecția Muncii asigură accesul autorităților și
instituțiilor publice la datele din registru, pe baza unor aplicații de
interogare specifice, cu asigurarea măsurilor de protecție a
datelor cu caracter personal. Condițiile, procedura de lucru și
limitele accesului la informații se stabilesc, în condițiile legii, de
Inspecția Muncii prin protocoale de colaborare încheiate cu
autoritățile și instituțiile publice solicitante.
(2) În scopul combaterii muncii nedeclarate materializată prin
neînregistrarea contractelor individuale de muncă în registru,
Inspecția Muncii beneficiază de accesul la bazele de date
deținute de autorități și instituții publice, privind evidența
populației, declarații și înregistrări fiscale/vamale, asigurări și

prestații sociale, precum și orice date și informații utile activității
de control.
(3) Pentru familia ocupațională de funcții bugetare
ădiplomație”, prevederile art. 4—6 se aplică în condițiile stabilite
printr-un protocol de colaborare încheiat între Ministerul
Afacerilor Externe și Inspecția Muncii.
Art. 13. — Registrele înființate și înregistrate în conformitate
cu prevederile Hotărârii Guvernului nr. 161/2006 privind
întocmirea și completarea registrului general de evidență a
salariaților, cu modificările și completările ulterioare, se
păstrează și se arhivează de către angajatori, în condițiile legii.
Art. 14. — (1) Prezenta hotărâre intră în vigoare la data de
1 august 2011.
(2) La data intrării în vigoare a prezentei hotărâri se abrogă
Hotărârea Guvernului nr. 161/2006 privind întocmirea și
completarea registrului general de evidență a salariaților,
publicată în Monitorul Oficial al României, Partea I, nr. 172 din
22 februarie 2006, cu modificările și completările ulterioare.

PRIM-MINISTRU

EMIL BOC
Contrasemnează:
Ministrul muncii, familiei și protecției sociale, interimar,
Emil Boc
Ministrul administrației și internelor,
Constantin-Traian Igaș
Ministrul afacerilor externe,
Teodor Baconschi
Ministrul finanțelor publice,
Gheorghe Ialomițianu
București, 18 mai 2011.
Nr. 500.
GUVERNUL ROMÂNIEI

HOTĂRÂRE
privind aprobarea finanțării din bugetul Fondului pentru mediu a unor studii
în domeniul protecției mediului și apelor privind sarcini derivate din acorduri internaționale
și directive europene și studii de cercetare-dezvoltare în domeniul schimbărilor climatice
În temeiul art. 108 din Constituția României, republicată, și al art. 13 alin. (1) lit. m) și alin. (5) din Ordonanța de urgență
a Guvernului nr. 196/2005 privind Fondul pentru mediu, aprobată cu modificări și completări prin Legea nr. 105/2006, cu modificările
și completările ulterioare,
Guvernul României adoptă prezenta hotărâre.
Art. 1. — Se aprobă alocarea din bugetul Fondului pentru
mediu a sumei de 15.189 mii lei, în anul 2011, sub formă de
finanțare nerambursabilă, pentru realizarea unor studii în
domeniul protecției mediului și apelor privind sarcini derivate din
acorduri internaționale și directive europene, precum și studii de
cercetare-dezvoltare în domeniul schimbărilor climatice,
prevăzute în anexa care face parte integrantă din prezenta
hotărâre.

Art. 2. — Suma prevăzută la art. 1 se acordă beneficiarului
Ministerul Mediului și Pădurilor, care contractează realizarea
studiilor prevăzute în anexa la prezenta hotărâre, cu respectarea
prevederilor legislației în vigoare privind achizițiile publice.
Art. 3. — Suma alocată din bugetul Fondului pentru mediu
potrivit art. 1 se gestionează în conformitate cu prevederile art. 2
și 3 din Hotărârea Guvernului nr. 185/2011 privind stabilirea unor
măsuri în vederea finanțării unor proiecte și programe din
bugetul Fondului pentru mediu.

PRIM-MINISTRU

EMIL BOC
Contrasemnează:
Ministrul mediului și pădurilor,
László Borbély
Ministrul finanțelor publice,
Gheorghe Ialomițianu
București, 25 mai 2011.
Nr. 539.

7

MONITORUL OFICIAL AL ROMÂNIEI, PARTEA I, Nr. 372/27.V.2011

ANEXĂ

L I S TA

studiilor în domeniul protecției mediului și apelor privind sarcini derivate din acorduri internaționale
și directive europene și studiilor de cercetare-dezvoltare în domeniul schimbărilor climatice
care se finanțează din bugetul Fondului pentru mediu
Nr.
crt.

Denumirea

Valoarea
estimată
cu TVA
— mii lei —

1

Studiu privind analiza oportunității instituirii unei structuri naționale pentru coordonarea activităților de colectare
și valorificare a deșeurilor de echipamente electrice și electronice și de raportare a datelor

150

2

Studiu privind modalitatea de calcul al cantității generate anual de deșeuri de echipamente electrice și
electronice provenite de la populație

250

3

Studiu privind evaluarea legislației naționale existente în domeniul gestionării deșeurilor pentru armonizarea
acesteia cu prevederile Directivei 2008/98/CE a Parlamentului European și a Consiliului din 19 noiembrie
2008 privind deșeurile și de abrogare a anumitor directive

200

4

Studiu privind Inventarierea SVHC-urilor aflate pe piața românească

5

Studiu pentru realizarea documentului de bază în evaluarea de substanțe tip SVHC pentru întocmirea unui
dosar conform anexei XV la REACH

200

6

Studiu privind realizarea măsurilor de management pentru habitatele și speciile de interes comunitar pentru
care au fost desemnate siturile Natura 2000, inclusiv pentru managementul adecvat al pădurii în arii naturale
protejate, fundamentare, desemnare de coridoare ecologice și planuri de management pentru situri Natura
2000 neatribuite în custodie

3.375

7

Studiu privind aplicarea, pentru râurile mici, a metodologiei de stabilire a zonelor de amestec în cazul
evacuărilor de ape uzate încărcate cu substanțe prioritare

100

8

Studiu privind monitoringul calității componentelor fizico-chimice și biologice din Delta Dunării și zona costieră
adiacentă în contextul impactului transfrontier al Canalului Bâstroe

200

80

9 Studiu privind realizarea unui model de difuzie și transport de substanțe poluante într-un curs de apă. Studiu
de caz pentru Roșia Montană

200

10 Studiu pentru reconstituirea viiturilor excepționale din ultimul deceniu și reprezentarea zonelor afectate de
inundații — refacerea benzilor inundate de-a lungul râurilor cu o suprafață de bazin mai mare de ordinul sutelor
de km2

2.500

11 Studiu privind regionalizarea riscului de producere a viiturilor rapide (bazine mai mici de ordinul sutelor de km2)

310

12 Studiu privind verificarea benzilor inundațiilor istorice reprezentate la nivelul bazinelor hidrografice și a modului
de marcare/etichetare a acestora în zona înfășurătorii evenimentelor — furnizarea de produse cartografice
validate asupra zonelor de risc la inundațiile istorice

124

13 Studiu privind evaluarea inițială a stării ecologice și a impactului de mediu pe baza analizei caracteristicilor
apelor marine din regiunea românească a Mării Negre și a presiunilor antropice asupra acestora în conformitate
cu Directiva-cadru Strategia pentru mediul marin 2008/56/CE

100

14 Studiu pentru identificarea speciilor invazive pătrunse recent în ecosistemul marin și stabilirea potențialului
invaziv în vederea aplicării Directivei-cadru 2008/56/CE

100

15 Studiu privind raportul național privind progresul implementării managementului integrat al zonei costiere în
conformitate cu Recomandarea 2002/413/CE

50

16 Studiu pentru proiectarea infrastructurii și fluxurilor informatice necesare monitorizării nitraților din sol și a
acviferelor din zona intravilană (fântâni) din zonele vulnerabile stabilite în conformitate cu Directiva nitrați

240

17 Studiu privind implementarea Ghidului pentru stabilirea zonelor de amestec conform Directivei 2008/105/CE
a Parlamentului European și a Consiliului din 16 decembrie 2008 privind standardele de calitate a mediului în
domeniul apei, de modificare și de abrogare a directivelor 82/176/CEE, 83/513/CEE, 84/156/CEE, 84/491/CEE,
86/280/CEE ale Consiliului și de modificare a Directivei 2000/60/CE

100

18 Studiu privind investigarea relațiilor dintre habitatele marine și declinul unor populații valoroase de organisme
de la litoralul românesc; studii-pilot pentru reabilitarea ecologică a unor habitate marine de mare interes
conservativ în vederea atingerii obiectivelor Directivei-cadru 2008/56/CE

50

19 Studiu privind realizarea Planului de management al zonei costiere în conformitate cu Recomandarea
2002/413/EC

200

20 Studiu privind menținerea sistemului informațional privind incidentele de poluare marină în vederea atingerii
obiectivelor Directivei-cadru 2008/56/CE

20

8

MONITORUL OFICIAL AL ROMÂNIEI, PARTEA I, Nr. 372/27.V.2011
Valoarea
estimată
cu TVA
— mii lei —

Nr.
crt.

Denumirea

21

Studiu privind monitoringul capturilor accidentale și al eșuărilor delfinilor în sectorul românesc, stabilirea căilor
și experimentarea mijloacelor pentru diminuarea mortalităților induse de activitatea pescărească în vederea
atingerii obiectivelor Directivei-cadru 2008/56/CE

200

22

Studiu privind stabilirea obiectivelor și a termenelor acestora în conformitate cu prevederile art. 6 al
Protocolului Apa și Sănătatea și ale Directivei Consiliului din 21 mai 1991 privind tratarea apelor urbane
reziduale și ale Directivei 98/83/CE a Consiliului din 3 noiembrie 1998 privind calitatea apei destinate
consumului uman

50

23

Studiu privind finalizarea sistemelor de clasificare a stării corpurilor de apă naturale, puternic modificate și
artificiale, în conformitate cu cerințele Directivei 2000/60/CE a Parlamentului European și a Consiliului din
23 octombrie 2000 de stabilire a unui cadru de politică comunitară în domeniul apei

100

24

Studiu pentru elaborarea metodologiei de evaluare a stării ecologice a lacurilor deltaice, precum și a stării
chimice a acestora, conform cerințelor Directivei 2000/60/CE

60

25

Studiu-suport pentru aplicarea măsurilor de refacere a conectivității longitudinale și laterale a corpurilor de apă
în vederea atingerii obiectivelor de mediu prevăzute de Directiva 2000/60/CE — studii de caz, studii de
prefezabilitate/fezabilitate

50

26

Studiu privind măsuri integrate de management/gospodărire a habitatelor și speciilor dependente de apă
(în siturile Natura 2000) și a corpurilor de apă aferente necesare pentru atingerea obiectivelor de conservare,
conform directivelor Păsări și Habitate, și a obiectivelor de mediu, conform Directivei 2000/60/CE

50

27

Studiu privind impactul construcției de microhidrocentrale asupra corpurilor de apă având în vedere obiectivele
de mediu ale Directivei 2000/60/CE

50

28

Studiu referitor la finalizarea metodelor de evaluare privind starea ecologică și potențialul ecologic pentru
apele tranzitorii și pentru apele costiere, în conformitate cu Directiva 2000/60/CE

50

29

Studiu privind aplicarea practică a programului de monitorizare chimică a sedimentelor și biota pentru
substanțele prioritare, în conformitate cu Directiva 2008/105/CE

100

30 Studiu privind investigații în vederea clarificării calificativelor INMOD pentru habitatele și speciile marine obținute
în urma Seminarului biogeografic Natura 2000 — Brindisi 2010

100

31 Studiu privind definirea formelor de garanție financiară și măsurile pentru dezvoltarea ofertei de instrumente
financiare, în scopul garantării obligațiilor operatorilor, prevăzute de Ordonanța de urgență a Guvernului
nr. 68/2007 privind răspunderea de mediu cu referire la prevenirea și repararea prejudiciului asupra mediului,
aprobată prin Legea nr. 19/2008, cu modificările și completările ulterioare

500

32 Studiu privind posibilitatea introducerii șlamului roșu pe lista substanțelor periculoase din Directiva SEVESO

100

33 Studiu de fundamentare a măsurilor naționale de implementare în conformitate cu prevederile Deciziei Comisiei
de stabilire, pentru întreaga Uniune, a normelor tranzitorii privind alocarea armonizată și cu titlu gratuit a
certificatelor de emisii de gaze cu efect de seră în temeiul articolului 10a din Directiva 2003/87/CE
a Parlamentului European și a Consiliului din 13 octombrie 2003 de stabilire a unui sistem de comercializare
a cotelor de emisie de gaze cu efect de seră în cadrul Comunității și de modificare a Directivei 96/61/CE
a Consiliului

430

34 Studiu privind elaborarea ghidului pentru identificarea măsurilor de reducere a zgomotului și evaluarea efectelor
acestora utilizând instrumente specifice de cartare a zgomotului

1.800

35 Studiu privind stabilirea modalităților de închidere și ecologizare ale amplasamentelor care aparțin unor activități
din industria chimică

1.000

36 Studiu de cercetare-dezvoltare privind evaluarea efectelor și monitorizarea impactului programelor derulate
de către Administrația Fondului pentru Mediu cu privire la reducerea emisiilor de gaze cu efect de seră și
reducerea efectelor schimbărilor climatice

2.000

TOTAL:

15.189

MONITORUL OFICIAL AL ROMÂNIEI, PARTEA I, Nr. 372/27.V.2011

9

GUVERNUL ROMÂNIEI

HOTĂRÂRE
privind aprobarea transferului managementului asistenței medicale al Centrului de sănătate
Miercurea Nirajului de la Consiliul Local al Orașului Miercurea Nirajului la Consiliul Local
al Orașului Sovata, desființarea și reorganizarea unor unități sanitare din județul Mureș
În temeiul art. 108 din Constituția României, republicată, al art. 221 din Ordonanța de urgență a Guvernului nr. 162/2008 privind
transferul ansamblului de atribuții și competențe exercitate de Ministerul Sănătății Publice către autoritățile administrației publice
locale, cu modificările și completările ulterioare, și al art. 174 alin. (3) din Legea nr. 95/2006 privind reforma în domeniul sănătății,
cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă transferul managementului asistenței
medicale al Centrului de sănătate Miercurea Nirajului — unitate
sanitară publică cu paturi, cu personalitate juridică, cu sediul în
localitatea Miercurea Nirajului, str. Piața Bocskai Istvan nr. 54,
județul Mureș, de la Consiliul Local Miercurea Nirajului la
Consiliul Local Sovata.
(2) Predarea-preluarea se va efectua pe bază de protocol
încheiat între autoritățile administrației publice implicate, în
termen de 15 zile de la data intrării în vigoare a prezentei
hotărâri, conform modelului aprobat prin Ordinul ministrului
sănătății nr. 910/2010 pentru aprobarea modelului Protocolului
de predare-preluare între direcțiile de sănătate publică județene
și a municipiului București și autoritățile administrației publice
locale și Primăria Municipiului București în vederea transferului
managementului asistenței medicale al unităților sanitare
publice, adaptat la condițiile specifice de realizare a transferului.
Art. 2. — (1) Se aprobă înființarea Spitalului Sovata—Niraj,
unitate sanitară publică cu paturi, cu personalitate juridică, aflat
în rețeaua sanitară a Consiliului Local al Orașului Sovata, cu
sediul în orașul Sovata, Str. Principală nr. 156, județul Mureș.
(2) Spitalul Sovata—Niraj se înființează în urma comasării
prin fuziune a Centrului de sănătate Sovata, cu sediul în
localitatea Sovata, unitate sanitară publică cu personalitate
juridică, cu Centrul de sănătate Miercurea Nirajului.
(3) Ca efect al comasării prevăzute la alin. (2), Centrul de
sănătate Miercurea Nirajului se reorganizează ca secție
exterioară, structură fără personalitate juridică în cadrul
Spitalului Sovata—Niraj.
(4) Patrimoniul unităților sanitare prevăzute la alin. (2), stabilit
pe baza bilanțului contabil de închidere la data predării-preluării,
însoțit de balanța de verificare sintetică, contul de rezultat
patrimonial, situația fluxurilor de trezorerie, conturile de execuție
întocmite pe fiecare sursă de finanțare și celelalte anexe,
inclusiv cele care se întocmesc la finele anului, potrivit normelor
în vigoare, se preia de către Spitalul Sovata—Niraj, prin protocol
de predare-preluare, încheiat în termen de 30 de zile de la data
intrării în vigoare a prezentei hotărâri.
(5) Predarea-preluarea se va efectua pe bază de protocol
încheiat între instituțiile implicate, în termen de 15 zile de la data
încheierii protocolului prevăzut la art. 1 alin. (2).

(6) Structura organizatorică a Spitalului Sovata—Niraj,
rezultată în urma reorganizării prevăzute la alin. (2) și (3), se
aprobă prin act administrativ al conducătorului autorității publice
locale, cu avizul Ministerului Sănătății, în condițiile art. 174
alin. (5) din Legea nr. 95/2006 privind reforma în domeniul
sănătății, cu modificările și completările ulterioare, în termen de
30 de zile de la data intrării în vigoare a prezentei hotărâri.
Art. 3. — (1) Personalul de specialitate medico-sanitar și
auxiliar sanitar, care își desfășoară activitatea în cadrul unităților
sanitare prevăzute la art. 2 alin. (1) și (2), se preia de către
Spitalul Sovata—Niraj.
(2) Personalul tehnic-economic-administrativ și de întreținere,
care își desfășoară activitatea în cadrul unităților sanitare
prevăzute la art. 2 alin. (1) și (2), se preia de către Spitalul
Sovata—Niraj, cu încadrarea în normativul de personal, și, după
caz, se redistribuie la alte unități sanitare.
Art. 4. — (1) La împlinirea termenului prevăzut la art. 2
alin. (4), la anexa nr. 2 din Hotărârea Guvernului nr. 529/2010
pentru aprobarea menținerii managementului asistenței
medicale la autoritățile administrației publice locale care au
desfășurat faze-pilot, precum și a Listei unităților sanitare
publice cu paturi pentru care se menține managementul
asistenței medicale la autoritățile administrației publice locale
și la Primăria Municipiului București și a Listei unităților
sanitare publice cu paturi pentru care se transferă
managementul asistenței medicale către autoritățile
administrației publice locale și către Primăria Municipiului
București, publicată în Monitorul Oficial al României, Partea I,
nr. 385 din 10 iunie 2010, cu modificările ulterioare, după
poziția 238, la județul Mureș, se introduce o nouă poziție,
poziția 2381, având cuprinsul ăSpitalul Sovata—Niraj”, și se
abrogă pozițiile 239 și 240.
(2) În anexa la Hotărârea Guvernului nr. 866/2002 privind
trecerea unor imobile din domeniul privat al statului și din
administrarea Ministerului Sănătății și Familiei în domeniul public
al municipiilor, orașelor și comunelor și în administrarea
consiliilor locale respective, publicată în Monitorul Oficial al
României, Partea I, nr. 640 din 29 august 2002, cu modificările
ulterioare, pozițiile 5 și 9 de la județul Mureș se modifică în mod
corespunzător.

PRIM-MINISTRU

EMIL BOC
Contrasemnează:
Ministrul sănătății,
Cseke Attila
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu
București, 25 mai 2011.
Nr. 540.

10

MONITORUL OFICIAL AL ROMÂNIEI, PARTEA I, Nr. 372/27.V.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR
AGENȚIA NAȚIONALĂ DE CADASTRU ȘI PUBLICITATE IMOBILIARĂ

ORDIN
pentru abrogarea Ordinului directorului general al Agenției Naționale
de Cadastru și Publicitate Imobiliară nr. 601/2008 privind aprobarea Protocolului-cadru
de colaborare încheiat între Agenția Națională de Cadastru și Publicitate Imobiliară
și unitățile administrativ-teritoriale pentru realizarea cadastrului general
În temeiul art. 3 alin. (8) din Legea cadastrului și a publicității imobiliare nr. 7/1996, republicată, cu modificările și completările
ulterioare, coroborat cu prevederile art. 9 alin. (5) din Hotărârea Guvernului nr. 1.210/2004 privind organizarea și funcționarea
Agenției Naționale de Cadastru și Publicitate Imobiliară, republicată, cu modificările ulterioare,
directorul general al Agenției Naționale de Cadastru și Publicitate Imobiliară emite prezentul ordin.
Articol unic. — Se abrogă Ordinul directorului general
al Agenției Naționale de Cadastru și Publicitate Imobiliară
nr. 601/2008 privind aprobarea Protocolului-cadru de
colaborare încheiat între Agenția Națională de Cadastru și

Publicitate Imobiliară și unitățile administrativ-teritoriale
pentru realizarea cadastrului general, publicat în Monitorul
Oficial al României, Partea I, nr. 823 din 8 decembrie
2008.

Directorul general al Agenției Naționale
de Cadastru și Publicitate Imobiliară,
Mihai Busuioc
București, 18 mai 2011.
Nr. 799.

MINISTERUL FINANȚELOR PUBLICE

ORDIN
privind modificarea Ordinului ministrului de stat, ministrul finanțelor,
nr. 1.801/1995
În baza pct. 6 din anexa nr. 2 la Ordinul ministrului de stat, ministrul finanțelor, nr. 1.801/1995, cu
modificările și completările ulterioare,
în temeiul prevederilor art. 10 alin. (4) din Hotărârea Guvernului nr. 34/2009 privind organizarea și
funcționarea Ministerului Finanțelor Publice, cu modificările și completările ulterioare,
ministrul finanțelor publice emite următorul ordin:
Art. I. — Formularul ăCerere pentru deschidere de credite” prevăzut în anexa nr. 1b) la Ordinul
ministrului de stat, ministrul finanțelor, nr. 1.801/1995, publicat în Monitorul Oficial al României,
Partea I, nr. 268 și 268 bis din 20 noiembrie 1995, cu modificările și completările ulterioare, se modifică
și se înlocuiește cu formularul prevăzut în anexa care face parte integrantă din prezentul ordin.
Art. II. — Formularul ăCerere pentru deschidere de credite” aflat în stoc la Ministerul Finanțelor
Publice și la instituțiile publice se utilizează până la epuizare.
Art. III. — Prezentul ordin se publică în Monitorul Oficial al României, Partea I.
Ministrul finanțelor publice,
Gheorghe Ialomițianu
București, 20 mai 2011.
Nr. 2.016.

11

1) Anexa

este reprodusă în facsimil.

ANEXĂ1)

MONITORUL OFICIAL AL ROMÂNIEI, PARTEA I, Nr. 372/27.V.2011

12

MONITORUL OFICIAL AL ROMÂNIEI, PARTEA I, Nr. 372/27.V.2011

Caracteristicile, modul de utilizare și de păstrare a
formularului ăCerere pentru deschiderea de credite
bugetare”
1. Denumire: Cerere pentru deschiderea de credite bugetare
2. Cod: 14.20.07/T.S.
3. Format: A4
4. Caracteristici de tipărire: se tipărește prin intermediul
aplicației informatice puse la dispoziția instituțiilor publice de
Ministerul Finanțelor Publice sau al aplicațiilor informatice ale
instituțiilor publice, cu condiția respectării cel puțin a elementelor
din modelul existent în nomenclator.
5. Se utilizează: pentru deschiderea creditelor bugetare din
bugetul de stat, bugetul Trezoreriei Statului, bugetul asigurărilor
sociale de stat, bugetele fondurilor speciale și bugetele locale.

6. Se întocmește în două exemplare, din care un exemplar
se prezintă la:
— Ministerul Finanțelor Publice pentru deschiderea creditelor
bugetare din bugetul de stat, bugetul Trezoreriei Statului,
bugetul asigurărilor sociale de stat și bugetele fondurilor
speciale;
— unitățile teritoriale ale Trezoreriei Statului pentru
deschiderea creditelor bugetare din bugetele locale,
și un exemplar rămâne la instituția publică;
7. Se arhivează: un exemplar la Ministerul Finanțelor Publice
sau unitățile teritoriale ale Trezoreriei Statului, după caz, și un
exemplar la instituția publică.

A C T E A L E Î N A LT E I C U R Ț I D E C A S A Ț I E Ș I J U S T I Ț I E
ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. 2
din 17 ianuarie 2011
Dosar nr. 9/2010
Sub președinția doamnei judecător dr. Livia Doina Stanciu, președintele Înaltei Curți de Casație și Justiție,
Înalta Curte de Casație și Justiție, constituită în Secții Unite, s-a întrunit pentru a examina recursul în interesul legii cu privire
la interpretarea și aplicarea unitară a dispozițiilor art. 45 alin. 1 teza finală din Codul de procedură civilă raportat la dispozițiile
art. 245 alin. 1 lit. c1) din Codul de procedură penală, asupra legitimării procesuale active a procurorului de a formula acțiunea civilă
pentru desființarea totală sau parțială a unui înscris falsificat atunci când acțiunea penală s-a stins în faza de urmărire penală
printr-o soluție de netrimitere în judecată.
Soluționarea acestui recurs în interesul legii a fost amânată de la 15 noiembrie 2010 la 17 ianuarie 2011.
Secțiile Unite au fost constituite cu respectarea dispozițiilor art. 34 din Legea nr. 304/2004, republicată, cu modificările și
completările ulterioare, fiind prezenți 87 de judecători din 106 aflați în funcție.
Procurorul general al Parchetului de pe lângă Înalta Curte de Casație și Justiție a fost reprezentat de procuror Antonia
Constantin — procuror șef adjunct al Secției judiciare — Serviciul judiciar civil.
Reprezentanta procurorului general al Parchetului de pe lângă Înalta Curte de Casație și Justiție a susținut recursul în
interesul legii, punând concluzii pentru admiterea acestuia în sensul de a se stabili că în temeiul dispozițiilor art. 45 alin. 1 din
Codul de procedură civilă raportat la dispozițiile art. 245 alin. 1 lit. c1) din Codul de procedură penală, Ministerul Public are legitimare
procesuală pentru a promova acțiunile pentru desființarea înscrisurilor falsificate, atunci când acțiunea penală s-a stins în faza de
urmărire penală printr-o soluție de netrimitere în judecată.
S E C Ț I I L E U N I T E,

deliberând asupra recursului în interesul legii, constată
următoarele:
În practica instanțelor judecătorești s-a constatat că nu există
un punct de vedere unitar în legătură cu interpretarea și
aplicarea dispozițiilor art. 45 alin. 1 teza finală din Codul de
procedură civilă raportat la dispozițiile art. 245 alin. 1 lit. c1) din
Codul de procedură penală, asupra legitimării procesuale active
a procurorului de a formula acțiunea civilă pentru desființarea
totală sau parțială a unui înscris falsificat atunci când acțiunea
penală s-a stins în faza de urmărire penală printr-o soluție de
netrimitere în judecată.
Astfel, unele instanțe s-au pronunțat în sensul că procurorul
nu are legitimare procesuală activă în formularea acțiunii civile

pentru desființarea, în tot sau în parte, a unui înscris falsificat,
atunci când acțiunea penală s-a stins în faza de urmărire penală
printr-o soluție de netrimitere în judecată, reținând că dispozițiile
art. 245 alin. 1 lit. c1) din Codul de procedură penală nu derogă
de la cadrul general, instituit prin dispozițiile art. 45 alin. 1 teza
finală din Codul de procedură civilă, și nici nu au lipsit de obiect
efectele Deciziei nr. XV din 21 noiembrie 2005 a Înaltei Curți de
Casație și Justiție — Secțiile Unite, publicată în Monitorul Oficial
al României, Partea I, nr. 119 din 8 februarie 2006.
În consecință, au apreciat că și după intrarea în vigoare a
Legii nr. 356/2006 pentru modificarea și completarea Codului de
procedură penală, precum și pentru modificarea altor legi,
dispozițiile art. 45 alin. 1 din Codul de procedură civilă trebuie
interpretate restrictiv, în sensul Deciziei nr. XV/2005 a Înaltei

MONITORUL OFICIAL AL ROMÂNIEI, PARTEA I, Nr. 372/27.V.2011
Curți de Casație și Justiție — Secțiile Unite, prin recunoașterea
legitimării procesuale active a procurorului de a promova
acțiunile pentru desființarea înscrisurilor falsificate, doar atunci
când este necesar pentru apărarea drepturilor și intereselor
legitime ale minorilor, persoanelor puse sub interdicție și ale
dispăruților.
Alte instanțe, dimpotrivă, au apreciat că, în temeiul
dispozițiilor art. 45 alin. 1 din Codul de procedură civilă raportat
la dispozițiile art. 245 alin. 1 lit. c1) din Codul de procedură
penală, procurorul are legitimare procesuală de a cere
desființarea înscrisului falsificat, atunci când acțiunea penală
s-a stins în faza de urmărire penală printr-o soluție de netrimitere
în judecată.
Aceste din urmă instanțe au interpretat și au aplicat corect
dispozițiile art. 45 alin. 1 teza a doua din Codul de procedură
civilă raportat la dispozițiile art. 245 alin. 1 lit. c1) din Codul de
procedură penală pentru următoarele considerente:
Conform art. 45 alin. 1 din Codul de procedură civilă,
Ministerul Public poate porni acțiunea civilă ori de câte ori este
necesar pentru apărarea drepturilor și intereselor legitime ale
minorilor, ale persoanelor puse sub interdicție și ale dispăruților,
precum și în alte cazuri expres prevăzute de lege.
Interpretarea textului conduce la concluzia că art. 45 alin. 1
din Codul de procedură civilă consacră două ipoteze distincte
pentru legitimarea procesuală activă a procurorului în procesul
civil: atunci când este necesar pentru apărarea drepturilor și
intereselor legitime ale minorilor, ale persoanelor puse sub
interdicție și ale dispăruților și, respectiv, atunci când dispoziții
din alte legi prevăd expres o astfel de legitimare.
Ca regulă generală, teza finală a art. 45 alin. 1 din Codul de
procedură civilă are în vedere dreptul procurorului de a acționa
pentru apărarea drepturilor și intereselor legitime ale altor
categorii de persoane decât acelea care sunt enumerate în
prima teză a textului, cum ar fi persoanele minore, cele puse
sub interdicție ori cele dispărute.
Relativ la dreptul procurorului de a porni acțiunea civilă în
cauzele în care acțiunea penală s-a stins în faza de urmărire
penală, printr-o soluție de netrimitere în judecată s-a pronunțat
Decizia în interesul legii nr. XV/2005 de Înalta Curte de Casație
și Justiție — Secții Unite.
Prin decizia menționată, Secțiile Unite au admis recursul în
interesul legii declarat de procurorul general al Parchetului de
pe lângă Înalta Curte de Casație și Justiție și, în aplicarea
dispozițiilor art. 14 alin. 3 lit. a) din Codul de procedură penală
și a dispozițiilor art. 184 din Codul de procedură civilă, au stabilit
că procurorul are calitatea de a exercita în fața instanței civile
acțiunea pentru desființarea totală sau parțială a unui înscris
falsificat, numai în cazurile prevăzute de art. 45 alin. 1 din Codul
de procedură civilă, în celelalte cazuri, aceeași acțiune
aparținând părților.
Din considerentele deciziei rezultă că această limitare s-a
impus justificat de faptul că la 21 noiembrie 2005, când s-a
pronunțat instanța supremă, nu exista un text de lege special
care să îi îngăduie procurorului să sesizeze instanța civilă cu o
acțiune în desființarea unui înscris și în alte cazuri decât cele
prevăzute de art. 45 alin. 1 din Codul de procedură civilă.

13

Ulterior pronunțării deciziei în interesul legii a fost adoptată
Legea nr. 356 din 21 iulie 2006 pentru modificarea și
completarea Codului de procedură penală, precum și pentru
modificarea altor legi.
Prin art. I pct. 132 din Legea nr. 356/2006 au fost modificate
prevederile art. 245 din Codul de procedură penală, prin care
se stabilesc măsurile care se dispun de procuror prin ordonanța
de încetare a urmăririi penale, în sensul că după lit. c) a alin. 1
s-a introdus o nouă literă, litera c1).
Prevederile art. 245 alin. 1 lit. c1) din Codul de procedură
penală prevăd că prin ordonanța de încetare a urmăririi penale
se dispune și asupra ăsesizării instanței civile competente cu
privire la desființarea totală sau parțială a unui înscris”.
La rândul lor, prevederile art. 249 alin. 2 și art. 228 alin. 6
teza finală din Codul de procedură penală prevăd că dispozițiile
art. 245 alin. 1 lit. c1) din același cod sunt aplicabile și în cazul
în care procurorul dispune neînceperea urmăririi penale sau
scoaterea de sub urmărire penală.
Rezultă că voința legiuitorului a fost în sensul de a conferi
legitimare procesuală activă procurorului de a formula acțiune
pentru desființarea totală ori parțială a unui înscris ori de câte ori
pronunță una din soluțiile de netrimitere în judecată, anume de
încetare a urmăririi penale sau, după caz, de neîncepere a
urmăririi penale ori de scoatere de sub urmărire penală.
Expresia ăse dispune”, folosită de legiuitor în art. 245 alin. 1
din Codul de procedură penală, dovedește faptul că, în situația
dată, procurorul nu are drept de apreciere, ci este obligat să
sesizeze instanța civilă.
Pe cale de interpretare logică, reglementarea conținută de
lit. c1) a art. 245 alin. 1 din Codul de procedură penală reprezintă
ăun caz expres prevăzut de lege”, în înțelesul prevederilor art. 45
alin. 1 teza finală din Codul de procedură civilă, în care
procurorului i se recunoaște legitimare procesuală pentru a
formula acțiune civilă, care este distinct de cazurile prevăzute
în teza inițială a acestui articol în care o astfel de legitimare este
recunoscută procurorului ori de câte ori este necesar pentru
apărarea drepturilor și intereselor legitime ale minorilor, ale
persoanelor puse sub interdicție și ale dispăruților.
Această dispoziție legală, conținută de art. 245 alin. (1) lit. 1
lit. c1) din Codul de procedură penală, statuează cu valoare de
principiu asupra dreptului procurorului de a sesiza instanța civilă
cu privire la desființarea totală sau parțială a unui înscris, fără a
face vreo distincție cu privire la motivele pentru care se solicită
desființarea înscrisului. Împrejurarea că această dispoziție
legală nu face trimitere expresă la înscrisul falsificat nu este de
natură să excludă legitimarea procesuală a procurorului de a
solicita instanței civile desființarea și a unui astfel de înscris.
În consecință, în temeiul dispozițiilor art. 329 din Codul de
procedură civilă, urmează a se admite recursul în interesul legii
și a se stabili că procurorul are legitimare procesuală activă de
a formula acțiunea civilă pentru desființarea, în tot sau în parte,
a unui înscris falsificat atunci când acțiunea penală s-a stins în
faza de urmărire penală printr-o soluție de netrimitere în
judecată.

14

MONITORUL OFICIAL AL ROMÂNIEI, PARTEA I, Nr. 372/27.V.2011
PENTRU ACESTE MOTIVE

În numele legii
D E C I D:

Admit recursul în interesul legii formulat de procurorul general al Parchetului de pe lângă Înalta Curte de Casație și Justiție.
În interpretarea și aplicarea dispozițiilor art. 45 alin. 1 teza finală din Codul de procedură civilă, raportat la dispozițiile
art. 245 alin. 1 lit. c1) din Codul de procedură penală, stabilesc că:
Procurorul are legitimare procesuală activă de a formula acțiunea civilă pentru desființarea, în tot sau în parte, a unui
înscris falsificat, atunci când acțiunea penală s-a stins în faza de urmărire penală printr-o soluție de netrimitere în judecată.
Obligatorie, potrivit art. 3307 alin. 4 din Codul de procedură civilă.
Pronunțată în ședință publică astăzi, 17 ianuarie 2011.
PREȘEDINTELE ÎNALTEI CURȚI DE CASAȚIE ȘI JUSTIȚIE,

LIVIA DOINA STANCIU
Prim-magistrat-asistent,
Adriana Daniela White

ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. 3
din 17 ianuarie 2011
Dosar nr. 11/2010
Sub președinția doamnei judecător dr. Livia Doina Stanciu, președintele Înaltei Curți de Casație și Justiție,
Înalta Curte de Casație și Justiție, constituită în Secții Unite, s-a întrunit pentru a examina recursul în interesul legii cu privire
la interpretarea și aplicarea unitară a dispozițiilor art. 5803 din Codul de procedură civilă, raportate la art. 3731, art. 387, art. 572
și art. 5802 din același cod, referitor la obligativitatea parcurgerii procedurii execuționale prin încuviințarea executării silite și emiterea
somației către debitor, prealabil sesizării instanței de judecată pentru aplicarea amenzii civile în cazul neexecutării obligațiilor de
a face cu caracter strict personal.
Secțiile Unite au fost constituite cu respectarea dispozițiilor art. 34 din Legea nr. 304/2004, republicată, cu modificările și
completările ulterioare, fiind prezenți 87 de judecători din 106 aflați în funcție.
Procurorul general al Parchetului de pe lângă Înalta Curte de Casație și Justiție a fost reprezentat de procuror Antonia
Constantin — procuror-șef adjunct al Secției judiciare — Serviciul judiciar civil.
Reprezentanta procurorului general al Parchetului de pe lângă Înalta Curte de Casație și Justiție a susținut recursul în
interesul legii, punând concluzii pentru admiterea acestuia în sensul de a se stabili că amenda civilă prevăzută de art. 5803 din
Codul de procedură civilă poate fi aplicată debitorului unei obligații de a face intuitu personae doar în cadrul unei proceduri
execuționale ce debutează prin încuviințarea executării silite în condițiile art. 3731 din Codul de procedură civilă, urmată de somația
prevăzută de art. 387, art. 572 și art. 5802 din același cod.
S E C Ț I I L E U N I T E,

deliberând asupra recursului în interesul legii, constată
următoarele:
În practica instanțelor judecătorești s-a constatat că nu există
un punct de vedere unitar în legătură cu interpretarea și
aplicarea unitară a dispozițiilor art. 5803 din Codul de procedură
civilă, raportate la art. 3731, art. 387, art. 572 și art. 5802 din
același cod, referitor la obligativitatea parcurgerii procedurii
execuționale prin încuviințarea executării silite și emiterea
somației către debitor, prealabil sesizării instanței de judecată
pentru aplicarea amenzii civile în cazul neexecutării obligațiilor
de a face cu caracter strict personal.

Astfel, unele instanțe au considerat că dispozițiile art. 5803
din Codul de procedură civilă pot fi aplicate fără a fi necesară
deschiderea procedurii execuționale prin încuviințarea executării
silite și comunicarea somației către debitorul obligației cu
caracter strict personal, întrucât, potrivit dispozițiilor art. 3712
alin. 1 din Codul de procedură civilă, pot fi executate silit
obligațiile al căror obiect constă în plata unei sume de bani,
predarea unui bun ori a folosinței acestuia, desființarea unei
construcții, plantații ori a altei lucrări sau luarea unei alte măsuri
admise de lege.
S-a reținut, în esență, că obligațiile de a face intuitu personae
nu pot fi duse la îndeplinire prin executare silită, deoarece
constrângerea nu se poate exercita direct asupra persoanei

MONITORUL OFICIAL AL ROMÂNIEI, PARTEA I, Nr. 372/27.V.2011
debitorului, astfel încât, potrivit dispozițiilor art. 1075 din Codul
civil, în caz de neexecutare din partea debitorului, creditorul
trebuie să se mulțumească cu echivalentul bănesc al prestației
la care debitorul a fost obligat prin titlul executoriu.
Alte instanțe au considerat însă că amenda civilă prevăzută
de art. 5803 din Codul de procedură civilă poate fi aplicată
debitorului unei obligații de a face intuitu personae doar în cadrul
unei proceduri execuționale ce debutează prin încuviințarea
executării silite în condițiile art. 3731 din Codul de procedură
civilă, urmată de somația prevăzută de art. 387, art. 572 și
art. 5802 din același cod.
Aceste din urmă instanțe au interpretat și aplicat corect
dispozițiile legii.
Prin art. 1073 din Codul civil este consacrat principiul
executării în natură a obligațiilor, potrivit căruia creditorul este
îndreptățit să pretindă și să obțină de la debitor îndeplinirea
exactă a prestației la care acesta din urmă este obligat.
Același text stabilește că, în caz contrar, creditorul are drept
de dezdăunare.
De regulă, prestația ce formează obiectul obligației este
executată de debitor de bunăvoie, deci executarea în natură a
obligației are loc cu concursul acestuia.
Dacă debitorul nu își execută voluntar obligația, creditorul va
putea recurge la mijloacele pe care legea i le pune la dispoziție,
căutând să obțină satisfacerea creanței sale pe calea executării
silite.
Transpunerea în planul dreptului procesual a principiului
executării în natură și voluntare a obligațiilor constituie
reglementarea conținută în art. 3711 alin. 1 și 2 din Codul de
procedură civilă, potrivit căruia obligația stabilită prin hotărârea
unei instanțe sau printr-un alt titlu executoriu se duce la
îndeplinire de bunăvoie, iar în cazul în care debitorul nu își
execută în acest mod obligația, aceasta se duce la îndeplinire
prin executare silită, potrivit dispozițiilor cărții a V-a din acest
cod, dacă legea nu prevede altfel.
În cartea a V-a a Codului de procedură civilă, intitulată
ăDespre executarea silită”, este cuprinsă întreaga materie a
executării silite, structurată pe 6 capitole și, din ansamblul
reglementării, se observă că legiuitorul a fost preocupat să
asigure, de regulă, satisfacerea dreptului creditorului prin
obligarea debitorului la executarea chiar a prestației la care s-a
obligat.
În cazul în care executarea în natură a obligației nu mai este
posibilă, se procedează la executarea ei prin acordarea de
despăgubiri creditorului pentru prejudiciul pe care l-a suferit prin
neexecutarea în natură a obligației.
Întrucât, în funcție de obiectul lor, numai anumite obligații
sunt susceptibile de executare silită directă, legiuitorul le-a
menționat expres în cuprinsul alin. 1 al art. 3712 din Codul de
procedură civilă.
Există însă obligații a căror executare în natură nu poate fi
realizată pe cale silită, deoarece, fiind intuitu personae,
executarea lor implică în mod necesar participarea strict
personală a debitorului.
Întrucât nimeni nu poate fi silit să execute un fapt strict
personal, deoarece ar însemna să fie afectată libertatea
individuală, legiuitorul a considerat că este cazul să

15

instituționalizeze un mijloc indirect de constrângere, creat de
practica judecătorească, anume daunele cominatorii, pentru
a-l determina pe debitorul unei obligații intuitu personae să o
execute în natură.
Ca urmare, în Codul de procedură civilă a fost introdus
art. 5803 prin al cărui prim alineat se stabilește că, în cazul în
care debitorul unei astfel de obligații nu și-o îndeplinește, acesta
poate fi constrâns la îndeplinirea ei, în urma sesizării de către
creditor a instanței, prin obligarea la plată, în favoarea statului,
a unei amenzi civile, stabilită pe zi de întârziere până la
executarea obligației prevăzute în titlul executoriu.
Aplicarea amenzilor cominatorii nu semnifică o executare
silită propriu-zisă, ci constituie un mijloc de constrângere
indirectă a debitorului, prin intermediul patrimoniului său, pentru
a executa în natură obligația cu caracter strict personal pe care
și-a asumat-o, constrângere ce se exercită însă în cadrul unei
proceduri execuționale.
Acesta este și motivul pentru care legiuitorul a introdus textul
sus-menționat în cartea a V-a a Codului de procedură civilă,
intitulată ăDespre executarea silită”, la cap. VI ce vizează
predarea silită a bunurilor și executarea silită a altor obligații de
a face sau de a nu face, respectiv în secțiunea a IV-a a acestui
capitol, intitulată ăExecutarea silită a altor obligații de a face sau
a obligațiilor de a nu face”.
Întrucât prin dispozițiile art. 5803 din Codul de procedură
civilă, legiuitorul nu a stabilit altfel, rezultă că a înțeles că
această procedură execuțională să se desfășoare cu
respectarea prevederilor conținute de normele cu caracter
general, aplicabile tuturor modalităților și formelor de executare
silită, prevederi cum sunt cea referitoare la încuviințarea
executării silite de către instanța de executare, înscrisă în
art. 3731 alin. 1 din Codul de procedură civilă, și cea referitoare
la comunicarea somației către debitor, conținută de art. 387
alin. 1 din același cod, pentru a putea fi începută executarea.
Împrejurarea că în cuprinsul art. 5803 din Codul de procedură
civilă nu se menționează că debitorul trebuie mai întâi somat și
după aceea se poate cere aplicarea amenzii cominatorii se
explică prin dorința legiuitorului de a evita repetabilitatea inutilă,
în condițiile în care o astfel de mențiune este înscrisă în art. 387
din acest cod, ce are caracter de normă generală pentru
întreaga materie a executării silite, în art. 572 a codului, ce are
caracter de normă generală în materie de predare silită a
bunurilor și executare silită a altor obligații de a face sau de a nu
face, precum și în art. 5802 din același cod, ce are un astfel de
caracter față de textele prin care este reglementată executarea
silită a altor obligații de a face sau a obligațiilor de a nu face.
La redactarea art. 894 alin. (1) din Legea nr. 134/2010 privind
Codul de procedură civilă, legiuitorul a considerat ca fiind
preferabil să arate în cuprinsul textului că este necesar să se
comunice debitorului încheierea de încuviințare a executării și
numai în cazul în care acesta nu își îndeplinește, în termen de
10 zile de la comunicarea încheierii, obligația intuitu personae
poate fi constrâns la îndeplinirea ei prin aplicarea unei amenzi
judiciare de către instanța de executare.
Pentru considerentele ce au fost expuse, în temeiul art. 329
din Codul de procedură civilă, urmează a se admite recursul în
interesul legii și a se stabili că debitorului unei obligații cu

16

MONITORUL OFICIAL AL ROMÂNIEI, PARTEA I, Nr. 372/27.V.2011

caracter strict personal îi poate fi aplicată amenda civilă
prevăzută în art. 5803 din Codul de procedură civilă numai dacă

executarea silită a fost încuviințată, iar debitorul a fost somat
pentru a-și îndeplini obligația.

PENTRU ACESTE MOTIVE

În numele legii
D E C I D:

Admit recursul în interesul legii formulat de procurorul general al Parchetului de pe lângă Înalta Curte de Casație și Justiție
și stabilesc că:
Amenda civilă prevăzută de dispozițiile art. 5803 din Codul de procedură civilă poate fi aplicată debitorului unei obligații
de a face cu caracter strict personal doar în cadrul procedurii execuționale ce debutează prin încuviințarea executării silite în
condițiile art. 3731 din Codul de procedură civilă, urmată de somația prevăzută de art. 387, art. 572 și art. 5802 din Codul de
procedură civilă.
Obligatorie, potrivit art. 3307 alin. 4 din Codul de procedură civilă.
Pronunțată în ședință publică astăzi, 17 ianuarie 2011.
PREȘEDINTELE ÎNALTEI CURȚI DE CASAȚIE ȘI JUSTIȚIE,

LIVIA DOINA STANCIU
Prim-magistrat-asistent,
Adriana Daniela White

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 372/27.V.2011 conține 16 pagini.

Prețul: 3,20 lei

&JUYDGY|523333]
ISSN 1453—4495

