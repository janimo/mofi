PARTEA I

Anul 179 (XXIII) — Nr. 609

Marți, 30 august 2011

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 774 din 16 iunie 2011 referitoare la excepția de
neconstituționalitate a dispozițiilor art. 44 alin. (2) și (3)
din Ordonanța Guvernului nr. 92/2003 privind Codul
de procedură fiscală ..................................................
Decizia nr. 786 din 16 iunie 2011 referitoare la excepția de
neconstituționalitate a prevederilor art. 125 alin. (5) din
Legea nr. 31/1990 privind societățile comerciale ......
Decizia nr. 797 din 16 iunie 2011 referitoare la excepția de
neconstituționalitate a dispozițiilor art. 26 alin. 1 lit. a)
din Legea nr. 60/1991 privind organizarea și
desfășurarea adunărilor publice ................................
Decizia nr. 803 din 21 iunie 2011 referitoare la excepția de
neconstituționalitate a dispozițiilor art. 98 din
Ordonanța Guvernului nr. 21/1992 privind protecția
consumatorilor............................................................
Decizia nr. 828 din 23 iunie 2011 referitoare la excepția de
neconstituționalitate a dispozițiilor art. 96, 97, 102, 103
și 121 din Ordonanța de urgență a Guvernului
nr. 195/2002 privind circulația pe drumurile publice ....
Decizia nr. 874 din 28 iunie 2011 referitoare la excepția de
neconstituționalitate a dispozițiilor art. 4 din Ordonanța
Guvernului nr. 1/2000 privind organizarea activității și
funcționarea instituțiilor de medicină legală................
Decizia nr. 887 din 30 iunie 2011 referitoare la excepția de
neconstituționalitate a prevederilor art. 8 din Legea
fondului funciar nr. 18/1991, raportate la art. 13 din
același act normativ....................................................
Decizia nr. 889 din 30 iunie 2011 referitoare la excepția de
neconstituționalitate a prevederilor art. 26 alin. (3) din
Legea nr. 10/2001 privind regimul juridic al unor
imobile preluate în mod abuziv în perioada 6 martie
1945—22 decembrie 1989 ........................................

13–14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.275. — Ordin al ministrului sănătății privind aprobarea
listelor și prețurilor de decontare ale medicamentelor
care se acordă bolnavilor în cadrul programelor
naționale de sănătate și a metodologiei de calcul al
acestora......................................................................

15–16

2–4

4–5

6–7

7–8

9–10

10–11

12–13

2

MONITORUL OFICIAL AL ROMÂNIEI, PARTEA I, Nr. 609/30.VIII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 774
din 16 iunie 2011

referitoare la excepția de neconstituționalitate a dispozițiilor art. 44 alin. (2) și (3)
din Ordonanța Guvernului nr. 92/2003 privind Codul de procedură fiscală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 44 alin. (2) și (3) din Ordonanța Guvernului
nr. 92/2003 privind Codul de procedură fiscală, excepție ridicată
de Societatea Comercială ăAnca Irina” — S.A. din Venus —
Mangalia în Dosarul nr. 3.200/118/2008 al Curții de Apel
Constanța — Secția comercială, maritimă și fluvială, contencios
administrativ și fiscal și care face obiectul Dosarului
nr. 2.423D/2010 al Curții Constituționale.
La apelul nominal lipsesc părțile, față de care procedura de
citare a fost legal îndeplinită.
Președintele dispune să se facă apelul și în Dosarul Curții
nr. 2.861D/2010, care are ca obiect al excepției de
neconstituționalitate dispozițiile art. 44 alin. (3) din Ordonanța
Guvernului nr. 92/2003 privind Codul de procedură fiscală.
Critica a fost formulată de Societatea Comercială ăHermes
Trade Operator” — S.R.L. din Buzău în Dosarul nr. 301/42/2010
al Curții de Apel Ploiești — Secția comercială și de contencios
administrativ și fiscal.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere obiectul identic al excepțiilor de
neconstituționalitate ridicate în dosarele mai sus menționate,
pune în discuție, din oficiu, problema conexării cauzelor.
Reprezentantul Ministerului Public consideră că sunt
îndeplinite condițiile legale pentru conexarea dosarelor.
Curtea, în temeiul prevederilor art. 53 alin. (5) din Legea
nr. 47/1992, dispune conexarea Dosarului nr. 2.861D/2010 la
Dosarul nr. 2.423D/2010, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența Curții în această
materie.
C U R T E A,

având în vedere actele și lucrările dosarelor, reține următoarele:
Prin Încheierea din 5 mai 2010, pronunțată în Dosarul
nr. 3.200/118/2008, Curtea de Apel Constanța — Secția
comercială, maritimă și fluvială, contencios administrativ și
fiscal a sesizat Curtea Constituțională pentru soluționarea
excepției de neconstituționalitate a dispozițiilor art. 44
alin. (2) și (3) din Ordonanța Guvernului nr. 92/2003 privind
Codul de procedură fiscală, excepție ridicată de Societatea

Comercială ăAnca Irina” — S.A. din Venus — Mangalia într-un
dosar având ca obiect o acțiune în anularea unui act
administrativ fiscal.
Prin Încheierea din 7 iunie 2010, pronunțată în Dosarul
nr. 301/42/2010, Curtea de Apel Ploiești — Secția comercială
și de contencios administrativ și fiscal a sesizat Curtea
Constituțională
cu
soluționarea
excepției
de
neconstituționalitate a dispozițiilor art. 44 alin. (3) din
Ordonanța Guvernului nr. 92/2003 privind Codul de
procedură fiscală, excepție ridicată de Societatea Comercială
ăHermes Trade Operator” — S.R.L. din Buzău într-un dosar
având ca obiect o acțiune în anularea unui act administrativ
fiscal.
În motivarea excepției de neconstituționalitate autorii
acesteia susțin că dispozițiile legale criticate sunt
neconstituționale în măsura în care se interpretează că
modalitatea de comunicare a actului administrativ fiscal
reglementată de art. 44 alin. (2) lit. d) și alin. (3) din Codul de
procedură fiscală este exclusiv alternativă celorlalte modalități
prevăzute de art. 44 alin. (2) lit. a), b) și c), și nu subsecventă
acestora, organul administrativ fiscal având dreptul de a alege
varianta de comunicare în mod discreționar, fără a respecta o
anumită ordine.
Modalitatea de comunicare a actului prin publicitate, astfel
cum este reglementată de art. 44 alin. (3) din Codul de
procedură fiscală, respectiv prin afișarea la ușa organului fiscal
emitent și prin publicarea pe internet a unui anunț cu privire la
emiterea actului pe numele contribuabilului, îngrădește dreptul
acestuia de a se adresa justiției, drept consacrat de art. 21
alin. (1), (2) și (4) din Constituție, întrucât nu oricine are acces
la internet și posibilitatea de a se deplasa la sediul organului
fiscal pentru a vedea dacă s-a publicat sau s-a afișat vreo
decizie emisă împotriva sa.
De asemenea, autorii excepției susțin că prevederile legale
criticate îngrădesc accesul liber la justiție și dreptul la apărare,
deoarece modalitatea de comunicare, astfel cum este prevăzută
de norma legală criticată, nu este de natură să conducă la o
cunoaștere efectivă de către contribuabil a conținutului actului
administrativ fiscal.
Curtea de Apel Constanța – Secția comercială, maritimă
și fluvială, contencios administrativ și fiscal și Curtea de
Apel Ploiești — Secția comercială și de contencios
administrativ și fiscal apreciază că excepția de
neconstituționalitate este neîntemeiată, întrucât procedura de
comunicare a actelor administrativ fiscale prin publicitate,
respectiv prin afișare la sediul organului fiscal emitent și pe
pagina de internet a Agenției Naționale de Administrare Fiscală,
este doar una din posibilitățile de aducere la cunoștința
contribuabilului a actului emis în sarcina sa. O astfel de
modalitate de comunicare se realizează atunci când se constată
lipsa de la domiciliu a destinatarului, fiind o modalitate ultimă și
subsidiară de comunicare a actelor întocmite de organele
fiscale, iar prin contestația administrativă fiscală care se
formulează potrivit art. 205 și următoarele din Codul de
procedură fiscală contribuabilul interesat are posibilitatea să își
formuleze toate apărările necesare, astfel că atât accesul liber
la justiție, cât și garantarea dreptului la apărare sunt asigurate.

MONITORUL OFICIAL AL ROMÂNIEI, PARTEA I, Nr. 609/30.VIII.2011
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 44 alin. (2) și (3) din Ordonanța Guvernului
nr. 92/2003 privind Codul de procedură fiscală, republicată în
Monitorul Oficial al României, Partea I, nr. 513 din 31 iulie 2007,
cu modificările și completările ulterioare, texte de lege care au
următorul conținut: ă(2) Actul administrativ fiscal se comunică
după cum urmează:
a) prin prezentarea contribuabilului la sediul organului fiscal
emitent și primirea actului administrativ fiscal de către acesta
sub semnătură, data comunicării fiind data ridicării sub
semnătură a actului;
b) prin remiterea, sub semnătură, a actului administrativ
fiscal de către persoanele împuternicite ale organului fiscal,
potrivit legii, data comunicării fiind data remiterii sub semnătură
a actului;
c) prin poștă, la domiciliul fiscal al contribuabilului, cu
scrisoare recomandată cu confirmare de primire, precum și prin
alte mijloace, cum sunt fax, e-mail, dacă se asigură transmiterea
textului actului administrativ fiscal și confirmarea primirii
acestuia;
d) prin publicitate.
(3) Comunicarea prin publicitate se face prin afișarea,
concomitent, la sediul organului fiscal emitent și pe pagina de
internet a Agenției Naționale de Administrare Fiscală, a unui
anunț în care se menționează că a fost emis actul administrativ
fiscal pe numele contribuabilului. În cazul actelor administrative
emise de organele fiscale prevăzute la art. 35, afișarea se face,
concomitent, la sediul acestora și pe pagina de internet a
autorității administrației publice locale respective. În lipsa paginii
de internet proprii, publicitatea se face pe pagina de internet a
consiliului județean. În toate cazurile, actul administrativ fiscal
se consideră comunicat în termen de 15 zile de la data afișării
anunțului.”
În opinia autorilor excepției de neconstituționalitate,
prevederile legale criticate contravin dispozițiilor constituționale
cuprinse în art. 11 alin. (2) și (3) — Dreptul internațional și
dreptul intern, art. 16 — Egalitatea în drepturi, art. 20 —
Tratatele internaționale privind drepturile omului, art. 21 —
Accesul liber la justiție, art. 24 — Dreptul la apărare, art. 31
alin. (2) — Dreptul la informație și în art. 52 alin. (1) — Dreptul
persoanei vătămate de o autoritate publică.
De asemenea, sunt considerate a fi încălcate și prevederile
art. 6 paragraful 1 și art. 13 din Convenția pentru apărarea
drepturilor omului și a libertăților fundamentale, precum și ale
art. 2 pct. 1 și art. 26 din Pactul internațional cu privire la
drepturile civile și politice.
În ceea ce privește critica de neconstituționalitate a
dispozițiilor art. 44 alin. (2) din Ordonanța Guvernului nr. 92/2003
privind Codul de procedură fiscală, Curtea constată că s-a
pronunțat asupra constituționalității acestora, prin raportare la

3

aceleiași prevederi constituționale invocate și în cauza de față,
prin Decizia nr. 193 din 12 februarie 2009, publicată în Monitorul
Oficial al României, Partea I, nr. 160 din 16 martie 2009. Cu acel
prilej Curtea a reținut că actul administrativ fiscal se comunică ăla
domiciliul fiscal al contribuabilului, domiciliu declarat de
contribuabilul persoană fizică sau juridică străină la înregistrarea
ca plătitor de taxe și impozite, sau există posibilitatea de a se
face și la adresa unde acesta locuiește în mod efectiv. Mai mult,
Curtea observă că, în cazul străinului, această adresă este cea
de reședință, consemnată ca atare în permisul de ședere
eliberat de autoritățile române. În aceste condiții, Curtea
Constituțională nu poate reține nicio contrarietate între textul
criticat și prevederile constituționale și convenționale invocate”.
Referitor la excepția de neconstituționalitate care are ca
obiect dispozițiile art. 44 alin. (3) din Codul de procedură fiscală,
în jurisprudența sa, concretizată prin Decizia nr. 667 din
30 aprilie 2009, publicată în Monitorul Oficial al României,
Partea I, nr. 437 din 26 iunie 2009, și prin Decizia nr. 891 din
6 iulie 2010, publicată în Monitorul Oficial al României, Partea I,
nr. 582 din 17 august 2010, Curtea a reținut, în mod judicios, că
aceste prevederi, care consacră posibilitatea realizării
comunicării prin publicitate, reglementează o modalitate ultimă
și subsidiară de comunicare a actelor administrative fiscale,
folosită doar în cazul în care celelalte modalități de comunicare
nu au putut fi îndeplinite din motive obiective. Curtea a observat
cu acele prilejuri că este apanajul exclusiv al instanțelor
judecătorești constatarea folosirii abuzive a acestui mod de
comunicare a actelor administrative.
Cu toate că puterea de lucru judecat ce însoțește actele
jurisdicționale, deci și deciziile Curții Constituționale, se
atașează nu numai dispozitivului, ci și considerentelor pe care
acesta se sprijină, Curtea a observat că ridicarea ulterioară a
unor excepții de neconstituționalitate pentru motive deja lămurite
în jurisprudența sa tinde la înfrângerea caracterului general
obligatoriu al deciziei Curții Constituționale, care se atașează
inclusiv deciziilor prin care se constată constituționalitatea legilor
sau a ordonanțelor ori a unor dispoziții din acestea. Indiferent
de interpretările ce se pot aduce unui text, atunci când Curtea
Constituțională a hotărât că numai o anumită interpretare este
conformă cu Constituția, menținându-se astfel prezumția de
constituționalitate a textului în această interpretare, atât
instanțele judecătorești, cât și organele administrative trebuie
să se conformeze deciziei Curții și să o aplice ca atare.
Prin urmare, ăpentru a da o forță sporită deciziei și fără a
marca o reconsiderare a jurisprudenței sale”, Curtea, prin
Decizia nr. 536 din 28 aprilie 2011, încă nepublicată la data
pronunțării prezentei decizii, a constatat neconstituționalitatea
oricărei alte interpretări pe care practica administrativă sau
judecătorească ar putea să o atribuie textelor legale criticate față
de cea consacrată în prealabil prin deciziile Curții Constituționale
menționate mai sus. Admițând excepția de neconstituționalitate,
Curtea a constatat că dispozițiile art. 44 alin. (3) din Ordonanța
Guvernului nr. 92/2003 privind Codul de procedură fiscală sunt
neconstituționale în măsura în care se interpretează în sensul că
organul fiscal emitent poate să procedeze la comunicarea
actului administrativ fiscal prin publicitate, cu înlăturarea
nejustificată a ordinii de realizare a modalităților de comunicare
prevăzute la art. 44 alin. (2) lit. a)—d) din aceeași ordonanță.
Față de această situație, devin aplicabile dispozițiile art. 29
alin. (3) și (5) din Legea nr. 47/1992, conform cărora nu pot face
obiectul
excepției
prevederile
constatate
ca
fiind
neconstituționale printr-o decizie anterioară a Curții
Constituționale. Constatând însă că această cauză de
inadmisibilitate a survenit după sesizarea instanței
constituționale, Curtea urmează să respingă excepția de
neconstituționalitate ca devenită inadmisibilă.

4

MONITORUL OFICIAL AL ROMÂNIEI, PARTEA I, Nr. 609/30.VIII.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca neîntemeiată, excepția de neconstituționalitate a dispozițiilor art. 44 alin. (2) din Ordonanța Guvernului
nr. 92/2003 privind Codul de procedură fiscală, excepție ridicată de Societatea Comercială ăAnca Irina” — S.A. din Venus —
Mangalia în Dosarul nr. 3.200/118/2008 al Curții de Apel Constanța — Secția comercială, maritimă și fluvială, contencios
administrativ și fiscal.
2. Respinge, ca devenită inadmisibilă, excepția de neconstituționalitate a dispozițiilor art. 44 alin. (3) din Ordonanța
Guvernului nr. 92/2003 privind Codul de procedură fiscală, excepție ridicată de Societatea Comercială ăAnca Irina” — S.A. din
Venus — Mangalia în Dosarul nr. 3.200/118/2008 al Curții de Apel Constanța — Secția comercială, maritimă și fluvială, contencios
administrativ și fiscal și de Societatea Comercială ăHermes Trade Operator” — S.R.L. din Buzău în Dosarul nr. 301/42/2010 al Curții
de Apel Ploiești — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 16 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu
CURTEA CONSTITUȚIONALĂ

D E C I Z I A Nr. 786
din 16 iunie 2011

referitoare la excepția de neconstituționalitate a prevederilor art. 125 alin. (5) din Legea nr. 31/1990
privind societățile comerciale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 125 alin. (5) din Legea nr. 31/1990 privind
societățile comerciale, excepție ridicată de Societatea
Comercială ăMetabet CF” — S.A. din Pitești în Dosarul
nr. 1.588/1.259/2009 al Curții de Apel Pitești — Secția
comercială și de contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 20 mai 2010, pronunțată în Dosarul
nr. 1.588/1.259/2009, Curtea de Apel Pitești — Secția
comercială și de contencios administrativ și fiscal a sesizat

Curtea Constituțională cu excepția de neconstituționalitate
a prevederilor art. 125 alin. (5) din Legea nr. 31/1990 privind
societățile comerciale. Excepția a fost ridicată de Societatea
Comercială ăMetabet CF” — S.A. din Pitești într-o cauză civilă
având ca obiect soluționarea apelului formulat împotriva unei
sentințe pronunțate de Tribunalul Comercial Argeș privind
anularea hotărârii Adunării generale a acționarilor.
În motivarea excepției de neconstituționalitate autorul
acesteia susține că, ăîn măsura în care prevederile art. 125
alin. (5) din Legea nr. 31/1990 sunt interpretate în sensul că
niciun angajat (funcționar) al unei societăți, indiferent de
atribuțiile de serviciu avute, nu poate vota sau reprezenta un
acționar în A.G.A.”, acestea sunt neconstituționale.
Curtea de Apel Pitești — Secția comercială și de
contencios administrativ și fiscal consideră că excepția de
neconstituționalitate ăeste relevantă și pertinentă, întrucât
interdicția impusă sub sancțiunea nulității absolute oricărui
angajat (funcționar) al societății de a vota sau a reprezenta un
acționar în Adunarea generală a acționarilor încalcă dispozițiile
constituționale invocate în susținerea excepției”.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile legale criticate
sunt constituționale și nu contravin normelor referitoare la
dreptul cetățenilor de a se asocia liber în partide politice, în
sindicate și în alte forme de asociere, nu reprezintă o atingere a
dreptului la muncă ori la alegerea liberă a profesiei și a locului
de muncă și nici o restrângere a exercitării acestor drepturi și, de
asemenea, nu vin în contradicție sub niciun aspect cu normele

MONITORUL OFICIAL AL ROMÂNIEI, PARTEA I, Nr. 609/30.VIII.2011
constituționale ce garantează exercitarea liberei inițiative și
accesul persoanei la o activitate economică.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile legale criticate, raportate la
dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 125 alin. (5) din Legea nr. 31/1990 privind
societățile comerciale, republicată în Monitorul Oficial al
României, Partea I, nr. 1.066 din 17 noiembrie 2004, cu
modificările și completările ulterioare, potrivit cărora: ăMembrii
consiliului de administrație, directorii, respectiv membrii
directoratului și ai consiliului de supraveghere, ori funcționarii
societății nu îi pot reprezenta pe acționari, sub sancțiunea
nulității hotărârii, dacă, fără votul acestora, nu s-ar fi obținut
majoritatea cerută.”
În opinia autorului excepției de neconstituționalitate, textul de
lege criticat contravine dispozițiilor constituționale ale art. 40
privind dreptul de asociere, art. 41 alin. (1) referitoare la
neîngrădirea dreptului la muncă, art. 44 privind dreptul de
proprietate privată și ale art. 45 referitoare la libertatea
economică.
Examinând excepția de neconstituționalitate, Curtea
constată că autorul excepției susține faptul că, limitând
posibilitatea persoanelor prevăzute în textul de lege criticat de a
reprezenta pe acționari, implicit dreptul acestora din urmă de a
fi reprezentați, se aduce atingere drepturilor fundamentale
menționate, care nu pot fi exercitate în plenitudinea lor, pentru
atingerea scopului conferit prin Legea fundamentală.
Față de critica de neconstituționalitate formulată, Curtea
reține că organul de conducere și de decizie al unei societăți
comerciale pe acțiuni este Adunarea generală a acționarilor, în
cadrul căreia acționarii, pe baza votului, exprimă voința
societății, ca rezultat al aplicării principiului majorității în
adoptarea hotărârilor acestui organ. Dacă există acționari care

5

nu sunt de acord cu cele votate în Adunarea generală a
acționarilor, aceștia pot ataca hotărârile pe care le consideră
contrare legii sau actului constitutiv. Art. 125 alin. (1) din Legea
nr. 31/1990, astfel cum a fost modificat și completat prin Legea
nr. 441/2006, recunoaște tuturor acționarilor, indiferent de tipul
societății comerciale pe acțiuni, dreptul de a încredința exercițiul
dreptului de vot. Operațiunea juridică de încredințare a
exercițiului dreptului de vot unui terț se poate realiza prin
intermediul unui contract de mandat, care va îmbrăca forma unui
înscris, denumit împuternicire ori procură. Așa fiind, în deplină
concordanță cu libertatea contractuală, orice acționar poate fi
reprezentat de o altă persoană fizică, acționar sau nu, cu
capacitate de exercițiu deplină, necesară, pe de o parte, pentru
reprezentarea conformă mandatului primit și, pe de altă parte,
pentru că, de cele mai multe ori, votul în Adunarea generală a
acționarilor presupune exprimarea acordului față de unele
propuneri privind acte de dispoziție juridică.
Alin. (5) al art. 125 din același act normativ instituie o
interdicție relativă, cu consecința unei incapacități, limitată la
anumite categorii de persoane și circumstanțiată la anumite
situații, de reprezentare a acționarilor prin alte persoane. Aceste
categorii de persoane sunt membrii consiliului de administrație,
directorii, respectiv membrii directoratului și ai consiliului de
supraveghere, la care se adaugă o categorie socioprofesională,
și anume funcționarii societății.
Curtea reține că interdicția de reprezentare nu operează
decât în situația în care prin votul astfel exprimat s-ar obține
majoritatea cerută de lege sau de actul constitutiv. Prin
instituirea acestei interdicții legiuitorul a urmărit să apere
interesul general al societății, și anume să înlăture posibilitatea
întrunirii frauduloase a cvorumului necesar adoptării hotărârilor.
Reglementarea considerată a fi neconstituțională este menită
să preîntâmpine o eventuală fraudă, care se poate realiza prin
înțelegerea dintre mandanți și membrii consiliului de
administrație, directorii, respectiv membrii directoratului și ai
consiliului de supraveghere, ori funcționarii societății, ca
mandatari.
Așa fiind, Curtea apreciază că legiuitorul a edictat norma
legală criticată ținând cont de imparțialitatea și corectitudinea
care trebuie să garanteze adoptarea hotărârilor acționarilor,
precum și de necesitatea asigurării unei stabilități a acestora.
Ca atare, Curtea constată că nu poate fi reținută încălcarea
normelor constituționale invocate de autorul excepției în
susținerea criticilor sale.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 125 alin. (5) din Legea nr. 31/1990 privind
societățile comerciale, excepție ridicată de Societatea Comercială ăMetabet CF” — S.A. din Pitești în Dosarul nr. 1.588/1.259/2009
al Curții de Apel Pitești — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 16 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

6

MONITORUL OFICIAL AL ROMÂNIEI, PARTEA I, Nr. 609/30.VIII.2011
CURTEA CONSTITUȚIONALĂ

D E C I Z I A Nr. 797
din 16 iunie 2011

referitoare la excepția de neconstituționalitate a dispozițiilor art. 26 alin. 1 lit. a)
din Legea nr. 60/1991 privind organizarea și desfășurarea adunărilor publice
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Cristina Cătălina Turcu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea, în ședința publică din 31 mai 2011, a
reprezentantului Ministerului Public, procuror Antonia
Constantin.
Pe rol se află soluționarea excepției de neconstituționalitate
a prevederilor art. 26 alin. 1 lit. a) din Legea nr. 60/1991 privind
organizarea și desfășurarea adunărilor publice, excepție ridicată
de Marius Marinescu în Dosarul cu nr. 11.613/302/2009 al
Judecătoriei Sectorului 5 București — Secția a II-a civilă.
Dezbaterile au avut loc în ședința publică din data de 31 mai
2011, în prezența autorului excepției Marius Marinescu, a
apărătorului acestuia și a reprezentantului Ministerului Public,
fiind consemnate în încheierea de la acea dată, când Curtea,
având nevoie de timp pentru a delibera, a amânat pronunțarea
pentru data de 16 iunie 2011.
La data de 1 iunie 2011 autorul excepției, prin apărător, a
depus la dosar un înscris intitulat ăconcluzii scrise precizatoare
și completatoare la excepția de neconstituționalitate”, prin care
extinde obiectul acesteia, solicitând Curții să verifice și
constituționalitatea dispozițiilor ăart. 6, art. 7, art. 8, art. 10 pct. a,
art. 12 pct. a din Legea nr. 60/1991”, în raport cu dispozițiile
art. 30 și 39 din Constituție.
C U R T E A,

având în vedere actele și lucrările dosarului, constată
următoarele:
Prin Încheierea din 15 februarie 2010, pronunțată în Dosarul
nr. 11.613/302/2009, Judecătoria Sectorului 5 București —
Secția a II-a civilă a sesizat Curtea Constituțională cu
excepția de neconstituționalitate a prevederilor art. 26
alin. 1 lit. a) din Legea nr. 60/1991 privind organizarea și
desfășurarea adunărilor publice. Excepția a fost ridicată într-o
cauză având ca obiect soluționarea plângerii formulate împotriva
procesului-verbal de constatare și sancționare a contravenției
prevăzute de art. 26 alin. 1 lit. a) din Legea nr. 60/1991.
În motivarea excepției de neconstituționalitate autorul
acesteia arată că prevederile art. 26 alin. 1 lit. a) din Legea
nr. 60/1991 încalcă dispozițiile constituționale ale art. 39 privind
libertatea întrunirilor, deoarece instituie în sarcina celor care
doresc să organizeze adunări publice, mitinguri, demonstrații
sau alte tipuri de întruniri obligația de a le declara anterior, de a
obține autorizație de la comisia de avizare din cadrul Primăriei
Generale a Municipiului București și de a le înregistra la
jandarmerie. Această obligație creează însă un regim
discriminatoriu în funcție de opinia și apartenența politică a
cetățeanului. Astfel, este evident că atunci când se dorește
organizarea unei adunări publice de către un partid sau o
formațiune politică, alta decât acelea din care fac parte primarul
sau cei care reprezintă majoritatea în cadrul Consiliului General
al Municipiului București, cu scopul declarat de a se exprima

protestul față de o hotărâre a acestora din urmă, respectiva
adunare nu va fi avizată.
Judecătoria Sectorului 5 București — Secția a II-a civilă
apreciază că excepția de neconstituționalitate este
neîntemeiată, făcând referire la jurisprudența Curții în materie.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile scrise și orale formulate de
autorul excepției și de apărătorul acestuia, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 26 alin. 1 lit. a) din Legea nr. 60/1991 privind
organizarea și desfășurarea adunărilor publice, republicată în
Monitorul Oficial al României, Partea I, nr. 888 din 29 septembrie
2004, care au următorul conținut: ăConstituie contravenții
următoarele fapte, dacă nu sunt săvârșite în astfel de condiții
încât, potrivit legii penale, să întrunească elementele constitutive
ale unor infracțiuni:
a) organizarea și desfășurarea de adunări publice
nedeclarate, neînregistrate sau interzise;”.
Autorul excepției de neconstituționalitate consideră că
prevederile criticate contravin dispozițiilor constituționale ale
art. 39 privind libertatea întrunirilor.
Examinând excepția de neconstituționalitate, Curtea observă
că s-a mai pronunțat asupra prevederilor legale criticate, sub
aspectul unor critici asemănătoare celor formulate în prezenta
cauză, de exemplu, prin Decizia nr. 1.123 din 16 octombrie
2008, publicată în Monitorul Oficial al României, Partea I, nr. 789
din 25 noiembrie 2008, și prin Decizia nr. 1.351 din 19 octombrie
2010, publicată în Monitorul Oficial al României, Partea I, nr. 817
din 7 decembrie 2010, respingând de fiecare dată excepția.
Curtea a arătat, în esență, că dispozițiile Legii nr. 60/1991,
potrivit cărora desfășurarea adunărilor publice este permisă
doar cu condiția declarării lor prealabile, nu contravin libertății
de întrunire, reglementate de Constituție. S-a invocat cu acele
prilejuri jurisprudența Comisiei și a Curții Europene a Drepturilor
Omului în materie, după cum urmează: Hotărârea din 21 iunie
1988, pronunțată în Cauza Plattform ăÄrzte für das Leben”
împotriva Austriei (paragraful 32 și următoarele), Decizia de
admisibilitate a Comisiei din 10 octombrie 1979, pronunțată în
Cauza Rassemblement jurassien & Unité jurassienne împotriva
Elveției, Hotărârea din 7 octombrie 2008, pronunțată în Cauza
Éva Molnár împotriva Ungariei (paragraful 34 și următoarele),
Hotărârea din 18 decembrie 2007, pronunțată în Cauza Nurettin
Aldemir și alții împotriva Turciei (paragraful 39 și următoarele) și
Hotărârea din 29 noiembrie 2007, pronunțată în Cauza Balçik
și alții împotriva Turciei (paragraful 34 și următoarele). Prin

MONITORUL OFICIAL AL ROMÂNIEI, PARTEA I, Nr. 609/30.VIII.2011
aceste hotărâri s-au reținut, în esență, următoarele: fiecare stat
este în măsură să adopte măsuri rezonabile și adecvate pentru
a asigura desfășurarea pașnică a manifestațiilor licite ale
cetățenilor săi; pentru întrunirile care au loc pe căile publice nu
este exagerată impunerea obligației de a se obține o autorizație
prealabilă, întrucât autoritățile au posibilitatea, în aceste condiții,
să vegheze asupra respectării ordinii publice și să ia măsurile
necesare pentru ca libertatea manifestațiilor să fie pe deplin
asigurată; statele pot să impună restricții legale ale exercițiului
libertății de întrunire, care sunt menite a asigura protecția
drepturilor celorlalți, în special în ceea ce privește prevenirea
dezordinii și menținerea unei ordini în trafic; cerința obținerii unei
notificări prealabile nu afectează esența dreptului la întruniri,
deoarece orice demonstrație în spațiul public poate cauza o
anumită afectare a normalității cotidiene și este important ca
autoritățile să ia măsurile necesare, de exemplu, asigurarea unui
echipaj de prim ajutor la locul desfășurării demonstrației, de
orice natură ar fi aceasta, și faptul că este esențial ca
organizatorii și participanții la orice adunări publice — ca actori
ai procesului democratic — să se conformeze regulilor
democrației, prin respectarea normelor juridice ce
reglementează acest domeniu.
Soluțiile pronunțate cu acele prilejuri și argumentele care au
stat la baza acestora își mențin valabilitatea și în cauza de față,
neintervenind elemente noi care să justifice reconsiderarea
jurisprudenței.

7

În ceea ce privește înscrisul intitulat ăconcluzii scrise
precizatoare
și
completatoare
la
excepția
de
neconstituționalitate” prin care autorul extinde obiectul acesteia,
solicitând Curții să verifice și constituționalitatea dispozițiilor
ăart. 6, art. 7, art. 8, art. 10 pct. a, art. 12 pct. a din Legea
nr. 60/1991”, în raport cu dispozițiile art. 30 și 39 din Constituție,
Curtea reține că nu poate hotărî asupra excepțiilor de
neconstituționalitate ridicate direct în fața sa, întrucât s-ar
încălca prevederile art. 29 alin. (1) din Legea nr. 47/1992 privind
organizarea și funcționarea Curții Constituționale, potrivit cărora
Curtea decide asupra excepțiilor ridicate în fața instanțelor
judecătorești sau de arbitraj comercial, precum și cele ale
alin. (4) din același articol, conform cărora părțile trebuie să își
exprime punctele de vedere în legătură cu excepția de
neconstituționalitate în fața instanței judecătorești, depunând
dovezile și probele pe care le consideră necesare, iar instanța
de judecată este obligată să își exprime opinia cu privire la
excepția de neconstituționalitate ridicată. Așadar, litigiul
constituțional se desfășoară numai în limitele determinate prin
încheierea de sesizare, fără ca acestea să poată fi modificate de
vreuna dintre părți. Numai Curtea Constituțională poate să
extindă obiectul controlului, potrivit art. 31 alin. (2) din Legea
nr. 47/1992, în caz de admitere a excepției, când se va pronunța
și asupra constituționalității altor prevederi din actul atacat, de
care, în mod necesar și evident, nu pot fi disociate prevederile
menționate în sesizare.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 26 alin. 1 lit. a) din Legea nr. 60/1991
privind organizarea și desfășurarea adunărilor publice, excepție ridicată de Marius Marinescu în Dosarul nr. 11.613/302/2009 al
Judecătoriei Sectorului 5 București — Secția a II-a civilă.
Definitivă și general obligatorie.
Pronunțată în ședința publică din data de 16 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Cătălina Turcu
CURTEA CONSTITUȚIONALĂ

D E C I Z I A Nr. 803
din 21 iunie 2011

referitoare la excepția de neconstituționalitate a dispozițiilor art. 98
din Ordonanța Guvernului nr. 21/1992 privind protecția consumatorilor
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Cristina Cătălina Turcu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.

Pe rol se află soluționarea excepției de neconstituționalitate
a dispozițiilor art. 98 din Ordonanța Guvernului nr. 21/1992
privind protecția consumatorilor, excepție ridicată de Societatea
Comercială ăTwety” — S.R.L. din Galați în Dosarul
nr. 61/233/2010 al Judecătoriei Galați.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care apreciază că
excepția de neconstituționalitate este neîntemeiată, întrucât prin
textul de lege criticat s-a urmărit protejarea intereselor
consumatorului, iar prevederile constituționale referitoare la

8

MONITORUL OFICIAL AL ROMÂNIEI, PARTEA I, Nr. 609/30.VIII.2011

libertatea economică trebuie înțelese în corelație cu celelalte
drepturi fundamentale.
C U R T E A,

având în vedere actele și lucrările dosarului, constată
următoarele:
Prin Încheierea din 27 mai 2010, pronunțată în Dosarul
nr. 61/233/2010, Judecătoria Galați a sesizat Curtea
Constituțională cu excepția de neconstituționalitate a
dispozițiilor art. 98 din Ordonanța Guvernului nr. 21/1992
privind protecția consumatorilor. Excepția a fost ridicată de
Societatea Comercială ăTwety” — S.R.L. din Galați într-o cauză
având ca obiect soluționarea plângerii contravenționale
împotriva procesului-verbal de constatare și sancționare a unei
contravenții aplicate ca urmare a încălcării textului de lege
criticat.
În motivarea excepției de neconstituționalitate autorul
acesteia susține că dispozițiile art. 98 din Ordonanța Guvernului
nr. 21/1992 aduc atingere prevederilor art. 45 din Constituție
referitoare la libertatea economică.
Judecătoria Galați apreciază că textul de lege criticat este
constituțional, prin acesta legiuitorul urmărind protejarea
consumatorului
împotriva
eventualelor
abuzuri
ale
comerciantului. Dreptul de acces la o activitate economică nu
este un drept absolut, iar în reglementarea sa legiuitorul a ținut
seama și de interesul consumatorului.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului susține că textul de lege criticat este
constituțional, constituind un mijloc de protecție pentru
consumator împotriva eventualelor abuzuri ale comerciantului.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 98 din Ordonanța Guvernului nr. 21/1992 privind
protecția consumatorilor, republicată în Monitorul Oficial al
României, Partea I, nr. 208 din 28 martie 2007, introdus prin
art. II pct. 9 din Ordonanța de urgență a Guvernului nr. 174/2008
pentru modificarea și completarea unor acte normative privind
protecția consumatorilor, publicată în Monitorul Oficial al
României, Partea I, nr. 795 din 27 noiembrie 2008, care au
următorul conținut: ăContractul de intermediere imobiliară sau
alte eventuale contracte accesorii încheiate între consumator și
agenția imobiliară nu pot conține clauze penale care să oblige
consumatorul care nu își îndeplinește angajamentele
contractuale la plata unei sume mai mari decât onorariul pe care
l-ar fi plătit în cazul încheierii tranzacției.”
Textul de lege criticat aduce atingere prevederilor art. 45 din
Constituție referitor la libertatea economică.
Examinând excepția de neconstituționalitate ridicată, Curtea
observă că autorul excepției menționează doar în mod formal
textul constituțional pretins încălcat, fără a arăta concret în ce
constă eventuala contradicție dintre textul criticat și prevederile
constituționale invocate, încălcând astfel dispozițiile imperative
ale art. 10 alin. (2) din Legea nr. 47/1992, potrivit cărora
ăSesizările trebuie făcute în formă scrisă și motivate”, ceea ce
conduce la inadmisibilitatea excepției.
Simpla enumerare în susținerea excepției a unor prevederi
constituționale pretins încălcate nu este de natură să satisfacă
exigențele art. 10 alin. (2) din Legea nr. 47/1992. De altfel, în
acest sens Curtea s-a mai pronunțat prin numeroase decizii,
dintre care, cu titlu exemplificativ, se rețin: Decizia nr. 727 din
7 mai 2009, publicată în Monitorul Oficial al României, Partea I,
nr. 393 din 10 iunie 2009, și Decizia nr. 1.091 din 8 septembrie
2009, publicată în Monitorul Oficial al României, Partea I, nr. 665
din 6 octombrie 2009.
În consecință, excepția de neconstituționalitate ridicată
urmează să fie respinsă ca inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 98 din Ordonanța Guvernului nr. 21/1992
privind protecția consumatorilor, excepție ridicată de Societatea Comercială ăTwety” — S.R.L. din Galați în Dosarul nr. 61/233/2010
al Judecătoriei Galați.
Definitivă și general obligatorie.
Pronunțată în ședința publică din data de 21 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Cătălina Turcu

MONITORUL OFICIAL AL ROMÂNIEI, PARTEA I, Nr. 609/30.VIII.2011

9

CURTEA CONSTITUȚIONALĂ

D E C I Z I A Nr. 828
din 23 iunie 2011

referitoare la excepția de neconstituționalitate a dispozițiilor art. 96, 97, 102, 103 și 121
din Ordonanța de urgență a Guvernului nr. 195/2002 privind circulația pe drumurile publice
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 96, 97, 102, 103 și 121 din Ordonanța de
urgență a Guvernului nr. 195/2002 privind circulația pe drumurile
publice, excepție ridicată de Ciprian Vasilache în Dosarul
nr. 1.628/333/2009 al Tribunalului Vaslui — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând jurisprudența Curții Constituționale în
materie.
C U R T E A,

având în vedere actele și lucrările dosarului, reține următoarele:
Prin Încheierea din 21 iunie 2010, pronunțată în Dosarul
nr. 1.628/333/2009, Tribunalul Vaslui — Secția civilă a sesizat
Curtea Constituțională cu excepția de neconstituționalitate
a dispozițiilor art. 96, 97, 102, 103 și 121 din Ordonanța de
urgență a Guvernului nr. 195/2002 privind circulația pe
drumurile publice, excepție ridicată de Ciprian Vasilache în
cadrul unei plângeri contravenționale.
În motivarea excepției de neconstituționalitate se susține,
în esență, că instituirea unui regim sancționator contravențional
(indiferent că este vorba de o sancțiune principală sau una
complementară), cu consecința posibilității aplicării, în mod
cumulativ, de sancțiuni constând în puncte de amendă,
suspendarea exercitării dreptului de a conduce, puncte de
penalizare și măsuri tehnico-administrative constituie o
restrângere excesivă a unor drepturi, în situații care nu se
încadrează în cele anume prevăzute în alin. (1) al art. 53 din
Constituție.
Tribunalul Vaslui — Secția civilă apreciază că excepția de
neconstituționalitate este neîntemeiată, arătând că dreptul de a
conduce autovehicule pe drumurile publice nu se numără printre
drepturile și libertățile fundamentale consacrate de Constituție,
astfel încât nu se poate susține încălcarea prevederilor art. 53
din Legea fundamentală.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 195/2002
privind circulația pe drumurile publice, republicată în Monitorul
Oficial al României, Partea I, nr. 670 din 3 august 2006, cu
modificările și completările ulterioare, dispoziții cuprinse în:
art. 96 privind sancțiunile contravenționale complementare,
art. 97 privind cazurile în care polițistul rutier dispune măsuri
tehnico-administrative, art. 102 privind faptele care constituie
contravenții și se sancționează cu amenda prevăzută în clasa
a IV-a de sancțiuni, art. 103 privind cazurile în care se dispune
suspendarea exercitării dreptului de a conduce autovehicule și
art. 121 privind termenul de prescripție a executării sancțiunii
contravenționale complementare.
Prevederile constituționale invocate în motivarea excepției
sunt cele ale art. 53 — Restrângerea exercițiului unor drepturi
sau al unor libertăți.
Examinând excepția de neconstituționalitate, Curtea reține
următoarele:
I. Dispozițiile art. 96 alin. (6) lit. d) din Ordonanța de urgență
a Guvernului nr. 195/2002 au fost constatate ca fiind
neconstituționale prin Decizia nr. 661 din 4 iulie 2007, publicată
în Monitorul Oficial al României, Partea I, nr. 525 din 2 august
2007. Astfel fiind și având în vedere dispozițiile art. 29 alin. (3)
din Legea nr. 47/1992 privind organizarea și funcționarea Curții
Constituționale, potrivit cărora ăNu pot face obiectul excepției
prevederile constatate ca fiind neconstituționale printr-o decizie
anterioară a Curții Constituționale”, în ceea ce privește aceste
dispoziții legale excepția urmează să fie respinsă ca fiind
inadmisibilă.
II. În ceea ce privește dispozițiile art. 96 alin. (1)—(5), alin. (6)
lit. a)—c) și alin. (7)—(8), ale art. 97, 102, 103 și 121 din aceeași
ordonanță de urgență a Guvernului, criticate fie distinct, fie
împreună cu alte texte din același act normativ, în raport cu
aceleași prevederi constituționale, Curtea s-a mai pronunțat în
jurisprudența sa. În acest sens sunt, de exemplu, Decizia
nr. 1.135 din 4 decembrie 2007, publicată în Monitorul Oficial al
României, Partea I, nr. 9 din 7 ianuarie 2008, Decizia nr. 210 din
13 martie 2007, publicată în Monitorul Oficial al României,
Partea I, nr. 267 din 20 aprilie 2007, și Decizia nr. 44 din
27 ianuarie 2005, publicată în Monitorul Oficial al României,
Partea I, nr. 163 din 23 februarie 2005 prin care Curtea a reținut,
în esență, că textele de lege criticate nu restrâng drepturi
constituționale, ci prevăd, în deplin acord cu principiile care
fundamentează statul de drept, sancționarea unor fapte de
încălcare a legii care pun în pericol siguranța circulației rutiere,
în scopul prevăzut încă din primul articol al Ordonanței de
urgență a Guvernului nr. 195/2002, respectiv ăasigurarea
desfășurării fluente și în siguranță a circulației pe drumurile
publice, precum și ocrotirea vieții, integrității corporale și a

10

MONITORUL OFICIAL AL ROMÂNIEI, PARTEA I, Nr. 609/30.VIII.2011

sănătății persoanelor participante la trafic sau aflate în zona
drumului public, protecția drepturilor și intereselor legitime ale
persoanelor respective, a proprietății publice și private, cât și a
mediului”.

Așa

fiind,

reglementarea

unor

sancțiuni

contravenționale pentru încălcarea acestor reguli este deplin
justificată, din perspectiva interesului general ocrotit.
Întrucât nu au intervenit elemente noi, atât soluția pronunțată
de Curte, cât și considerentele care au fundamentat-o își mențin
valabilitatea.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge ca inadmisibilă excepția de neconstituționalitate a dispozițiilor art. 96 alin. (6) lit. d) din Ordonanța de urgență
a Guvernului nr. 195/2002 privind circulația pe drumurile publice, excepție ridicată de Ciprian Vasilache în Dosarul
nr. 1.628/333/2009 al Tribunalului Vaslui — Secția civilă.
II. Respinge ca neîntemeiată excepția de neconstituționalitate a dispozițiilor art. 96 alin. (1)—(5), alin. (6) lit. a)—c),
alin. (7)—(8), art. 97, 102, 103 și 121 din Ordonanța de urgență a Guvernului nr. 195/2002 privind circulația pe drumurile publice,
excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 874
din 28 iunie 2011

referitoare la excepția de neconstituționalitate a dispozițiilor art. 4 din Ordonanța Guvernului
nr. 1/2000 privind organizarea activității și funcționarea instituțiilor de medicină legală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Cristina Cătălina Turcu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 4 din Ordonanța Guvernului nr. 1/2000 privind
organizarea activității și funcționarea instituțiilor de medicină
legală, excepție ridicată de Oana Alexandra Cornea în Dosarul
nr. 719/235/2008 al Judecătoriei Gherla.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care solicită
păstrarea jurisprudenței Curții Constituționale în materie și
respingerea excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 19 mai 2010, pronunțată în Dosarul
nr. 719/235/2008, Judecătoria Gherla a sesizat Curtea

Constituțională cu excepția de neconstituționalitate a
dispozițiilor art. 4 din Ordonanța Guvernului nr. 1/2000
privind organizarea activității și funcționarea instituțiilor de
medicină legală.
Excepția a fost ridicată de Oana Alexandra Cornea într-o
cauză având ca obiect stabilirea paternității și în care s-a
efectuat un raport de expertiză medico-legală — examen
ADN — de către Institutul Național de Medicină Legală ăMina
Minovici”.
În motivarea excepției de neconstituționalitate autorul
arată că textul de lege criticat aduce atingere dispozițiilor art. 6
privind dreptul la un proces echitabil din Convenția pentru
apărarea drepturilor omului și a libertăților fundamentale,
deoarece restrânge cadrul de efectuare a expertizelor medicolegale doar la nivelul Institutului Național de Medicină Legală
ăMina Minovici” din București, fiind exclusă administrarea
acestei probe în alte țări din cadrul Uniunii Europene sau în
cadrul altor laboratoare din țară certificate la standardele
recomandate de Rețeaua Europeană a Institutelor de Științe
Criminalistice. Astfel, dreptul la un proces echitabil include și
dreptul de a fi efectuate contraprobe de către persoane
imparțiale, or, în speță, prima expertiză a fost efectuată la
Institutului Național de Medicină Legală ăMina Minovici,” iar
efectuarea unei noi expertize se va face la același institut. În
această situație, aceiași experți fac atât expertiza, cât și
contraexpertiza, ceea ce este de natură să afecteze
imparțialitatea lor și să afecteze dreptul autorului la un proces
echitabil în ceea ce privește administrarea probelor.

MONITORUL OFICIAL AL ROMÂNIEI, PARTEA I, Nr. 609/30.VIII.2011
Judecătoria Gherla, contrar prevederilor art. 29 alin. (4) din
Legea nr. 47/1992, nu și-a exprimat opinia cu privire la textul de
lege criticat.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că textele de lege criticate
sunt constituționale și arată că, potrivit art. 3 din Ordonanța
Guvernului nr. 1/2000, orice ingerință în activitatea medicolegală este interzisă și că încălcarea prevederilor alin. (1) al
art. 3 atrage răspunderea administrativă, civilă sau penală, după
caz.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
prevederile art. 4 din Ordonanța Guvernului nr. 1/2000 privind
organizarea activității și funcționarea instituțiilor de medicină
legală, republicată în Monitorul Oficial al României, Partea I,
nr. 996 din 10 noiembrie 2005, care au următorul cuprins:
ăInstituțiile de medicină legală sunt singurele unități sanitare care
efectuează, potrivit legii, constatări, expertize, precum și alte
lucrări medico-legale.”
Se susține că textul de lege criticat aduce atingere
dispozițiilor art. 6 privind dreptul la un proces echitabil din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea observă
că prin Decizia nr. 146 din 8 februarie 2011, publicată în
Monitorul Oficial al României, Partea I, nr. 314 din 6 mai 2011,

11

Curtea s-a mai pronunțat asupra unor critici similare celor din
prezenta cauză, observând că dispozițiile criticate prevăd
exclusivitatea instituțiilor de medicină legală de a efectua
constatări, expertize, precum și alte lucrări medico-legale.
Această exclusivitate se justifică prin caracterul strict specializat
al expertizelor, în principal al expertizelor medico-legale.
Curtea a mai reținut că proba cu expertiză nu are caracter
absolut, astfel încât instanța trebuie să aibă în vedere la
soluționarea cauzei întregul material probator administrat.
Întrucât în cauza de față nu au fost aduse elemente noi, de
natură să impună reconsiderarea jurisprudenței Curții
Constituționale în materie, atât soluția, cât și considerentele
acestei decizii își mențin valabilitatea și în prezenta cauză.
Cu acest prilej, Curtea mai observă că legiuitorul a stabilit în
art. 6 din Ordonanța Guvernului nr. 1/2000 că activitatea de
medicină legală este coordonată, sub raport științific și
metodologic, de Ministerul Sănătății și de Consiliul superior de
medicină legală, cu sediul la Institutul Național de Medicină
Legală ăMina Minovici” din București, și că Ministerul Sănătății
asigură controlul și evaluarea activității de medicină legală.
Această reglementare se datorează importanței acordate
activității de medicină legală și necesității ca aceasta să fie
supusă controlului statului prin instituțiile sale.
Cu privire la critica privind încălcarea dreptului la un proces
echitabil, Curtea observă că aceasta este neîntemeiată,
deoarece textul de lege criticat nu aduce atingere acestui
principiu.
Astfel, posibilitatea ca același expert să efectueze
contraexpertiza solicitată a fost avută în vedere de legiuitor
atunci când a statuat prin art. 10 din Ordonanța Guvernului
nr. 1/2000 că ăîn cazurile de incompatibilitate prevăzute de lege
experții medico-legali sunt obligați să depună, în scris, declarație
de abținere. În lipsa acesteia experții medico-legali pot fi
recuzați, potrivit legii”.
Prin urmare, Curtea constată că legiuitorul a pus la dispoziția
părții mijloace procedurale prin care să înlăture, în practică,
posibilitatea încălcării dreptului la un proces echitabil.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 4 din Ordonanța Guvernului nr. 1/2000
privind organizarea activității și funcționarea instituțiilor de medicină legală, excepție ridicată de Oana Alexandra Cornea în Dosarul
nr. 719/235/2008 al Judecătoriei Gherla.
Definitivă și general obligatorie.
Pronunțată în ședința publică din data de 28 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Cătălina Turcu

12

MONITORUL OFICIAL AL ROMÂNIEI, PARTEA I, Nr. 609/30.VIII.2011
CURTEA CONSTITUȚIONALĂ

D E C I Z I A Nr. 887
din 30 iunie 2011

referitoare la excepția de neconstituționalitate a prevederilor art. 8 din Legea fondului funciar
nr. 18/1991, raportate la art. 13 din același act normativ
Augustin Zegrean
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Ingrid Alina Tudora

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 8 din Legea fondului funciar nr. 18/1991,
raportate la art. 13 din același act normativ, excepție ridicată de
Vasile Zisu și Despina Zisu în Dosarul nr. 858/212/2009 al
Tribunalului Constanța — Secția civilă și care formează obiectul
Dosarului Curții Constituționale nr. 3.655D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, deoarece aspectele invocate de autorii acesteia
privesc, de fapt, modalitatea de interpretare și aplicare a legii
de către instanța de judecată.
C U R T E A,

având în vedere actele și lucrările dosarului, constată
următoarele:
Prin Încheierea din 16 aprilie 2010, pronunțată în Dosarul
nr. 858/212/2009, Tribunalul Constanța — Secția civilă a
sesizat Curtea Constituțională cu excepția de
neconstituționalitate a prevederilor art. 8 din Legea fondului
funciar nr. 18/1991, raportate la art. 13 din același act
normativ, excepție ridicată de Vasile Zisu și Despina Zisu într-o
cauză civilă având ca obiect anularea unui act în materia
fondului funciar.
În motivarea excepției de neconstituționalitate autorii
acesteia susțin că prevederile art. 8 din Legea fondului funciar
nr. 18/1991 sunt neconstituționale, prin raportare la art. 13
alin. (2) din același act normativ, care prevăd că, dacă ăterenurile
nu s-au găsit în circuitul civil, moștenitorii sunt socotiți repuși de
drept în termenul de acceptare cu privire la cota ce li se cuvine
din terenurile ce au aparținut autorului lor”. Ca atare, apreciază
că textul de lege criticat, așa cum este redactat și aplicat, încalcă
dispozițiile constituționale ale art. 16, 44, 46 și 53.
Tribunalul Constanța — Secția civilă apreciază că
excepția de neconstituționalitate este neîntemeiată, întrucât pot
beneficia de repunerea în termenul de acceptare a succesiunii
doar moștenitorii care nu au acceptat-o în termenul și condițiile
prevăzute de art. 700 din Codul civil, iar nu și cei care au
renunțat la succesiune în condițiile art. 696 din Codul civil,
deoarece, prin efectul renunțării, moștenitorul este socotit că nu
a fost niciodată moștenitor, iar vocația sa succesorală este
retroactiv desființată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 8 din Legea fondului funciar nr. 18/1991,
raportate la art. 13 din același act normativ, lege republicată în
Monitorul Oficial al României, Partea I, nr. 1 din 5 ianuarie 1998,
cu modificările și completările ulterioare, prevederi care au
următorul conținut:
— Art. 8: ă(1) Stabilirea dreptului de proprietate privată
asupra terenurilor care se găsesc în patrimoniul cooperativelor
agricole de producție se face în condițiile prezentei legi, prin
reconstituirea dreptului de proprietate sau constituirea acestui
drept.
(2) De prevederile legii beneficiază membrii cooperatori care
au adus pământ în cooperativa agricolă de producție sau cărora
li s-a preluat în orice mod teren de către aceasta, precum și, în
condițiile legii civile, moștenitorii acestora, membrii cooperatori
care nu au adus pământ în cooperativă și alte persoane anume
stabilite.
(3) Stabilirea dreptului de proprietate se face, la cerere, prin
eliberarea unui titlu de proprietate în limita unei suprafețe
minime de 0,5 ha pentru fiecare persoană îndreptățită, potrivit
prezentei legi, și de maximum 10 ha de familie, în echivalent
arabil.
(4) Prin familie se înțelege soții și copiii necăsătoriți, dacă
gospodăresc împreună cu părinții lor.”;
— Art. 13: ă(1) Calitatea de moștenitor se stabilește pe baza
certificatului de moștenitor sau a hotărârii judecătorești definitive
ori, în lipsa acestora, prin orice probe din care rezultă
acceptarea moștenirii.
(2) Moștenitorii care nu-și pot dovedi această calitate,
întrucât terenurile nu s-au găsit în circuitul civil, sunt socotiți
repuși de drept în termenul de acceptare cu privire la cota ce li
se cuvine din terenurile ce au aparținut autorului lor. Ei sunt
considerați că au acceptat moștenirea prin cererea pe care o
fac comisiei.
(3) Titlul de proprietate se emite cu privire la suprafața de
teren determinată pe numele tuturor moștenitorilor, urmând ca
ei să procedeze potrivit dreptului comun.”
În opinia autorilor excepției de neconstituționalitate, textele
de lege criticate contravin dispozițiilor constituționale ale art. 16
privind egalitatea în drepturi a cetățenilor, art. 44 privind dreptul
la proprietate privată, art. 46 privind dreptul la moștenire, și celor
ale art. 53 referitoare la restrângerea exercițiului unor drepturi
sau al unor libertăți.
Examinând excepția de neconstituționalitate, Curtea
constată că aspectele invocate de autorii acesteia vizează

MONITORUL OFICIAL AL ROMÂNIEI, PARTEA I, Nr. 609/30.VIII.2011
probleme de interpretare și aplicare a reglementării criticate în
litigiul concret dedus judecății, precum și modificarea textului de
lege considerat a fi neconstituțional, ceea ce excedează
competenței instanței de contencios constituțional.
De altfel, neconstituționalitatea prevederilor art. 8 din Legea
fondului funciar nr. 18/1991 este apreciată prin raportare la
prevederile art. 13 din același act normativ, or, Curtea a statuat
că examinarea constituționalității unui text de lege are în vedere
compatibilitatea acestuia cu dispozițiile constituționale, iar nu

13

compararea prevederilor mai multor legi între ele, astfel încât
critica autorilor excepției nu poate fi primită.
În sfârșit, Curtea observă că reglementarea criticată a mai
făcut obiect al controlului de constituționalitate, în acest sens
fiind, de exemplu, Decizia nr. 876 din 10 iulie 2008, publicată în
Monitorul Oficial al României, Partea I, nr. 577 din 31 iulie 2008,
sau Decizia nr. 1.136 din 15 septembrie 2009, publicată în
Monitorul Oficial al României, Partea I, nr. 712 din 22 octombrie
2009, prin care s-a statuat că art. 8 din Legea fondului funciar
nr. 18/1991 nu contravine Legii fundamentale.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 8 din Legea fondului funciar nr. 18/1991,
raportate la art. 13 din același act normativ, excepție ridicată de Vasile Zisu și Despina Zisu în Dosarul nr. 858/212/2009 al
Tribunalului Constanța — Secția civilă.
Definitivă și general obligatorie.
Pronunțată în ședința publică din data de 30 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 889
din 30 iunie 2011

referitoare la excepția de neconstituționalitate a prevederilor art. 26 alin. (3) din Legea nr. 10/2001
privind regimul juridic al unor imobile preluate în mod abuziv în perioada
6 martie 1945—22 decembrie 1989
Augustin Zegrean
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Ingrid Alina Tudora

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 26 alin. (3) din Legea nr. 10/2001 privind
regimul juridic al unor imobile preluate în mod abuziv în perioada
6 martie 1945—22 decembrie 1989, excepție ridicată de Mircea
Todericiu în Dosarul nr. 48.590/3/2009 al Tribunalului București —
Secția a IV-a civilă și care formează obiectul Dosarului Curții
Constituționale nr. 3.671D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca

inadmisibilă, deoarece aceasta nu este motivată, conform
exigențelor art. 10 alin. (2) din Legea nr. 47/1992.
C U R T E A,

având în vedere actele și lucrările dosarului, constată
următoarele:
Prin Încheierea din 28 iunie 2010, pronunțată în Dosarul
nr. 48.590/3/2009, Tribunalul București — Secția a IV-a civilă
a sesizat Curtea Constituțională cu excepția de
neconstituționalitate a prevederilor art. 26 alin. (3) din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945—22 decembrie
1989, excepție ridicată de Mircea Todericiu într-o cauză civilă
având ca obiect Legea nr. 10/2001.
În motivarea excepției de neconstituționalitate autorul
acesteia susține că prevederile art. 26 alin. (3) din Legea
nr. 10/2001 aduc atingere dreptului de proprietate privată, în
acest sens făcând referire la situația concretă a cauzei deduse
judecății, fără a argumenta în ce constă pretinsa contrarietate a
reglementării criticate cu norma constituțională invocată.
Tribunalul București — Secția a IV-a civilă consideră că
excepția de neconstituționalitate a prevederilor art. 26 alin. (3)

14

MONITORUL OFICIAL AL ROMÂNIEI, PARTEA I, Nr. 609/30.VIII.2011

din Legea nr. 10/2001 este neîntemeiată. În acest sens, arată că
instituirea unui termen înlăuntrul căruia persoana îndreptățită
este obligată să formuleze contestație împotriva modului de
soluționare a notificării nu reprezintă o încălcare a dreptului de
proprietate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 26 alin. (3) din Legea nr. 10/2001 privind regimul
juridic al unor imobile preluate în mod abuziv în perioada
6 martie 1945—22 decembrie 1989, republicată în Monitorul
Oficial al României, Partea I, nr. 798 din 2 septembrie 1995.
Ulterior sesizării Curții Constituționale, prevederile de lege
criticate au fost modificate prin art. XII din Legea nr. 202/2010
privind unele măsuri pentru accelerarea soluționării proceselor,
publicată în Monitorul Oficial al României, Partea I, nr. 714 din
26 octombrie 2010, și prevăd că ăDecizia sau, după caz,
dispoziția motivată de respingere a notificării sau a cererii de
restituire în natură poate fi atacată de persoana care se pretinde
îndreptățită la secția civilă a tribunalului în a cărui circumscripție
se află sediul unității deținătoare sau, după caz, al entității

învestite cu soluționarea notificării, în termen de 30 de zile de la
comunicare. Hotărârea tribunalului este supusă recursului, care
este de competența curții de apel”.
În opinia autorului excepției de neconstituționalitate,
prevederile art. 26 alin. (3) din Legea nr. 10/2001 contravin
dispozițiilor constituționale ale art. 44 alin. (2) referitoare la
garantarea și ocrotirea dreptului de proprietate privată.
Examinând excepția de neconstituționalitate, Curtea reține
că, în concret, criticile autorului excepției vizează fondul cauzei
deduse judecății. Astfel, acesta procedează la o analiză critică
a hotărârilor judecătorești pronunțate în speță, cu înfățișarea pe
larg a ceea ce pretinde a constitui erori de judecată săvârșite
de instanța de judecată sau de alte autorități, considerând că
sorgintea acestor erori nu se află în aplicarea greșită a legii, ci
în caracterul neconstituțional al textului de lege criticat.
Așa fiind, Curtea constată că autorul excepției invocă
probleme ce țin de modul de interpretare și de aplicare a textului
legal criticat, care nu pot constitui motive de neconstituționalitate
și, prin urmare, nu pot fi cenzurate de instanța de contencios
constituțional. Exercitarea controlului asupra activității de
aplicare a normelor legale reprezintă atributul exclusiv al
instanțelor judecătorești, Curtea Constituțională fiind
competentă, potrivit art. 2 alin. (3) teza întâi din Legea
nr. 47/1992, să se pronunțe numai asupra problemelor de drept.
Totodată, Curtea constată că autorul excepției nu motivează
în ce ar consta pretinsa contrarietate a reglementării criticate cu
norma constituțională invocată, astfel încât simpla enumerare
în susținerea excepției a unor norme constituționale pretins
încălcate nu este de natură să satisfacă exigențele art. 10
alin. (2) din Legea nr. 47/1992, prevederi potrivit cărora
ăSesizările trebuie făcute în formă scrisă și motivate”.
În aceste condiții, excepția de neconstituționalitate, așa cum
a fost formulată, urmează a fi respinsă ca inadmisibilă.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 26 alin. (3) din Legea nr. 10/2001 privind
regimul juridic al unor imobile preluate în mod abuziv în perioada 6 martie 1945—22 decembrie 1989, excepție ridicată de Mircea
Todericiu în Dosarul nr. 48.590/3/2009 al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 30 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 609/30.VIII.2011

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind aprobarea listelor și prețurilor de decontare ale medicamentelor care se acordă bolnavilor
în cadrul programelor naționale de sănătate și a metodologiei de calcul al acestora
Văzând Referatul de aprobare al Direcției politica medicamentului nr. R.L. 151/2011
având în vedere:
— prevederile Legii nr. 95/2006 privind reforma în domeniul sănătății, cu modificările și completările ulterioare;
— prevederile Hotărârii Guvernului nr. 720/2008 pentru aprobarea Listei cuprinzând denumirile comune internaționale
corespunzătoare medicamentelor de care beneficiază asigurații, cu sau fără contribuție personală, pe bază de prescripție medicală
în sistemul asigurărilor sociale de sănătate, cu modificările și completările ulterioare,
în temeiul Hotărârii Guvernului nr. 144/2010 privind organizarea și funcționarea Ministerului Sănătății, cu modificările și
completările ulterioare,
ministrul sănătății emite următorul ordin:
Art. 1. — Se aprobă modul de calcul al prețurilor de
decontare a medicamentelor ale căror prețuri sunt prevăzute în
Catalogul național al prețurilor medicamentelor de uz uman
autorizate de punere pe piață în România, acordate bolnavilor
cuprinși în cadrul programelor naționale de sănătate, în condițiile
legii, prevăzută în anexa nr. 1.
Art. 2. — Se aprobă Lista denumirilor comerciale și a
prețurilor de decontare a medicamentelor care se acordă
bolnavilor cuprinși în cadrul programelor naționale de sănătate,
corespunzătoare denumirilor comune internaționale (DCI)
cuprinse în sublista C2 a anexei la Hotărârea Guvernului
nr. 720/2008 pentru aprobarea Listei cuprinzând denumirile
comune internaționale corespunzătoare medicamentelor de
care beneficiază asigurații, cu sau fără contribuție personală, pe
bază de prescripție medicală în sistemul asigurărilor sociale de
sănătate, cu modificările și completările ulterioare, prevăzută în
anexa nr. 2.*)
Art. 3. — Se aprobă Lista și prețurile de decontare ale
medicamentelor derivate din sânge uman sau plasmă umană
care se acordă bolnavilor incluși în programele naționale de
sănătate nominalizate prin hotărâre a Guvernului, în condițiile
legii, prevăzute în anexa nr. 3.*)
Art. 4. — Se aprobă Lista și prețurile de decontare ale
OTC-urilor care se acordă bolnavilor incluși în programele
naționale de sănătate nominalizate prin hotărâre a Guvernului,
în condițiile legii, prevăzute în anexa nr. 4*).

Art. 5. — La data intrării în vigoare a prezentului ordin se
abrogă Ordinul ministrului sănătății nr. 426/2009 privind
aprobarea Listei și prețurilor de decontare ale medicamentelor
care se acordă bolnavilor în cadrul programelor naționale de
sănătate nominalizate prin Hotărârea Guvernului nr. 367/2009
pentru aprobarea programelor naționale de sănătate în anul
2009, publicat în Monitorul Oficial al României, Partea I, nr. 233
din 8 aprilie 2009, cu modificările și completările ulterioare, și
Ordinul ministrului sănătății nr. 1.092/2011 pentru aprobarea
Listei și prețurilor de decontare ale medicamentelor derivate din
sânge uman sau plasmă umană, care se acordă bolnavilor în
cadrul programelor naționale de sănătate, publicat în Monitorul
Oficial al României, Partea I, nr. 469 din 5 iulie 2011.
Art. 6. — Direcțiile de specialitate din cadrul Ministerului
Sănătății, Casa Națională de Asigurări de Sănătate, direcțiile de
sănătate publică județene și a municipiului București, casele de
asigurări de sănătate, operatorii economici importatori și
distribuitori de medicamente, Compania Națională ăUnifarm” —
S.A., furnizorii publici și privați de servicii medicale, precum și
farmaciile cu circuit deschis care derulează programe naționale
de sănătate vor duce la îndeplinire prevederile prezentului ordin.
Art. 7. — Anexele nr. 1—4 fac parte integrantă din prezentul
ordin.
Art. 8. — Prezentul ordin intră în vigoare la data de
1 septembrie 2011.
Art. 9. — Prezentul ordin se publică în Monitorul Oficial al
României, Partea I.

Ministrul sănătății,
Ritli Ladislau
București, 26 august 2011.
Nr. 1.275.

*) Anexele nr. 2—4 se publică în Monitorul Oficial al României, Partea I, nr. 609 bis, care se poate achiziționa de la Centrul pentru relații cu publicul al
Regiei Autonome ăMonitorul Oficial”, București, șos. Panduri nr. 1.

16

MONITORUL OFICIAL AL ROMÂNIEI, PARTEA I, Nr. 609/30.VIII.2011
ANEXA Nr. 1

MODUL DE CALCUL

al prețurilor de decontare a medicamentelor care se acordă bolnavilor
cuprinși în cadrul programelor naționale de sănătate nominalizate prin hotărâre a Guvernului, în condițiile legii
Art. 1. — (1) Pentru medicamentele din sublista C
secțiunea C2 din anexa nr. 1 la Hotărârea Guvernului
nr. 720/2008 pentru aprobarea Listei cuprinzând denumirile
comune internaționale corespunzătoare medicamentelor de
care beneficiază asigurații, cu sau fără contribuție personală, pe
bază de prescripție medicală în sistemul asigurărilor sociale de
sănătate, cu modificările și completările ulterioare, care se
eliberează prin farmacii cu circuit deschis, prețul de decontare
se stabilește prin aplicarea procentului de 120% la prețul cu
amănuntul maximal cu TVA, cel mai mic pe unitate terapeutică

Cristina-Gabriela F. Popescu

pe fiecare denumire comună internațională (DCI), formă
farmaceutică asimilabilă/cale de administrare și concentrație.
(2) Pentru medicamentele prevăzute la alin. (1) al căror preț
cu amănuntul maximal cu TVA, calculat pe unitatea terapeutică,
este mai mic decât prețul de decontare calculat potrivit alin. (1),
prețul cu amănuntul maximal cu TVA devine preț de decontare.
Art. 2. — Pentru medicamentele prevăzute la art. 1 alin. (1)
care se eliberează prin farmaciile cu circuit închis, prețurile de
decontare nu pot depăși prețurile cu ridicata corespunzătoare
prețurilor de decontare prevăzute la art. 1 alin. (1).

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 609/30.VIII.2011 conține 16 pagini.

Prețul: 3,20 lei

&JUYDGY|525702]
ISSN 1453—4495

