Anul 179 (XXIII) — Nr. 807

PARTEA I

LEGI, DECRETE, HOTĂRÂRI ȘI ALTE ACTE

Marți, 15 noiembrie 2011

SUMAR

Nr.
DECIZII ALE CURȚII CONSTITUȚIONALE
Decizia nr. 1.090 din 14 iulie 2011 referitoare la excepția de
neconstituționalitate a dispozițiilor art. 121, art. 124,
art. 125, art. 128 alin. (5), art. 207 alin. (1), art. 209,
art. 215 alin. (1), art. 288 alin. (1), precum și ale
art. 289 alin. (1) și (2) din Legea educației naționale
nr. 1/2011....................................................................
Decizia nr. 1.184 din 15 septembrie 2011 referitoare la
excepția de neconstituționalitate a prevederilor art. 167
alin. 1—4, art. 169 alin. 1 și art. 208 din Codul de
procedură civilă ..........................................................
ORDONANȚE ȘI HOTĂRÂRI
ALE GUVERNULUI ROMÂNIEI
95.
— Ordonanță de urgență privind unele măsuri de
aplicare a Programului național privind sprijinirea
construirii de locuințe proprietate personală, aprobat
prin Ordonanța de urgență a Guvernului nr. 51/2006 ....
1.043. — Hotărâre pentru modificarea anexei la Hotărârea
Guvernului nr. 288/2011 privind aprobarea bugetului

Pagina

Nr.

Pagina
de venituri și cheltuieli pe anul 2011 al Societății
Comerciale ăComplexul Energetic Turceni” — S.A.,
aflată sub autoritatea Ministerului Economiei,
Comerțului și Mediului de Afaceri ..............................

10–14

ACTE ALE CONSILIULUI SUPERIOR
AL MAGISTRATURII

2–7
750.
7–9

— Hotărâre pentru modificarea Regulamentului
privind organizarea și desfășurarea concursului de
promovare a judecătorilor și procurorilor, aprobat prin
Hotărârea Consiliului Superior al Magistraturii
nr. 621/2006 ..............................................................

14–15

ACTE ALE OFICIULUI ROMÂN
PENTRU DREPTURILE DE AUTOR
273.
9–10

— Decizie privind constituirea Comisiei pentru
negocierea Metodologiei privind reproducerea de
opere cinematografice și alte opere audiovizuale și
tabelul de remunerații cuprinzând drepturile
patrimoniale cuvenite autorilor acestora ....................

15

2

MONITORUL OFICIAL AL ROMÂNIEI, PARTEA I, Nr. 807/15.XI.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.090
din 14 iulie 2011

referitoare la excepția de neconstituționalitate a dispozițiilor art. 121, art. 124, art. 125, art. 128
alin. (5), art. 207 alin. (1), art. 209, art. 215 alin. (1), art. 288 alin. (1), precum și ale art. 289 alin. (1)
și (2) din Legea educației naționale nr. 1/2011
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 121, art. 124, art. 125, art. 128 alin. (5),
art. 207 alin. (1), art. 209, art. 215 alin. (1), art. 288 alin. (1),
precum și ale art. 289 alin. (1) și (2) din Legea educației
naționale nr. 1/2011, excepție ridicată direct de Avocatul
Poporului.
La apelul nominal se constată lipsa părții, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care, invocând
jurisprudența în materie a Curții, respectiv Decizia nr. 2 din
4 ianuarie 2011, pune concluzii de respingere ca neîntemeiată
a acesteia.
C U R T E A,
având în vedere actele și lucrările dosarului, reține următoarele:
Prin Adresa nr. 4.064 din 7 iunie 2001, înregistrată la Curtea
Constituțională cu nr. 3.338 din 7 iunie 2011, trimisă Curții
Constituționale în temeiul prevederilor art. 146 lit. d) teza finală
din Constituție, Avocatul Poporului a sesizat Curtea
Constituțională cu excepția de neconstituționalitate a
dispozițiilor art. 121, art. 124, art. 125, art. 128 alin. (5),
art. 207 alin. (1), art. 209, art. 215 alin. (1), art. 288 alin. (1),
precum și ale art. 289 alin. (1) și (2) din Legea educației
naționale nr. 1/2011.
În motivarea excepției de neconstituționalitate autorul
acesteia susține că, deși Constituția nu definește expressis
verbis autonomia universitară, totuși Legea fundamentală
consacră unele diferențieri între cele 3 forme de învățământ: de
stat, particular și confesional. În acest context, autonomia
universitară dobândește caractere specifice fiecăreia dintre
aceste forme de învățământ. Având în vedere economia
dispozițiilor constituționale, trebuie ca regulile privind
organizarea și funcționarea instituțiilor de învățământ să se
circumscrie regimului juridic al proprietății publice sau private și
totodată să permită exercitarea neîngrădită a liberei inițiative.
Prevederile legale criticate nu stabilesc această nuanțare
care este determinată de sensul dispozițiilor constituționale, ele
reglementând în același mod învățământul de stat și cel
particular. Aceste prevederi contravin, astfel, principiului

constituțional al autonomiei universitare, deformându-i înțelesul
și conținutul și deturnându-i scopul.
Astfel, soluțiile prevăzute de dispozițiile art. 121 și ale
art. 128 alin. (5) din Legea nr. 1/2011 subordonează instituțiile
de învățământ superior puterii discreționare a unei autorități
executive. Este adevărat că imperativul asigurării calității
procesului de învățământ face necesară supravegherea modului
de implementare a programelor naționale de către fiecare
unitate de învățământ, dar, în învățământul superior particular,
o asemenea competență nu trebuie să revină unei autorități
executive, ci unui organism autonom care să prezinte garanții
de neutralitate și obiectivitate.
În plus, în lipsa unor criterii obiective de control și apreciere
a modului în care se exercită autonomia universitară, misiunea
asumată de Ministerul Educației, Cercetării, Tineretului și
Sportului ar putea degenera în abuz, iar controlul exercitat poate
limita discreționar autonomia universitară, sub amenințarea unor
sancțiuni.
De asemenea, condiționarea adoptării Cartei universitare de
obținerea rezoluției pozitive a Ministerului Educației, Cercetării,
Tineretului și Sportului poate genera extinderea controlului de
legalitate și asupra oportunității organizării și funcționării
instituțiilor de învățământ particular.
Totodată, dispozițiile art. 125 alin. (1) lit. a) din Legea
nr. 1/2011, potrivit cărora Ministerul Educației, Cercetării,
Tineretului și Sportului poate revoca din funcție rectorul unei
universități, cele ale art. 207 alin. (1) care enumeră limitativ
structurile de conducere în instituțiile de învățământ superior de
stat și particulare, precum și prevederile art. 209 din lege, prin
care sunt stabilite limitativ cele două modalități de desemnare a
rectorului, restricționează posibilitatea instituțiilor de învățământ
de a-și adapta structurile ori funcțiile de conducere în raport cu
specificul lor și cu cerințele reale de funcționare.
Principiul autonomiei universitare este încălcat și prin
dispozițiile art. 288 alin. (1) din lege, conform cărora activitățile
didactice care excedează o normă didactică sunt remunerate în
regim de plată cu ora, limitând însă, pentru personalul titular,
numărul maxim de ore plătite în acest regim la o normă didactică
minimă, indiferent de instituția la care se efectuează. Având în
vedere că instituțiile de învățământ particular se autofinanțează,
acestea trebuie să aibă dreptul de a-și stabili numărul de cadre
didactice necesar, modul de remunerare a acestora, precum și
alte aspecte care privesc gestionarea propriilor resurse umane
și financiare.
Totuși, nu se poate susține că trebuie să existe o egalitate
absolută între învățământul superior particular și învățământul
superior de stat, câtă vreme învățământul superior particular are
la bază proprietatea privată, iar statul nu contribuie cu nimic la
desfășurarea și dezvoltarea acestuia. În aceste condiții, nu se
poate nega învățământului superior particular o marjă de acțiune
mai mare în ceea ce privește organizarea procesului de
învățământ și o mai mare libertate de opțiune în modul de

MONITORUL OFICIAL AL ROMÂNIEI, PARTEA I, Nr. 807/15.XI.2011
administrare a resurselor economico-financiare și a celor
umane; obligațiile pe care statul le poate institui învățământului
superior particular și confesional trebuie să se limiteze la
respectarea opțiunilor și orientărilor strategice naționale ale
învățământului superior.
Prin dispozițiile art. 215 alin. (1) din Legea nr. 1/2011 se
prevede că, după împlinirea vârstei de pensionare, ocuparea
oricărei funcții de conducere în universitățile de stat, particulare
și confesionale este interzisă, cu excepția mandatelor în
exercițiu la data intrării în vigoare a legii, iar în conformitate cu
prevederile art. 289 alin. (1) și (2) din lege, personalul didactic
și de cercetare se pensionează la împlinirea vârstei de 65 de
ani, fiind interzisă ocuparea oricărei funcții de conducere sau de
administrare, la orice nivel al universității, după pensionare,
ceea ce este de natură să încalce principiul nediscriminării pe
criteriul vârstei. În orice societate civilizată, persoanele care și-au
dovedit în timp valoarea, contribuind hotărâtor la dezvoltarea
învățământului academic și a cercetării științifice, ar trebui să
primească o recunoaștere unanimă din partea autorităților
publice, în special a legiuitorului, care dispune de pârghiile
necesare afirmării drepturilor și, implicit, asigurării unor
standarde înalte de calitate a învățământului universitar.
Dispozițiile art. 215 alin. (1) și ale art. 289 alin. (1) și (2) din
Legea educației naționale nr. 1/2011 contravin atât principiului
autonomiei universitare, cât și prevederilor art. 4, art. 16 și
art. 20 din Constituție și ale art. 21 din Carta drepturilor
fundamentale a Uniunii Europene. Art. 21 din Cartă interzice
discriminarea de orice fel, bazată pe motive precum sexul, rasa,
culoarea, originea etnică sau socială, caracteristicile genetice,
limba, religia sau convingerile, opiniile politice sau de orice altă
natură, apartenența la o minoritate națională, averea, nașterea,
un handicap, vârsta sau orientarea sexuală.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului și Guvernului, pentru a-și
exprima punctele de vedere asupra excepției de
neconstituționalitate.
Președintele Senatului consideră că motivele de
neconstituționalitate menționate în sesizare sunt întemeiate,
prevederile legale criticate încălcând dispozițiile art. 32 alin. (5)
și (6) și ale art. 45 din Constituție.
Astfel, deși Constituția nu definește expres noțiunea de
autonomie universitară — permițând legiuitorului să stabilească
dimensiunile concrete ale acestui principiu constituțional —
totuși, acesta consacră unele diferențieri între cele trei forme de
învățământ: de stat, particular și confesional, regulile privind
organizarea și funcționarea instituțiilor de învățământ trebuind
să se circumscrie regimului juridic al proprietății — publică sau
privată — și, totodată, trebuie să permită exercitarea neîngrădită
a liberei inițiative. Legiuitorul nu a ținut seama de aceste
diferențieri constituționale, cuprinzând totul în sintagma ăsistem
național de învățământ”, exprimare ce nu se regăsește în
Constituție, lucru care este explicabil având în vedere că
această lege a fost adoptată prin angajarea răspunderii
Guvernului, Parlamentului fiindu-i refuzată posibilitatea de a
dezbate și analiza acest proiect de act normativ. Dispozițiile
legale criticate deformează sensul noțiunii de autonomie
universitară, anulându-i înțelesul și conținutul și deturnându-i
scopul.
Președintele Senatului este pe deplin de acord cu
argumentația Avocatului Poporului, reluând criticile expuse de
acesta din urmă în sesizarea sa.

3

Președintele Camerei Deputaților și Guvernul nu au
comunicat punctele lor de vedere asupra excepției de
neconstituționalitate.
Potrivit art. 76 din Legea nr. 47/1992 privind organizarea și
funcționarea Curții Constituționale, republicată, Curtea a solicitat
ministrului educației, cercetării, tineretului și sportului informații
privind unele aspecte ridicate prin excepția de
neconstituționalitate. Acesta a comunicat aceste informații prin
Adresa nr. 4.051 din 14 iulie 2011.
Ministrul educației, cercetării, tineretului și sportului
consideră că dispozițiile legale atacate sunt constituționale.
Astfel, menționând jurisprudența Curții Constituționale în
materie, ministrul educației, cercetării, tineretului și sportului
apreciază că art. 121 din lege nu încalcă autonomia universitară,
Ministerul Educației, Cercetării, Tineretului și Sportului având
doar rolul de a asigura respectarea și punerea în aplicare a
prevederilor legale relevante de către instituțiile de învățământ
superior. Potrivit dispozițiilor legale, Ministerul Educației,
Cercetării, Tineretului și Sportului, în exercitarea atribuțiilor sale,
se sprijină pe organisme din care fac parte membrii comunității
universitare, cadre didactice și de cercetare.
Dispozițiile art. 124, art. 125 alin. (1), art. 207 alin. (1) și
art. 209 din Legea educației naționale nr. 1/2011 sunt în
concordanță cu exercitarea autonomiei universitare. În ceea ce
privește critica normei de la art. 207 alin. (1) prin prisma
încălcării autonomiei universitare, aceasta trebuie coroborată cu
art. 131 din Legea educației naționale nr. 1/2011, deoarece
legiuitorul a urmărit să lase libertate universităților în ceea ce
privește structura acestora, pentru buna desfășurare a
procesului de educație, proces care reprezintă o obligație și un
drept în același timp. Instituția de învățământ superior poate
înființa, pe perioadă determinată și pe proiecte, unități de
cercetare distincte sub raportul bugetului de venituri și cheltuieli,
care au autonomie și statute proprii, aprobate de senatul
universitar. Componentele prevăzute la alin. (1) și (2) ale
art. 131 sunt organizate de fiecare instituție de învățământ
superior, astfel încât instituția să își realizeze misiunea, să
asigure criteriile și standardele de calitate, să gestioneze în mod
eficient activitățile de învățământ, cercetare, producție sau
transfer cognitiv și tehnologic și să asigure sprijinul administrativ
adecvat membrilor comunității universitare. De asemenea,
referitor la art. 209, ministrul educației, cercetării, tineretului și
sportului observă că în ipoteza acestui articol sunt trecute cele
două modalități consacrate de legislația românească pentru
ocuparea unei funcții (numirea într-o funcție ca urmare a unor
alegeri sau ca urmare a susținerii unui concurs). Cele două
modalități nu reprezintă modalități arbitrare, ci expresia
modelelor alternative consacrate la nivel mondial. Tocmai pentru
a lăsa opțiunea, la nivelul comunității academice, s-a organizat
deja, în universități, referendum cu privire la modul de
desemnare a rectorului.
Cu privire la criticile aduse art. 288 alin. (1) din lege, ministrul
educației, cercetării, tineretului și sportului apreciază că
autonomia universitară este un drept atât al universităților de
stat, cât și al universităților particulare. Argumentația autorului
excepției, în sensul că universitățile particulare pot beneficia de
o autonomie universitară ămai extinsă”, încalcă chiar principiul a
cărui respectare o reclamă acesta. Fără a nega fundamentul
economic și patrimonial al universităților particulare și
proprietatea privată a acestora, înființate prin lege fără scop
patrimonial și cu afectațiune specială, acesta nu poate constitui
și fundamentul instituirii unei forme de autonomie diferite față de
cea consacrată de art. 32 alin. (6) din Constituție, așa cum este

4

MONITORUL OFICIAL AL ROMÂNIEI, PARTEA I, Nr. 807/15.XI.2011

autonomia academică. Proprietatea privată, care este la baza
învățământului superior particular, nu poate fi un argument
pentru susținerile autorului excepției, în sensul că, atâta vreme
cât statul nu contribuie la dezvoltarea acestuia, învățământul
particular este îndreptățit să nu se supună legii organice prin
care se reglementează organizarea învățământului la nivel
național. Însă, după opinia ministrului educației, cercetării,
tineretului și sportului, universitățile particulare acreditate fac
parte din sistemul național de învățământ și pot organiza
activități de învățământ numai cu respectarea legii, raportat la
principiul autonomiei universitare.
Prevederile constituționale consacră și garantează o singură
formă de autonomie, și anume cea universitară, indiferent că
este vorba de învățământul superior de stat sau de învățământul
superior particular, autonomie al cărei conținut trebuie să fie
identic în ambele cazuri.
Mai mult, potrivit art. 223 alin. (3) din Legea educației
naționale nr. 1/2011, universitățile particulare beneficiază de
fonduri de la stat, ceea ce este de natură să contrazică
argumentația autorului excepției de neconstituționalitate,
conform căreia soluția legislativă criticată este justificată în cazul
învățământului superior de stat a cărui finanțare este asigurată
de stat.
În ceea ce privește criticile formulate față de art. 215 alin. (1)
și art. 289 alin. (1) și (2) din Legea educației naționale nr. 1/2011,
prin raportare la art. 4, 16 și 20 din Constituția României,
respectiv interzicerea ocupării unor funcții de conducere în
universitățile de stat, particulare și confesionale, după
îndeplinirea vârstei de pensionare, cu excepția mandatelor în
exercițiu la data intrării în vigoare a legii, această măsură nu
este de natură să încalce principiul egalității prevăzut de
Constituție, întrucât criteriul vârstei este o condiție legală
aplicabilă în mod egal tuturor persoanelor aflate în situații
identice, care se încadrează în ipoteza prevăzută de norma
juridică, pentru exercitarea unei profesii.
Prin Legea educației naționale nr. 1/2011 s-a procedat chiar
la o extindere a autonomiei universitare prin acordarea unor
drepturi și responsabilități extinse prin asumarea unei misiuni
clar definite prin Carta universitară privind activitatea însușită ca
instituție ce furnizează servicii de educație și formare, de
cercetare, precum și alte activități în cadrul societății românești,
cu asumarea răspunderii publice. În aceste condiții de
deschidere și de responsabilizare, este evident că universitățile
reprezintă parteneri responsabili ai societății românești în
crearea unor servicii educaționale de formare a cetățenilor
României. Pe cale de consecință, Ministerul Educației,
Cercetării, Tineretului și Sportului, în calitatea sa de autoritate
publică, răspunde de modul în care este respectată legislația
învățământului de către toți furnizorii de servicii de educație.
C U R T E A,
examinând sesizarea Avocatului Poporului, punctul de vedere
al președintelui Senatului, informațiile comunicate de ministrul
educației, cercetării, tineretului și sportului, raportul întocmit de
judecătorul-raportor, concluziile procurorului, dispozițiile de lege
criticate raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 121, art. 124, art. 125, art. 128 alin. (5), art. 207

alin. (1), art. 209, art. 215 alin. (1), art. 288 alin. (1) și ale art. 289
alin. (1) și (2) din Legea educației naționale nr. 1/2011, publicată
în Monitorul Oficial al României, Partea I, nr. 18 din 10 ianuarie
2011, care au următorul conținut:
— Art. 121: ăMinisterul Educației, Cercetării, Tineretului și
Sportului este autoritate publică și este abilitat să urmărească,
să controleze aplicarea și respectarea reglementărilor legale în
domeniul învățământului superior și să aplice, dacă este cazul,
sancțiuni. De asemenea, Ministerul Educației, Cercetării,
Tineretului și Sportului controlează modul în care universitățile
își exercită autonomia universitară, își asumă misiunea generală
și pe cea proprie și își exercită răspunderea publică.”
— Art. 124: ă(1) Răspunderea publică obligă orice instituție
de învățământ superior, de stat sau particulară:
a) să respecte legislația în vigoare, carta proprie și politicile
naționale și europene în domeniul învățământului superior;
b) să aplice și să se supună reglementărilor în vigoare
referitoare la asigurarea și evaluarea calității în învățământul
superior;
c) să respecte politicile de echitate și etică universitară,
cuprinse în Codul de etică și deontologie profesională aprobat
de senatul universitar;
d) să asigure eficiența managerială și eficiența utilizării
resurselor, în cazul universităților de stat, și a cheltuirii fondurilor
din surse publice, conform contractului instituțional;
e) să asigure transparența tuturor deciziilor și activităților
sale, conform legislației în vigoare;
f) să respecte libertatea academică a personalului didactic,
didactic auxiliar și de cercetare, precum și drepturile și libertățile
studenților.
(2) În cazul universităților confesionale, răspunderea publică
se extinde la respectarea statutului și a prevederilor dogmatice
și canonice specifice cultului respectiv.”;
— Art. 125: ă(1) În cazul în care se constată nerespectarea
obligațiilor prevăzute la art. 124, Ministerul Educației, Cercetării,
Tineretului și Sportului sesizează senatul universitar în termen
de 30 de zile de la data constatării. Dacă în termen de 3 luni de
la data sesizării, universitatea continuă să nu respecte obligațiile
prevăzute la art. 124, Ministerul Educației, Cercetării, Tineretului
și Sportului aplică, în termen de maximum 6 luni de la data
sesizării inițiale a senatului universitar, una sau mai multe dintre
următoarele măsuri:
a) revocarea din funcție a rectorului, în baza propunerii
Consiliului de etică și management universitar, cu consultarea
senatului universitar. În termen de maximum 5 zile lucrătoare
de la data revocării din funcție a rectorului, senatul universitar
are obligația să desemneze un prorector care reprezintă
universitatea și care devine ordonator de credite până la
confirmarea unui nou rector de către ministrul educației,
cercetării, tineretului și sportului. În termen de 3 luni de la
revocarea din funcție a rectorului, senatul universitar finalizează
procedurile de desemnare a unui nou rector, cu respectarea
prevederilor legale în vigoare, și trimite spre confirmare
ministrului educației, cercetării, tineretului și sportului numele
noului rector;
b) reduce sau elimină temporar sau definitiv accesul la
finanțările din surse publice, la propunerea Consiliului de etică
și management universitar;
c) propune Guvernului inițierea unui proiect de lege de
reorganizare sau desființare a instituției de învățământ superior
în cauză.
(2) Constatarea încălcării obligațiilor prevăzute la art. 124 se
face de către Consiliul de etică și management universitar,

MONITORUL OFICIAL AL ROMÂNIEI, PARTEA I, Nr. 807/15.XI.2011
format din 11 membri, după cum urmează: 3 reprezentanți
numiți de către Consiliul Național al Rectorilor, 3 reprezentanți ai
Ministerului Educației, Cercetării, Tineretului și Sportului, numiți
de ministrul educației, cercetării, tineretului și sportului, câte un
reprezentant numit de către Agenția Română de Asigurare a
Calității în Învățământul Superior, denumită în continuare
ARACIS, Consiliul Național pentru Finanțarea Învățământului
Superior, denumit în continuare CNFIS, Consiliul Național al
Cercetării Științifice, denumit în continuare CNCS, Consiliul
Național de Atestare a Titlurilor, Diplomelor și Certificatelor
Universitare, denumit în continuare CNATDCU, și un
reprezentant al federațiilor naționale ale studenților.
(3) Orice persoană fizică sau juridică poate sesiza Consiliul
de etică și management universitar în legătură cu nerespectarea
obligațiilor prevăzute la art. 124. În urma primirii unei astfel de
sesizări, Consiliul de etică și management universitar are
obligația de a investiga aspectele sesizate și de a răspunde
sesizării în termenul de 3 luni. Răspunsurile la aceste sesizări
constituie documente publice și se publică pe site-ul web al
Ministerului Educației, Cercetării, Tineretului și Sportului.
(4) Respectarea de către instituțiile de învățământ superior a
obligațiilor prevăzute la art. 124 și a altor obligații legale aferente
răspunderii publice, precum și respectarea de către Consiliul de
etică și management universitar a obligațiilor prevăzute la
alin. (3) constituie un interes legitim public pentru orice persoană
fizică sau juridică română. Nerespectarea acestor obligații poate
fi atacată în contencios administrativ de către orice persoană
fizică sau juridică română, potrivit legii.”;
— Art. 128 alin. (5): ăCarta universitară se adoptă numai
după rezoluția pozitivă a Ministerului Educației, Cercetării,
Tineretului și Sportului privind avizul de legalitate asupra Cartei
universitare. Rezoluția privind avizul de legalitate se emite de
către Ministerul Educației, Cercetării, Tineretului și Sportului în
termen de maximum 30 de zile de la data solicitării instituției de
învățământ superior.”;
— Art. 207 alin. (1): ăStructurile de conducere în instituțiile
de învățământ superior de stat sau particulare sunt:
a) senatul universitar și consiliul de administrație, la nivelul
universității;
b) consiliul facultății;
c) consiliul departamentului.”;
— Art. 209: ă(1) Rectorul universităților de stat și particulare
se desemnează prin una dintre următoarele modalități:
a) pe baza unui concurs public, în baza unei metodologii
aprobate de senatul universitar nou-ales, conformă cu prezenta
lege; sau
b) prin votul universal, direct și secret al tuturor cadrelor
didactice și de cercetare titulare din cadrul universității și al
reprezentanților studenților din senatul universitar și din consiliile
facultăților.
(2) Modalitatea de desemnare a rectorului, dintre cele
prevăzute la alin. (1), se stabilește cu minimum 6 luni înainte de
fiecare desemnare a rectorului, prin votul universal, direct și
secret al tuturor cadrelor didactice și de cercetare titulare din
cadrul universității și al reprezentanților studenților din senatul
universitar și din consiliile facultăților.”;
— Art. 215 alin. (1): ăDupă împlinirea vârstei de pensionare,
ocuparea oricărei funcții de conducere în universitățile de stat,
particulare și confesionale este interzisă, cu excepția mandatelor
în exercițiu la data intrării în vigoare a prezentei legi.”;
— Art. 288 alin. (1): ăActivitățile didactice care excedează o
normă didactică prevăzută la art. 287 sunt remunerate în regim
de plată cu ora. Pentru personalul titular, numărul maxim de ore

5

plătite în regim de plată cu ora, indiferent de instituția la care se
efectuează, nu poate depăși norma didactică minimă.”;
— Art. 289 alin. (1) și (2): ă(1) Personalul didactic și de
cercetare se pensionează la împlinirea vârstei de 65 de ani.
(2) În învățământul superior de stat, particular și confesional
se interzice ocuparea oricărei funcții de conducere sau de
administrare, la orice nivel al universității, după pensionare.
Mandatele celor care dețin funcții de conducere sau de
administrare, la orice nivel al universității, încetează de drept în
cazul persoanelor care au împlinit vârsta de pensionare. Fac
excepție de la aceste reglementări funcțiile de membru al
consiliului de administrație al universităților particulare.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 4 privind unitatea poporului și egalitatea între
cetățeni, art. 16 privind egalitatea în drepturi, art. 20 referitor la
tratatele internaționale privind drepturile omului, art. 32 alin. (5)
și (6) privind formele de învățământ și autonomia universitară,
art. 45 privind libertatea economică, precum și dispozițiilor
art. 21 privind nediscriminarea din Carta drepturilor
fundamentale a Uniunii Europene.
Examinând excepția de neconstituționalitate, Curtea
constată că a mai analizat constituționalitatea dispozițiilor
cuprinse în art. 121, art. 125 alin. (1) lit. a), b) și c), art. 125
alin. (2), art. 128 alin. (5), art. 215 alin. (1) din Legea educației
naționale nr. 1/2011, pronunțându-se și asupra legii în
ansamblu, prin raportare la critici similare, prin Decizia nr. 2 din
4 ianuarie 2011, publicată în Monitorul Oficial al României,
Partea I, nr. 136 din 23 februarie 2011, decizie pronunțată în
cadrul controlului a priori de constituționalitate.
Astfel, Curtea a statuat că exercitarea competenței
Ministerului Educației, Cercetării, Tineretului și Sportului de a
controla modul în care universitățile își exercită autonomia
universitară, de a propune Guvernului inițierea unui proiect de
lege de reorganizare sau desființare a instituției de învățământ
superior în cauză, precum și faptul că documentul de bază al
unei universități — carta universitară — poate fi adoptat numai
după avizul de legalitate pozitiv al Ministerului Educației,
Cercetării, Tineretului și Sportului, iar Guvernul, la propunerea
Ministerului Educației, Cercetării, Tineretului și Sportului, poate
înființa facultăți în cadrul universităților de stat cu consultarea
senatului universitar nu reprezintă altceva decât garanții că
învățământul superior românesc se va baza pe standardele de
calitate definite la nivel național și european. O astfel de
reglementare este absolut necesară în condițiile numărului mare
al universităților de stat și particulare, universități care, nefiind,
deocamdată, consacrate pe plan național sau internațional, nu
sunt în măsură să asigure un învățământ de calitate.
În ceea ce privește revocarea din funcție a rectorului,
aceasta nu se face în mod arbitrar de ministrul educației,
cercetării, tineretului și sportului, ci numai în baza propunerii
Consiliului de etică și management universitar, cu consultarea
senatului universitar. În cadrul acestui consiliu se regăsesc
reprezentanți ai mediului științific și academic, precum și alți
membri avizați cu privire la viața universitară. Aceste elemente
reprezintă garanții suficiente cu privire la procedura eliberării din
funcție a rectorului unei universități.
Din aceleași considerente, nici dispozițiile conform cărora
ministerul de resort reduce sau elimină temporar ori definitiv
accesul la finanțările din surse publice nu încalcă vreo dispoziție
constituțională. O asemenea măsură nu poate surveni decât în
condițiile unei crize financiare sau ale săvârșirii unor abateri
grave de la normele de conduită universitară. De altfel,

6

MONITORUL OFICIAL AL ROMÂNIEI, PARTEA I, Nr. 807/15.XI.2011

majoritatea universităților existente dispun și de surse proprii de
finanțare rezultate, în principal, din taxele percepute studenților
pentru sistemul de învățământ cu taxă. Potrivit art. 119 alin. (3)
din lege: ăInstituțiile de învățământ superior au autonomie în
stabilirea cuantumului taxelor și au obligația să le comunice
tuturor celor interesați, inclusiv pe site-ul universității.”
Cu privire la interzicerea ocupării unor funcții de conducere
în universitățile de stat, particulare și confesionale, după
împlinirea vârstei de pensionare, cu excepția mandatelor în
exercițiu la data intrării în vigoare a legii, Curtea a constatat că
ăo atare măsură nu este de natură să încalce principiul egalității
prevăzut de art. 16 din Constituție. În acest sens, sunt aplicabile
mutatis mutandis considerentele care au stat la baza Deciziei
Curții Constituționale nr. 444 din 26 octombrie 2004, precitată, și
anume că, în speță, criteriul vârstei are ădoar natura unei condiții
legale pentru exercitarea unei profesii, aplicabilă în mod egal
tuturor persoanelor aflate în situații identice, respectiv acelora
care se încadrează în ipoteza prevăzută de norma juridică”. De
asemenea, Curtea a reținut că ădreptul la muncă, alegerea
profesiei, a meseriei sau a ocupației, precum și a locului de
muncă vizează posibilitatea oricărei persoane de a exercita
profesia sau meseria pe care o dorește, în anumite condiții
stabilite de legiuitor, și nu vizează obligația statului de a garanta
accesul tuturor persoanelor la toate profesiile”.
În plus, Curtea mai constată că, în ceea ce privește
învățământul superior, până la atingerea vârstei standard de
pensionare, de 65 de ani, Legea educației naționale nu face
nicio discriminare pe criterii de vârstă, ci — dimpotrivă — ea
înlătură practic criteriul vârstei dintre condițiile de promovare
profesională. Critica în această materie formulată de autorul
excepției vizează însă modificarea legii (în sensul de a nu fi
supuse rigorii legii și cadrele didactice din învățământul particular,
întrucât instituțiile de învățământ particulare se autofinanțează
și, prin urmare, ar trebui să își poată organiza activitatea
independent). Curtea apreciază că o diferențiere pe criterii de
vârstă între cadrele didactice din învățământul universitar de
stat, particular și/sau confesional ar fi neconstituțională, având
în vedere împrejurarea că finalitatea procesului de învățământ
este aceeași, indiferent de forma organizatorică în care acesta
se realizează, și, prin urmare, corpul profesoral trebuie să
îndeplinească aceleași condiții în toate instituțiile de învățământ
superior.
Întrucât nu au intervenit elemente noi, care să justifice
reconsiderarea jurisprudenței amintite, argumentele pe care
aceasta s-a bazat, precum și soluția pronunțată prin decizia
menționată își mențin valabilitatea și în cauza de față.
Curtea mai reține că elementul de noutate față de Decizia
nr. 2 din 4 ianuarie 2011 îl reprezintă critica — relativă tot la
autonomia universitară — în conformitate cu care ar trebui să
existe un regim diferit între cele două forme de învățământ, de
stat și particular, diferențiere datorată formei de proprietate
diferite.
Curtea a statuat însă prin Decizia nr. 731 din 7 mai 2009,
publicată în Monitorul Oficial al României, Partea I, nr. 395 din
11 iunie 2009, și Decizia nr. 732 din 7 mai 2009, publicată în
Monitorul Oficial al României, Partea I, nr. 398 din 11 iunie 2009,
că prevederile constituționale consacră și garantează o singură
formă de autonomie, și anume cea universitară, indiferent că
este vorba de învățământul superior de stat sau de învățământul
superior particular, autonomie al cărei conținut trebuie să fie
identic în ambele cazuri. În aceste condiții și având în vedere
faptul că aceste instituții fac parte din sistemul național de
învățământ, Curtea a constatat că principiul constituțional al

autonomiei universitare trebuie să își găsească reflectarea, în
egală măsură, asupra organizării și funcționării procesului de
învățământ, a statutului cadrelor didactice, a promovării în
funcție a acestora, a normei didactice etc.
Distinct de cele menționate mai sus, Curtea reține faptul că
nu se poate face o diferențiere a regimului juridic aplicabil
învățământului superior în funcție de forma de proprietate.
Calitatea actului de educație din instituțiile de învățământ
superior nu poate fi asigurată decât dacă există o reglementare
unitară. Potrivit dispozițiilor legale care guvernează înființarea
și funcționarea instituțiilor de învățământ superior particulare,
acestea sunt organizate pe principiul non-profit și funcționează
ca entități fără scop lucrativ, cu afectațiune specială, în
conformitate cu criteriile și standardele de evaluare academică
și acreditare prevăzute de lege. Având în vedere că acest
principiu a fost preluat și în Legea educației naționale nr. 1/2011,
în art. 60, nu se poate reține în niciun fel încălcarea dispoziției
constituționale cuprinse în art. 45 privind libertatea economică.
În plus, este de reținut că instituțiile de învățământ superior
de stat, particulare și confesionale — făcând parte toate din
sistemul național de învățământ, care este coordonat de
ministerul de resort — trebuie să se supună unor reguli comune
stabilite prin lege, reguli care prevăd cadrul și limitele autonomiei
universitare a instituțiilor de învățământ, indiferent de forma lor
de organizare, astfel că nu se poate susține cu temei că se
încalcă în vreun fel dispozițiile art. 32 alin. (6) din Constituție.
Curtea mai constată că, potrivit art. 223 alin. (3) din Legea
educației naționale nr. 1/2011, și universitățile particulare
beneficiază de fonduri de la stat, astfel încât nu se poate susține
că soluția legislativă criticată ar fi justificată doar în cazul
învățământului superior de stat a cărui finanțare este asigurată
de stat. Prin urmare, forma de proprietate, publică sau privată,
este irelevantă pentru stabilirea regimului juridic aplicabil
instituțiilor de învățământ superior, sub aspectul procesului de
educație.
Curtea reține că, în aceste condiții, considerentele deciziilor
menționate sunt valabile și în privința art. 124, art. 125 alin. (3)
și (4), art. 207 alin. (1), art. 209 și art. 289 alin. (1) și (2) din
Legea educației naționale nr. 1/2011.
În ceea ce privește critica potrivit căreia autonomia
universitară este încălcată și datorită limitării volumului
activităților didactice remunerate la cel mult două norme, în
cazul universităților particulare (care, în viziunea autorului
excepției de neconstituționalitate, ar trebui să aibă dreptul să își
stabilească liber numărul de cadre didactice și modul de
remunerare al acestora, datorită faptului că se autofinanțează),
Curtea constată că și aceasta este neîntemeiată întrucât, pe de
o parte, universitățile particulare au libertatea stabilirii
cuantumului salariului, iar pe de altă parte, limitarea volumului
activităților didactice care pot fi efectuate, indiferent dacă
acestea sunt remunerate sau nu, este de natură a determina
cadrele didactice să se dedice într-o mai mare măsură cercetării
științifice și activităților didactice, în scopul creșterii calității
actului de educație în instituțiile de învățământ superior.
Dispozițiile art. 288 alin. (1) reflectă preocuparea legiuitorului
pentru asigurarea unor standarde de calitate în învățământul
superior, acesta luând în considerare și numărul de ore
reprezentat de cel mult două norme, pe care pe care îl poate
efectua un cadru didactic universitar.

MONITORUL OFICIAL AL ROMÂNIEI, PARTEA I, Nr. 807/15.XI.2011

7

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
Cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 121, art. 124, art. 125, art. 128 alin. (5),
art. 207 alin. (1), art. 209, art. 215 alin. (1), art. 288 alin. (1), precum și ale art. 289 alin. (1) și (2) din Legea educației naționale
nr. 1/2011, excepție ridicată direct de Avocatul Poporului.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae
CURTEA CONSTITUȚIONALĂ

D E C I Z I A Nr. 1.184
din 15 septembrie 2011

referitoare la excepția de neconstituționalitate a prevederilor art. 167 alin. 1—4, art. 169 alin. 1
și art. 208 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Cristina Cătălina Turcu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 167 alin. 1—4, art. 169 alin. 1 și art. 208 din
Codul de procedură civilă, excepție ridicată de Societatea
Comercială ăAgenția de Detectivi Marinescu” — S.R.L. din
Drobeta-Turnu Severin în Dosarul nr. 10.160/101/2008 al Curții
de Apel Craiova — Secția a II-a civilă și pentru conflicte de
muncă și asigurări sociale, care formează obiectul Dosarului
Curții Constituționale nr. 216D/2011.
La apelul nominal se constată lipsa părților, față de care
procedura de citare a fost legal îndeplinită.
Președintele dispune să se facă apelul și în Dosarul
nr. 240D/2011 având ca obiect excepția de neconstituționalitate
a prevederilor art. 167 alin. 1 din Codul de procedură civilă,
ridicată de Ioan Vasile în Dosarul nr. 596/1.259/2010 al Curții de
Apel Pitești — Secția comercială și de contencios administrativ
și fiscal.
La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere obiectul parțial identic al excepțiilor
de neconstituționalitate ridicate în dosarele sus-menționate, din

oficiu, pune în discuție conexarea Dosarului nr. 240D/2011 la
Dosarul nr. 216D/2011.
Reprezentantul Ministerului Public este de acord cu măsura
conexării.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 240D/2011 la
Dosarul nr. 216D/2011, care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate ca neîntemeiată
arătând că textele de lege criticate se aplică în mod egal tuturor
părților și că reprezintă rezultatul opțiunii legiuitorului, potrivit
art. 126 alin. (2) din Constituție.
C U R T E A,

având în vedere actele și lucrările dosarelor, constată
următoarele:
Prin încheierile din 24 ianuarie 2011 și 21 ianuarie 2011,
pronunțate
în
dosarele
nr.
10.160/101/2008
și
nr. 596/1.259/2010, Curtea de Apel Craiova — Secția a II-a
civilă și pentru conflicte de muncă și asigurări sociale și
Curtea de Apel Pitești — Secția comercială și de contencios
administrativ și fiscal au sesizat Curtea Constituțională cu
excepția de neconstituționalitate a prevederilor art. 167
alin. 1—4, art. 169 alin. 1 și art. 208 din Codul de procedură
civilă. Excepția a fost ridicată de Societatea Comercială
ăAgenția de Detectivi Marinescu” — S.R.L. din Drobeta-Turnu
Severin și de Ioan Vasile în cauze având ca obiect soluționarea
unor cereri de recurs împotriva unor sentințe întemeiate pe
anumite probe administrate ca urmare a aprecierii instanțelor de
judecată.
În motivarea excepției de neconstituționalitate autorii
susțin că prevederile art. 167 alin. 1—4 și art. 169 alin. 1 din

8

MONITORUL OFICIAL AL ROMÂNIEI, PARTEA I, Nr. 807/15.XI.2011

Codul de procedură civilă aduc atingere principiului egalității în
drepturi, accesului liber la justiție și dreptului la un proces
echitabil, deoarece judecătorii pot cenzura probele care se
administrează într-un proces. Astfel, în exercitarea dreptului la
un proces echitabil și a dreptului la apărare, părțile ar trebui să
aibă libertatea de a administra toate probele pe care le
consideră necesare, fără ca instanța să se pronunțe asupra
pertinenței lor atunci când le încuviințează. Pentru a da expresie
principiului disponibilității și dreptului la un proces echitabil,
părțile ar trebui să aibă posibilitatea de a dispune în legătură cu
probele care trebuie administrate în cauză, întrucât lăsarea
administrării probelor la stricta apreciere a instanței limitează
posibilitatea unei apărări efective a acestora. Se arată, de
asemenea, că dispozițiile art. 208 din Codul de procedură civilă
sunt neconstituționale, întrucât, în speță, ăexpertiza s-a realizat
pe probe imaginare, fără citarea părților, instanța de judecată
fiind indusă în eroare” cu privire la citarea părților pentru
termenul la care s-a administrat respectiva probă.
Curtea de Apel Craiova — Secția a II-a civilă și pentru
conflicte de muncă și asigurări sociale apreciază că textele
de lege criticate sunt constituționale, aplicându-se în egală
măsură tuturor părților din proces.
Curtea de Apel Pitești — Secția comercială și de
contencios administrativ și fiscal apreciază că excepția de
neconstituționalitate este neîntemeiată, prin textul de lege
criticat legiuitorul urmărind înlăturarea posibilității ca părțile să
tergiverseze judecarea cauzei.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 167 alin. 1—4, art. 169 alin. 1 și art. 208 din
Codul de procedură civilă, care au următorul cuprins:
— Art. 167 alin. 1—4: ăDovezile se pot încuviința numai dacă
instanța socotește că ele pot să aducă dezlegarea pricinii, afară
de cazul când ar fi primejdie ca ele să se piardă prin întârziere.
Ele vor fi administrate înainte de începerea dezbaterilor
asupra fondului.
Dovada și dovada contrarie vor fi administrate pe cât cu
putință în același timp.
Când dovada cu martori a fost încuviințată în condițiile
art. 138, dovada contrară va fi cerută sub pedeapsa decăderii în
aceeași ședință, dacă amândouă părțile sunt de față.”;

— Art. 169 alin. 1: ăAdministrarea probelor se face în fața
instanței de judecată, dacă legea nu dispune altfel.”;
— Art. 208: ăDacă pentru expertiză este nevoie de o lucrare
la fața locului, ea nu poate fi făcută decât după citarea părților
prin carte poștală recomandată, cu dovada de primire, arătând
zilele și orele când începe și continuă lucrarea. Dovada de
primire va fi alăturată lucrării expertului.
Părțile sunt obligate să dea expertului orice lămuriri în
legătură cu obiectul lucrării.”
Autorii excepției de neconstituționalitate consideră că textele
de lege criticate încalcă prevederile constituționale ale art. 11
privind dreptul internațional și dreptul intern, art. 16 privind
egalitatea în drepturi, art. 20 referitor la tratatele internaționale
privind drepturile omului, art. 21 referitor la accesul liber la
justiție, art. 24 privind dreptul la apărare, precum și prevederile
art. 6 privind dreptul la un proces echitabil din Convenția pentru
apărarea drepturilor omului și a libertăților fundamentale. În plus,
dispozițiile art. 208 din Codul de procedură civilă contravin art. 1
alin. (1)—(4) referitor la statul român și art. 126 alin. (1) privind
competența Înaltei Curți de Casație și Justiție și a celorlalte
instanțe judecătorești stabilite de lege de a realiza justiția din
Legea fundamentală.
Examinând excepția de neconstituționalitate ridicată Curtea
constată următoarele:
1. Dispozițiile art. 167 alin. 1—4 din Codul de procedură civilă
au mai format obiectul controlului de constituționalitate, iar
Curtea prin mai multe decizii, spre exemplu Decizia nr. 590 din
8 noiembrie 2005, publicată în Monitorul Oficial al României,
Partea I, nr. 1.099 din 6 decembrie 2005, a reținut, referitor la
competența recunoscută instanței de a hotărî asupra
admisibilității unei probe, că aceasta este un corolar firesc și
necesar al învestirii sale cu soluționarea cauzei pe care este
ținută să o finalizeze printr-o hotărâre legală și temeinică.
Totodată, Curtea a constatat că dispozițiile art. 167 alin. 1 din
Codul de procedură civilă, departe de a aduce atingere dreptului
la un proces echitabil, în realitate îi dau expresie, constituind o
modalitate eficientă de prevenire și limitare a abuzului de drept
în materie.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile anterior
pronunțate își păstrează valabilitatea și în cauza de față.
Pentru aceleași argumente, Curtea nu poate reține nici
criticile privind neconstituționalitatea dispozițiilor art. 169 alin. 1
din Codul de procedură civilă.
Cu acest prilej, Curtea observă că, potrivit art. 167 alin. 1—4
și art. 169 alin. 1 din Codul de procedură civilă, atât reclamantul,
cât și pârâtul au acces în mod egal și simetric la procedura
administrării dovezilor, fără privilegii sau discriminări, așa încât
nu sunt încălcate nici dispozițiile art. 16 din Constituție.
Curtea constată, de asemenea, că nu poate fi reținută nici
critica autorului excepției referitoare la încălcarea, prin textele
de lege criticate, a art. 6 din Convenția pentru apărarea
drepturilor omului și a libertăților fundamentale, prin prisma
art. 11 și art. 20 din Constituție. Astfel, Curtea Europeană a
Drepturilor Omului a decis în mod constant în jurisprudența sa,
de exemplu prin Hotărârea din 9 iunie 1998, pronunțată în

MONITORUL OFICIAL AL ROMÂNIEI, PARTEA I, Nr. 807/15.XI.2011
Cauza Teixeira de Castro împotriva Portugaliei (paragraful 34)
că admisibilitatea probelor reprezintă o problemă care trebuie
să fie reglementată de dreptul intern, iar aprecierea lor aparține
instanțelor naționale, așa încât Curții îi revine doar rolul de a
examina dacă procedura în cauză, în ansamblul ei, inclusiv în
privința administrării probelor, a avut un caracter echitabil. În
același sens sunt, de exemplu, și Hotărârea din 30 iunie 2009,
pronunțată în Cauza Viorel Burzo împotriva României
(paragraful 137), Hotărârea din 21 aprilie 2011, pronunțată în
Cauza Nechiporuk și Yonkalo împotriva Ucrainei (paragraful
273) și Hotărârea din 1 martie 2011, pronunțată în Cauza Welke
și Białek împotriva Poloniei (paragraful 57).

9

2. Referitor la excepția de neconstituționalitate a dispozițiilor
art. 208 din Codul de procedură civilă, Curtea observă că
nemulțumirile autorului privesc modul de administrare al probei
cu expertiza în fața instanței de fond. Or, Curtea constată că
aceste susțineri nu pot fi reținute, iar excepția urmează să fie
respinsă ca fiind inadmisibilă, deoarece, potrivit dispozițiilor
art. 2 alin. (3) din Legea nr. 47/1992, ăCurtea Constituțională se
pronunță numai asupra constituționalității actelor cu privire la
care a fost sesizată[... ]”, competența de a se pronunța asupra
acestor aspecte revenind în exclusivitate instanței de recurs.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca neîntemeiată, excepția de neconstituționalitate a prevederilor art. 167 alin. 1—4 și art. 169 alin. 1 din
Codul de procedură civilă, excepție ridicată de Societatea Comercială ăAgenția de Detectivi Marinescu” — S.R.L. din Drobeta
Turnu-Severin în Dosarul nr. 10.160/101/2008 al Curții de Apel Craiova — Secția a II-a civilă și pentru conflicte de muncă și
asigurări sociale și de Ioan Vasile în Dosarul nr. 596/1.259/2010 al Curții de Apel Pitești — Secția comercială și de contencios
administrativ și fiscal.
2. Respinge, ca inadmisibilă, excepția de neconstituționalitate a prevederilor art. 208 din Codul de procedură civilă, excepție
ridicată de Societatea Comercială ăAgenția de Detectivi Marinescu” — S.R.L. din Drobeta-Turnu Severin în Dosarul
nr. 10.160/101/2008 al Curții de Apel Craiova — Secția a II-a civilă și pentru conflicte de muncă și asigurări sociale.
Definitivă și general obligatorie.
Pronunțată în ședința publică din data de 15 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Cătălina Turcu

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind unele măsuri de aplicare a Programului național privind sprijinirea construirii de locuințe
proprietate personală, aprobat prin Ordonanța de urgență a Guvernului nr. 51/2006
Situația extraordinară prevăzută de art. 115 alin. (4) din Constituția României, republicată, se motivează prin necesitatea
diminuării sumelor acordate de la bugetul de stat, din cauza efectelor negative pe care încă le produce criza economică.
Adoptarea prezentului act normativ la nivel de ordonanță de urgență se impune pentru a degreva bugetul de stat de plata
subvențiilor pentru construcția de locuințe.
Această măsură este necesară pentru că, până în prezent, de la bugetul de stat nu au putut fi decontate subvențiile
solicitate la plată de către consiliile locale pentru locuințele finalizate, conform prevederilor legale.
Amânarea adoptării prezentei ordonanțe de urgență ar avea consecințe negative asupra bugetului Ministerului Dezvoltării
Regionale și Turismului, neexistând suficiente surse de finanțare a Programului național privind sprijinirea construirii de locuințe
proprietate personală, aprobat prin Ordonanța de urgență a Guvernului nr. 51/2006, aprobată cu modificări prin Legea nr. 12/2007,
cu modificările și completările ulterioare, la bugetul de stat, în contextul economic actual.
Consecințele negative rezultă din insuficienta alocare a fondurilor de la bugetul de stat în contextul crizei economice
actuale. Această situație conduce la imposibilitatea decontării din bugetul Ministerului Dezvoltării Regionale și Turismului atât a

10

MONITORUL OFICIAL AL ROMÂNIEI, PARTEA I, Nr. 807/15.XI.2011

subvențiilor solicitate de consiliile locale până în prezent, cât și a subvențiilor care se vor solicita la plată, conducând la
neîndeplinirea de către stat a obligațiilor legale pe care le are față de beneficiarii Programului.
În situația în care Programul ar continua să se deruleze, statul va trebui să-și onoreze obligațiile, conform prevederilor
legale, prin neîndeplinirea acestora riscând acțiuni în instanță din partea beneficiarilor Programului care nu își vor primi subvențiile.
Neadoptarea în regim de urgență a acestei ordonanțe ar conduce la imposibilitatea asigurării de la bugetul de stat a
sumelor necesare acordării subvențiilor deja solicitate la plată de către consiliile locale în conformitate cu prevederile Programului.
Având în vedere cele menționate mai sus, se impune aprobarea actului normativ pe calea ordonanței de urgență și
adoptarea acesteia cu celeritate.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Începând cu data intrării în vigoare a prezentei
ordonanțe de urgență, statul nu mai acordă subvenții de la
bugetul de stat prin Programul național privind sprijinirea
construirii de locuințe proprietate personală, aprobat prin
Ordonanța de urgență a Guvernului nr. 51/2006, aprobată cu

modificări prin Legea nr. 12/2007, cu modificările și completările
ulterioare.
Art. 2. — Subvențiile acordate de la bugetul de stat prin
Program se acordă numai pentru cererile de subvenție depuse
de beneficiari și înregistrate la consiliile locale înainte de data
intrării în vigoare a prezentei ordonanțe de urgență.

PRIM-MINISTRU

EMIL BOC
Contrasemnează:
Ministrul dezvoltării regionale și turismului,
Elena Gabriela Udrea
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu
București, 9 noiembrie 2011.
Nr. 95.
GUVERNUL ROMÂNIEI

HOTĂRÂRE
pentru modificarea anexei la Hotărârea Guvernului nr. 288/2011 privind aprobarea bugetului
de venituri și cheltuieli pe anul 2011 al Societății Comerciale ăComplexul Energetic Turceni” —
S.A., aflată sub autoritatea Ministerului Economiei, Comerțului și Mediului de Afaceri
Având în vedere prevederile art. 15 alin. (1) din Ordonanța de urgență a Guvernului nr. 37/2008 privind reglementarea unor
măsuri financiare în domeniul bugetar, aprobată cu modificări prin Legea nr. 275/2008, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Anexa la Hotărârea Guvernului nr. 288/2011
privind aprobarea bugetului de venituri și cheltuieli pe anul 2011
al Societății Comerciale ăComplexul Energetic Turceni” — S.A.,
aflată sub autoritatea Ministerului Economiei, Comerțului și

Mediului de Afaceri, publicată în Monitorul Oficial al României,
Partea I, nr. 234 din 4 aprilie 2011, se modifică și se înlocuiește
cu anexa care face parte integrantă din prezenta hotărâre.

PRIM-MINISTRU

EMIL BOC
Contrasemnează:
p. Ministrul economiei, comerțului și mediului de afaceri,
Constantin Claudiu Stafie,
secretar de stat
p. Ministrul muncii, familiei și protecției sociale,
Nicolae Ivășchescu,
secretar de stat
Ministrul finanțelor publice,
Gheorghe Ialomițianu
București, 19 octombrie 2011.
Nr. 1.043.

11

MONITORUL OFICIAL AL ROMÂNIEI, PARTEA I, Nr. 807/15.XI.2011

ANEXĂ*)
(Anexa la Hotărârea Guvernului nr. 288/2011)

MINISTERUL ECONOMIEI, COMERȚULUI ȘI MEDIULUI DE AFACERI

Societatea Comercială ăComplexul Energetic Turceni” — S.A.
B U G E T U L D E V E N I T U R I Ș I C H E LT U I E L I R E C T I F I C AT

pe anul 2011
mii lei

*) Anexa este reprodusă în facsimil.

12

MONITORUL OFICIAL AL ROMÂNIEI, PARTEA I, Nr. 807/15.XI.2011

MONITORUL OFICIAL AL ROMÂNIEI, PARTEA I, Nr. 807/15.XI.2011

13

14

MONITORUL OFICIAL AL ROMÂNIEI, PARTEA I, Nr. 807/15.XI.2011

A C T E A L E C O N S I L I U L U I S U P E R I O R A L M A G I S T R AT U R I I
CONSILIUL SUPERIOR AL MAGISTRATURII
PLENUL

HOTĂRÂRE
pentru modificarea Regulamentului
privind organizarea și desfășurarea concursului de promovare a judecătorilor și procurorilor,
aprobat prin Hotărârea Consiliului Superior al Magistraturii nr. 621/2006
Având în vedere dispozițiile art. 43—47 și ale art. 106 lit. f) din Legea nr. 303/2004 privind statutul judecătorilor și
procurorilor, republicată, cu modificările și completările ulterioare,
în temeiul prevederilor art. 133 alin. (5) și (7) din Constituția României, republicată, și ale art. 23 alin. (1) din Legea
nr. 317/2004 privind Consiliul Superior al Magistraturii, republicată, cu modificările și completările ulterioare,

MONITORUL OFICIAL AL ROMÂNIEI, PARTEA I, Nr. 807/15.XI.2011

15

Plenul Consiliului Superior al Magistraturii h o t ă r ă ș t e:
Art. I. — Regulamentul privind organizarea și desfășurarea
concursului de promovare a judecătorilor și procurorilor, aprobat
prin Hotărârea Consiliului Superior al Magistraturii nr. 621/2006,
publicată în Monitorul Oficial al României, Partea I, nr. 825 din
6 octombrie 2006, cu modificările și completările ulterioare, se
modifică după cum urmează:
— Articolul 5 va avea următorul cuprins:
ăArt. 5. — (1) Pot participa la concursul de promovare în
funcții de execuție vacante sau pe loc judecătorii și procurorii
care îndeplinesc condițiile de vechime prevăzute la art. 44
alin. (1) lit. a), b) și c) din Legea nr. 303/2004 privind statutul

judecătorilor și procurorilor, republicată, cu modificările și
completările ulterioare, care la ultima evaluare au avut
calificativul «foarte bine» și nu au fost sancționați disciplinar în
ultimii 3 ani.
(2) Persoanele numite în magistratură în condițiile art. 33 din
Legea nr. 303/2004, republicată, cu modificările și completările
ulterioare, nu pot participa la concursul de promovare în funcții
de execuție vacante sau pe loc timp de cel puțin 3 ani de la
numirea în funcție.”
Art. II. — Prezenta hotărâre se publică în Monitorul Oficial al
României, Partea I.

Președintele Consiliului Superior al Magistraturii,
judecător Nicolae Horațius Dumbravă
București, 18 octombrie 2011.
Nr. 750.

ACTE ALE OFICIULUI ROMÂN PENTRU DREPTURILE DE AUTOR
OFICIUL ROMÂN PENTRU DREPTURILE DE AUTOR

DECIZIE
privind constituirea Comisiei pentru negocierea Metodologiei privind reproducerea de opere
cinematografice și alte opere audiovizuale și tabelul de remunerații cuprinzând drepturile
patrimoniale cuvenite autorilor acestora
Având în vedere prevederile art. 1233, art. 131 și art. 138 alin. (1) lit. a) din Legea nr. 8/1996 privind dreptul de autor și
drepturile conexe, cu modificările și completările ulterioare, precum și ale art. 3 alin. (2) lit. a) din Hotărârea Guvernului nr. 401/2006
privind organizarea, funcționarea, structura personalului și dotările necesare îndeplinirii atribuțiilor Oficiului Român pentru Drepturile
de Autor, cu modificările ulterioare,
ținând cont de cererea formulată de către DACIN SARA — Drepturi de Autor în Cinematografie — Audiovizual —
Societatea Autorilor Români din Audiovizual, înregistrată la Oficiul Român pentru Drepturile de Autor cu nr. RG II/INT/13.447 din
1 noiembrie 2011, precum și de Referatul nr. RG II/13.587 din 4 noiembrie 2011 al Direcției registre și gestiune colectivă,
în temeiul prevederilor art. 6 alin. (1) și art. 7 alin. (3) din Hotărârea Guvernului nr. 401/2006, cu modificările ulterioare,
directorul general al Oficiului Român pentru Drepturile de Autor emite următoarea decizie:
Art. 1. — Se constituie Comisia pentru negocierea
Metodologiei privind reproducerea de opere cinematografice și
alte opere audiovizuale și tabelul de remunerații cuprinzând
drepturile patrimoniale cuvenite autorilor acestora, după cum
urmează:
— DACIN SARA — Drepturi de Autor în Cinematografie —
Audiovizual — Societatea Autorilor Români din Audiovizual,
reprezentând organismul de gestiune colectivă din domeniu, pe
de o parte; și
— câte un reprezentant al Societății Comerciale TVR MEDIA —
S.R.L., al Societății Comerciale DAVA DESIGN PROMOTION —
S.R.L., al Societății Comerciale E-MEDIAONE SOLUTION —
S.R.L., reprezentând utilizatorii, pe de altă parte.

Art. 2. — Comisia constituită potrivit art. 1 are obligația să
desfășoare negocierile în conformitate cu dispozițiile art. 1311 și
art. 1312 alin. (1) și (2) din Legea nr. 8/1996 privind dreptul de
autor și drepturile conexe, cu modificările și completările
ulterioare, pe o durată de maximum 30 de zile calendaristice de
la data constituirii.
Art. 3. — Comisia își va stabili programul întâlnirilor, pe care
îl va comunica Oficiului Român pentru Drepturile de Autor.
Art. 4. — Prezenta decizie se publică în Monitorul Oficial al
României, Partea I, în conformitate cu dispozițiile art. 131
alin. (2) din Legea nr. 8/1996, cu modificările și completările
ulterioare, și intră în vigoare la data publicării, fiind postată și pe
site-ul www.orda.ro.

Directorul general al Oficiului Român pentru Drepturile de Autor,
Robert Bucur
București, 7 noiembrie 2011.
Nr. 273.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

144

1.500

140

3.

Monitorul Oficial, Partea a II-a

245

2.250

200

4.

Monitorul Oficial, Partea a III-a

370

430

40

5.

Monitorul Oficial, Partea a IV-a

5.270

1.720

160

6.

Monitorul Oficial, Partea a VI-a

300

1.600

150

7.

Monitorul Oficial, Partea a VII-a

35

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 807/15.XI.2011 conține 16 pagini.

Prețul: 3,20 lei

&JUYDGY|527683]
ISSN 1453—4495

