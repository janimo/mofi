Anul 179 (XXIII) — Nr. 280

PARTEA I

LEGI, DECRETE, HOTĂRÂRI ȘI ALTE ACTE

Joi, 21 aprilie 2011

SUMAR

Nr.

Pagina

Decizia nr. 122 din 1 februarie 2011 referitoare la excepția de
neconstituționalitate a dispozițiilor art. 18 alin. (1)—(4)
și ale art. 34 alin. (7) și (8) din Legea nr. 571/2003
privind Codul fiscal, precum și ale art. 82 alin. (1) și (2)
din Ordonanța Guvernului nr. 92/2003 privind Codul
de procedură fiscală ..................................................
Decizia nr. 123 din 1 februarie 2011 referitoare la excepția de
neconstituționalitate a dispozițiilor art. 21 alin. (3) lit. n)
și alin. (4) lit. t) din Legea nr. 571/2003 privind Codul
fiscal și art. 40 din Ordonanța de urgență a Guvernului
nr. 34/2009 cu privire la rectificarea bugetară pe anul
2009 și reglementarea unor măsuri financiar-fiscale ....
Decizia nr. 151 din 8 februarie 2011 referitoare la excepția de
neconstituționalitate a dispozițiilor art. 4 alin. (1) lit. g)
și art. 45 alin. (7) lit. a) din Legea serviciilor de
transport public local nr. 92/2007 ..............................

Pagina

Decizia nr. 166 din 8 februarie 2011 referitoare la excepția de
neconstituționalitate a dispozițiilor art. 286, 287 și 288
din Legea nr. 53/2003 — Codul muncii, ale art. 74, 75
și 77 din Legea nr. 168/1999 privind soluționarea
conflictelor de muncă, precum și ale art. 164 din Codul
de procedură civilă ....................................................

DECIZII ALE CURȚII CONSTITUȚIONALE
Decizia nr. 103 din 1 februarie 2011 referitoare la excepția de
neconstituționalitate a dispozițiilor art. 256 alin. (3) din
Legea nr. 571/2003 privind Codul fiscal și ale art. 75
din Hotărârea Guvernului nr. 44/2004 pentru
aprobarea Normelor metodologice de aplicare a Legii
nr. 571/2003 privind Codul fiscal ................................

Nr.

2–3

3–5

5–7

9–10

Decizia nr. 234 din 17 februarie 2011 referitoare la excepția de
neconstituționalitate a dispozițiilor art. 21 din Legea
nr. 108/1999 pentru înființarea și organizarea
Inspecției Muncii ........................................................

11–12

Decizia nr. 271 din 24 februarie 2011 referitoare la excepția de
neconstituționalitate a prevederilor art. 5 alin. (1) teza
întâi din titlul XIII al Legii nr. 247/2005 privind reforma
în domeniile proprietății și justiției, precum și unele
măsuri adiacente ........................................................

12–13

Decizia nr. 284 din 24 februarie 2011 referitoare la excepția de
neconstituționalitate a dispozițiilor art. 30 alin. 4,
art. 62, 63, 66, 78, 87 și 88 din Codul de procedură
penală ........................................................................

13–15

HOTĂRÂRI ALE GUVERNULUI ROMÂNIEI
187.
7–8

— Hotărâre pentru aprobarea Planului de
management al Parcului Natural Bucegi ....................

15

2

MONITORUL OFICIAL AL ROMÂNIEI, PARTEA I, Nr. 280/21.IV.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 103
din 1 februarie 2011

referitoare la excepția de neconstituționalitate a dispozițiilor art. 256 alin. (3) din Legea nr. 571/2003
privind Codul fiscal și ale art. 75 din Hotărârea Guvernului nr. 44/2004
pentru aprobarea Normelor metodologice de aplicare a Legii nr. 571/2003 privind Codul fiscal
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 256 alin. (3) din Legea nr. 571/2003 privind
Codul fiscal și ale art. 75 din Hotărârea Guvernului nr. 44/2004
pentru aprobarea Normelor metodologice de aplicare a Legii
nr. 571/2003 privind Codul fiscal, excepție ridicată de Eugen Anton
și Stella Anton în Dosarul nr. 2.344/98/2009 al Curții de Apel
București — Secția a VIII-a contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care arată că
excepția de neconstituționalitate a dispozițiilor art. 75 din
Hotărârea Guvernului nr. 44/2004 pentru aprobarea Normelor
metodologice de aplicare a Legii nr. 571/2003 privind Codul
fiscal este inadmisibilă, iar cea a dispozițiilor art. 256 alin. (3)
din Legea nr. 571/2003 privind Codul fiscal este neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 25 martie 2010, pronunțată în Dosarul
nr. 2.344/98/2009, Curtea de Apel București — Secția a VIIIa contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 256 alin. (3) din Legea nr. 571/2003 privind
Codul fiscal și ale art. 75 din Hotărârea Guvernului
nr. 44/2004 pentru aprobarea Normelor metodologice de
aplicare a Legii nr. 571/2003 privind Codul fiscal, excepție
ridicată de Eugen Anton și Stella Anton.
În motivarea excepției de neconstituționalitate autorii
acesteia arată că dispozițiile criticate sunt neconstituționale, fiind
contrare principiului egalității în drepturi prevăzut de art. 16
alin. (1) din Constituție, în măsura în care se prevede obligația
plății taxei pe teren doar pentru persoanele care au concesionat
terenuri de la primării, iar nu și de la alte persoane juridice cu
capital de stat.
Curtea de Apel București — Secția a VIII-a contencios
administrativ și fiscal nu și-a exprimat opinia cu privire la
excepția de neconstituționalitate. Prin adresa înregistrată cu
nr. 11.769 din 2 august 2010, Curtea Constituțională a solicitat
instanței de judecată exprimarea opiniei cu privire la excepția
de neconstituționalitate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor

două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 256 alin. (3) din Legea nr. 571/2003 privind Codul
fiscal, publicată în Monitorul Oficial al României, Partea I, nr. 927
din 23 decembrie 2003, cu modificările și completările ulterioare,
și ale art. 75 din Hotărârea Guvernului nr. 44/2004 pentru
aprobarea Normelor metodologice de aplicare a Legii
nr. 571/2003 privind Codul fiscal, publicată în Monitorul Oficial al
României, Partea I, nr. 112 din 6 februarie 2004 cu modificările
și completările ulterioare. Dispozițiile art. 256 alin. (3) din Legea
nr. 571/2003 privind Codul fiscal au următorul cuprins: ăPentru
terenurile proprietate publică sau privată a statului ori a unităților
administrativ-teritoriale, concesionate, închiriate, date în
administrare ori în folosință, se stabilește taxa pe teren care
reprezintă sarcina fiscală a concesionarilor, locatarilor, titularilor
dreptului de administrare sau de folosință, după caz, în condiții
similare impozitului pe teren.”
În susținerea neconstituționalității acestor dispoziții legale
sunt invocate prevederile constituționale ale art. 16 alin. (1)
referitoare la egalitatea în drepturi.
Examinând excepția de neconstituționalitate, Curtea
constată că prin Decizia nr. 299 din 6 aprilie 2006, publicată în
Monitorul Oficial al României, Partea I, nr. 393 din 8 mai 2006,
pronunțându-se asupra constituționalității prevederilor art. 256
alin. (3) din Legea nr. 571/2003 privind Codul fiscal, a statuat că
plata impozitului pe teren în cazul terenurilor proprietate publică
sau privată a statului ori a unităților administrativ-teritoriale
concesionate, închiriate, date în administrare ori în folosință,
după caz, de către concesionari, locatari, titulari ai dreptului de
administrare sau de folosință, după caz, nu este de natură a
încălca prevederile art. 56 alin. (2) din Constituție. Legiuitorul
este liber să stabilească impozite în măsura în care acestea sunt
proporționale, rezonabile și echitabile, condiție îndeplinită în
cazul de față. Aceasta, cu atât mai mult cu cât concesionarea,
închirierea, ca și darea în administrare și în folosință a terenurilor
se fac în general pe termen foarte lung, prin convenții/acte
intervenite între părțile interesate.
De asemenea, prin Decizia nr. 209 din 17 februarie 2009,
publicată în Monitorul Oficial al României, Partea I, nr. 149 din
10 martie 2009, în ceea ce privește invocarea încălcării

MONITORUL OFICIAL AL ROMÂNIEI, PARTEA I, Nr. 280/21.IV.2011
dispozițiilor art. 16 alin. (1) din Constituție, Curtea a reținut că
textul criticat se aplică în mod nediscriminatoriu tuturor
persoanelor care se află în situațiile prevăzute de ipoteza normei
respective. Pe de altă parte, principiul egalității în drepturi înscris
în Constituție privește egalitatea cetățenilor în fața legii și a
autorităților publice, fără a institui egalitatea între cetățeni și
autoritățile publice sau între cetățeni și stat sau unitățile
administrativ-teritoriale, ca persoane juridice de drept public.
Totodată, prin Decizia nr. 159 din 10 noiembrie 1998,
publicată în Monitorul Oficial al României, Partea I, nr. 51 din
4 februarie 1999, Curtea a statuat că exceptarea, prin lege, de
la plata unor impozite și taxe a unor categorii de persoane fizice
ori juridice sau a anumitor activități ori bunuri nu poate să fie
considerată, prin ea însăși, ca neconstituțională. Dimpotrivă,
exceptarea de la impozite și taxe ori stabilirea unor reduceri în

3

această materie reprezintă o practică legislativă curentă, care
corespunde fie necesității de ocrotire a unor subiecte de drept,
fie unor rațiuni economice.
În ceea ce privește excepția de neconstituționalitate a
prevederilor art. 75 din Hotărârea Guvernului nr. 44/2004 pentru
aprobarea Normelor metodologice de aplicare a Legii
nr. 571/2003 privind Codul fiscal, Curtea constată că aceasta
este inadmisibilă, deoarece, potrivit prevederilor art. 146 lit. d)
din Constituție și ale art. 29 alin. (1) din Legea nr. 47/1992,
ăCurtea Constituțională decide asupra excepțiilor [... ] privind
neconstituționalitatea unei legi sau ordonanțe ori a unei dispoziții
dintr-o lege sau dintr-o ordonanță în vigoare”, astfel încât o
hotărâre a Guvernului nu poate forma obiectul controlului de
constituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca neîntemeiată excepția de neconstituționalitate a dispozițiilor art. 256 alin. (3) din Legea nr. 571/2003 privind
Codul fiscal, excepție ridicată de Eugen Anton și Stella Anton în Dosarul nr. 2.344/98/2009 al Curții de Apel București — Secția a
VIII-a contencios administrativ și fiscal.
2. Respinge ca inadmisibilă excepția de neconstituționalitate a dispozițiilor art. 75 din Hotărârea Guvernului nr. 44/2004
pentru aprobarea Normelor metodologice de aplicare a Legii nr. 571/2003 privind Codul fiscal, excepție ridicată de aceiași autori
în același dosar al aceleiași instanțe.
Definitivă și general obligatorie.
Pronunțată în ședința publică din data de 1 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 122
din 1 februarie 2011

referitoare la excepția de neconstituționalitate a dispozițiilor art. 18 alin. (1)—(4) și ale art. 34 alin. (7)
și (8) din Legea nr. 571/2003 privind Codul fiscal, precum și ale art. 82 alin. (1) și (2)
din Ordonanța Guvernului nr. 92/2003 privind Codul de procedură fiscală
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 32 pct. 1 și 5 din Ordonanța de urgență a
Guvernului nr. 34/2009 cu privire la rectificarea bugetară pe anul
2009 și reglementarea unor măsuri financiar-fiscale și ale art. 82

alin. (1) și (2) din Ordonanța Guvernului nr. 92/2003 privind
Codul de procedură fiscală, excepție ridicată de Societatea
Comercială ăPrestserv Discount” — S.R.L. din București în
Dosarul nr. 4.238/303/2010 al Judecătoriei Sectorului 6
București.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care arată că
excepția de neconstituționalitate este neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 2 iunie 2010, pronunțată în Dosarul
nr. 4.238/303/2010, Judecătoria Sectorului 6 București a sesizat
Curtea Constituțională cu excepția de neconstituționalitate

4

MONITORUL OFICIAL AL ROMÂNIEI, PARTEA I, Nr. 280/21.IV.2011

a dispozițiilor art. 32 pct. 1 și 5 din Ordonanța de urgență a
Guvernului nr. 34/2009 cu privire la rectificarea bugetară pe
anul 2009 și reglementarea unor măsuri financiar-fiscale și
ale art. 82 alin. (1) și (2) din Ordonanța Guvernului
nr. 92/2003 privind Codul de procedură fiscală, excepție
ridicată de Societatea Comercială ăPrestserv Discount” — S.R.L.
din București.
În motivarea excepției de neconstituționalitate autoarea
acesteia susține că dispozițiile art. 32 pct. 1 și 5 din Ordonanța
de urgență a Guvernului nr. 34/2009, prin modificările aduse
Codului fiscal, încalcă prevederile art. 44 alin. (4) și (8) și ale
art. 56 alin. (2) din Legea fundamentală. Astfel, dispozițiile
criticate impun o așezare injustă a sarcinilor fiscale, unii
contribuabili fiind nevoiți să plătească un impozit ce echivalează
cu veniturile realizate. În ceea ce privește dispozițiile art. 82
alin. (1) și (2) din Ordonanța Guvernului nr. 92/2003 privind
Codul de procedură fiscală, se arată că impunerea de către
organul fiscal a unei declarații tip ce trebuie completată de către
contribuabil la declararea cuantumului obligației fiscale datorate
este de natură a înfrânge prevederile art. 30 alin. (1) și (2) din
Legea fundamentală.
Judecătoria Sectorului 6 București arată că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului arată că stabilirea obligației de plată a
impozitelor și taxelor locale, precum și scutirea de la plata unor
impozite sau taxe pentru anumite categorii de contribuabili se
întemeiază pe principiul așezării juste a sarcinilor fiscale,
prevăzut de art. 56 alin. (2) din Constituție. Stabilirea impozitelor
datorate bugetului de stat, precum și cuantumul acestora
reprezintă dreptul exclusiv al legiuitorului, în conformitate cu
prevederile art. 139 alin. (1) din Legea fundamentală. Astfel,
legiuitorul, dând expresie politicii fiscale și bugetare adoptate la
un moment dat, are deplina libertate de a stabili impozite și taxe,
cu respectarea principiilor ce trebuie să guverneze politica
fiscală. În ceea ce privește critica de neconstituționalitate a
dispozițiilor art. 82 alin. (1) și (2) din Ordonanța Guvernului
nr. 92/2003 privind Codul de procedură fiscală, în raport cu
prevederile art. 30 alin. (1) și (2) din Legea fundamentală, se
arată că aceasta nu poate fi primită, dispozițiile criticate, prin
care sunt stabilite forma și conținutul declarației fiscale, nefiind
de natură a cenzura în vreun mod libertatea de exprimare a
contribuabilului.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile reprezentantului Ministerului Public, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Prin Încheierea de sesizare din 2 iunie 2010, instanța de
judecată a sesizat Curtea Constituțională cu excepția de
neconstituționalitate a dispozițiilor art. 32 pct. 1 și 5 din
Ordonanța de urgență a Guvernului nr. 34/2009 și art. 82 alin. (1)
și (2) din Ordonanța Guvernului nr. 92/2003 privind Codul de
procedură fiscală. Se observă că art. 32 pct. 1 din Ordonanța

de urgență a Guvernului nr. 34/2009 modifică dispozițiile art. 18
alin. (1)—(4) din Legea nr. 571/2003 privind Codul fiscal, iar art. 32
pct. 5 din aceeași ordonanță de urgență modifică dispozițiile art. 34
alin. (7) și (8) din Legea nr. 571/2003 privind Codul fiscal.
Așa fiind, obiectul excepției de neconstituționalitate îl
constituie dispozițiile art. 18 alin. (1)—(4) și ale art. 34 alin. (7)
și (8) din Legea nr. 571/2003 privind Codul fiscal, publicată în
Monitorul Oficial al României, Partea I, nr. 927 din 23 decembrie
2003, cu modificările și completările ulterioare, și dispozițiile
art. 82 alin. (1) și (2) din Ordonanța Guvernului nr. 92/2003
privind Codul de procedură fiscală, republicată în Monitorul
Oficial al României, Partea I, nr. 513 din 31 iulie 2007, cu
modificările și completările ulterioare.
Ulterior sesizării Curții, în Monitorul Oficial al României,
Partea I, nr. 669 din 30 septembrie 2010, a fost publicată
Ordonanța de urgență a Guvernului nr. 87/2010 pentru
modificarea și completarea Legii nr. 571/2003 privind Codul
fiscal. Potrivit art. II din ordonanța de urgență, aceasta a intrat în
vigoare începând cu data de 1 octombrie 2010. Potrivit art. I
pct. 1 din Ordonanța de urgență a Guvernului nr. 87/2010,
art. 18 alin. (2)—(7) din Legea nr. 571/2003 privind Codul fiscal
se abrogă, iar art. I pct. 3 din aceeași ordonanță de urgență
modifică dispozițiile art. 34 alin. (7) din Legea nr. 571/2003
privind Codul fiscal, preluând soluția legislativă criticată.
Textele criticate au următorul conținut:
— Art. 18 alin. (1) din Legea nr. 571/2003 privind Codul fiscal:
ăContribuabilii care desfășoară activități de natura barurilor
de noapte, cluburilor de noapte, discotecilor, cazinourilor sau
pariurilor sportive, inclusiv persoanele juridice care realizează
aceste venituri în baza unui contract de asociere, și în cazul
cărora impozitul pe profit datorat pentru activitățile prevăzute în
acest articol este mai mic decât 5% din veniturile respective sunt
obligați la plata unui impozit de 5% aplicat acestor venituri
înregistrate.”;
— Art. 18 alin. (2)—(4) este abrogat;
— Art. 34 alin. (7) și (8) din Legea nr. 571/2003 privind Codul
fiscal:
ă(7) Prin excepție de la prevederile alin. (6), contribuabilii
prevăzuți la alin. (1) lit. a) nou-înființați sau care la sfârșitul anului
fiscal precedent înregistrează pierdere fiscală efectuează plăți
anticipate în contul impozitului pe profit la nivelul sumei rezultate
din aplicarea cotei de impozit asupra profitului contabil al
perioadei pentru care se efectuează plata anticipată.
(8) În cazul contribuabililor care în anul precedent au
beneficiat de scutiri de la plata impozitului pe profit, conform
legii, iar în anul pentru care se calculează și se efectuează
plățile anticipate nu mai beneficiază de facilitățile fiscale
respective, impozitul pe profit pentru anul precedent, pe baza
căruia se determină plățile anticipate, este impozitul pe profit
determinat conform declarației privind impozitul pe profit pentru
anul precedent, luându-se în calcul și impozitul pe profit scutit.”;
— Art. 82 alin. (1) și (2) din Ordonanța Guvernului nr. 92/2003
privind Codul de procedură fiscală:
ă(1) Declarația fiscală se întocmește prin completarea unui
formular pus la dispoziție gratuit de organul fiscal.
(2) În declarația fiscală contribuabilul trebuie să calculeze
cuantumul obligației fiscale, dacă acest lucru este prevăzut de
lege.”
În susținerea neconstituționalității acestor dispoziții legale,
autoarea excepției invocă încălcarea prevederilor constituționale
ale art. 30 alin. (1) și (2) referitoare la libertatea de exprimare,
art. 44 alin. (4) și (8) referitoare la dreptul de proprietate privată
și art. 56 alin. (2) referitoare la contribuțiile financiare.
I. În ceea ce privește critica de neconstituționalitate a
dispozițiilor art. 18 alin. (2)—(4) din Legea nr. 571/2003 privind
Codul fiscal, Curtea constată că acestea au fost abrogate prin
Ordonanța de urgență a Guvernului nr. 87/2010, publicată în

MONITORUL OFICIAL AL ROMÂNIEI, PARTEA I, Nr. 280/21.IV.2011
Monitorul Oficial al României, Partea I, nr. 669 din 30 septembrie
2010.
Or, potrivit prevederilor art. 29 alin. (1) din Legea nr. 47/1992,
ăCurtea Constituțională decide asupra excepțiilor ridicate în fața
instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei dispoziții
dintr-o lege sau dintr-o ordonanță în vigoare [...]”. Având în
vedere aceste dispoziții legale, precum și jurisprudența sa
constantă în astfel de situații, Curtea urmează să respingă ca
devenită inadmisibilă excepția de neconstituționalitate a
dispozițiilor art. 18 alin. (2)—(4) din Legea nr. 571/2003 privind
Codul fiscal.
II. În ceea ce privește critica de neconstituționalitate a
dispozițiilor art. 18 alin. (1) și ale art. 34 alin. (7) și (8) din Legea
nr. 571/2003 privind Codul fiscal, Curtea constată că regula
generală în materia impozitelor și taxelor este cuprinsă în
art. 139 alin. (1) din Constituție, potrivit căruia ăImpozitele, taxele
și orice alte venituri ale bugetului de stat și ale bugetului
asigurărilor sociale de stat se stabilesc numai prin lege”. De
asemenea, Curtea reține că, potrivit art. 56 din Constituție,
contribuția cetățenilor la cheltuielile publice constituie o
îndatorire fundamentală a acestora, neputându-se reține, în

5

consecință, că prin stabilirea pe cale legală a unui impozit s-ar
leza dreptul de proprietate al unei persoane.
Din aceste reglementări constituționale rezultă că stabilirea
impozitelor și taxelor datorate bugetului de stat intră în
competența exclusivă a legiuitorului, acesta având dreptul
exclusiv de a stabili cuantumul impozitelor și taxelor și de a opta
pentru acordarea unor exceptări sau scutiri de la aceste obligații
în favoarea anumitor categorii de contribuabili și în anumite
perioade de timp, în funcție de situațiile conjuncturale, dar,
evident, și în raport cu situația economico-financiară a țării în
perioadele respective.
În acest sens este și Decizia nr. 1.286 din 14 octombrie 2010,
publicată în Monitorul Oficial al României, Partea I, nr. 824 din
9 decembrie 2010.
În ceea ce privește critica potrivit căreia dispozițiile art. 82
alin. (1) și (2) din Ordonanța Guvernului nr. 92/2003 privind
Codul de procedură fiscală impun completarea de către
contribuabil a unui formular-tip, Curtea constată că autoritățile
fiscale trebuie să dispună de informații corecte și adecvate în
exercitarea atribuțiilor ce le sunt prevăzute de lege, informații ce
sunt destinate doar acestor autorități, neputându-se susține că
prin declararea anumitor informații se încalcă libertatea de
exprimare a contribuabilului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge ca devenită inadmisibilă excepția de neconstituționalitate a dispozițiilor art. 18 alin. (2)—(4) din Legea
nr. 571/2003 privind Codul fiscal, excepție ridicată de Societatea Comercială ăPrestserv Discount” — S.R.L. din București în Dosarul
nr. 4.238/303/2010 al Judecătoriei Sectorului 6 București.
II. Respinge ca neîntemeiată excepția de neconstituționalitate a dispozițiilor art. 18 alin. (1) și art. 34 alin. (7) și (8) din Legea
nr. 571/2003 privind Codul fiscal și ale art. 82 alin. (1) și (2) din Ordonanța Guvernului nr. 92/2003 privind Codul de procedură fiscală,
excepție ridicată de aceeași autoare în cadrul aceluiași dosar al aceleiași instanțe.
Definitivă și general obligatorie.
Pronunțată în ședința publică din data de 1 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu
CURTEA CONSTITUȚIONALĂ

D E C I Z I A Nr. 123
din 1 februarie 2011

referitoare la excepția de neconstituționalitate a dispozițiilor art. 21 alin. (3) lit. n) și alin. (4) lit. t)
din Legea nr. 571/2003 privind Codul fiscal și art. 40 din Ordonanța de urgență a Guvernului
nr. 34/2009 cu privire la rectificarea bugetară pe anul 2009 și reglementarea
unor măsuri financiar-fiscale
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 32 pct. 2 și 3 și art. 40 din Ordonanța de
urgență a Guvernului nr. 34/2009 cu privire la rectificarea
bugetară pe anul 2009 și reglementarea unor măsuri financiarfiscale, excepție ridicată de Societatea Comercială ăTabu” —
S.R.L. din Drobeta-Turnu Severin în Dosarul nr. 12.917/225/2009
al Judecătoriei Drobeta-Turnu Severin.

6

MONITORUL OFICIAL AL ROMÂNIEI, PARTEA I, Nr. 280/21.IV.2011

La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care arată că
excepția de neconstituționalitate este neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 31 martie 2010, pronunțată în Dosarul
12.917/225/2009, Judecătoria Drobeta-Turnu Severin a
sesizat Curtea Constituțională cu excepția de
neconstituționalitate a dispozițiilor art. 32 pct. 2 și 3 și
art. 40 din Ordonanța de urgență a Guvernului nr. 34/2009
cu privire la rectificarea bugetară pe anul 2009 și
reglementarea unor măsuri financiar-fiscale, excepție
ridicată de Societatea Comercială ăTabu” — S.R.L. din DrobetaTurnu Severin.
În motivarea excepției de neconstituționalitate autoarea
acesteia susține că dispozițiile art. 40 din Ordonanța de urgență
a Guvernului nr. 34/2009, prin modificările aduse Codului fiscal,
sunt neconstituționale, deoarece contravin prevederilor art. 4 din
Legea nr. 571/2003 privind Codul fiscal. Dispozițiile art. 32 pct. 2
și 3 stabilesc obligații fiscale determinate în baza unei situații
anterioare intrării sale în vigoare, ceea ce este de natură a
încălca prevederile art. 15 alin. (2) din Constituție. De
asemenea, sunt încălcate și prevederile art. 139 din Legea
fundamentală, prin aceea că s-a legiferat în domeniul impozitelor
și taxelor printr-o ordonanță de urgență, iar nu printr-o lege a
Parlamentului, astfel cum dispune textul constituțional.
Judecătoria Drobeta-Turnu Severin arată că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului arată că dispozițiile criticate nu
contravin principiului neretroactivității legii, ci acestea dispun
pentru viitor și nu sunt aplicabile situațiilor anterioare intrării în
vigoare a Ordonanței de urgență a Guvernului nr. 34/2009. În
ceea ce privește invocarea prevederilor art. 139 din Constituție,
se arată că acestea consacră regula stabilirii impozitelor și
taxelor pentru bugetul de stat și bugetul asigurărilor sociale de
stat numai prin acte ce au forța juridică a legii, pentru a distinge
față de impozitele și taxele locale care se stabilesc de consiliile
locale sau județene, în limitele și în condițiile legii. Așa fiind,
excepția de neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile reprezentantului Ministerului Public, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Instanța de judecată a sesizat Curtea Constituțională cu
excepția de neconstituționalitate a dispozițiilor art. 32 pct. 2 și 3
și art. 40 din Ordonanța de urgență a Guvernului nr. 34/2009.
Se observă că art. 32 pct. 2 din Ordonanța de urgență a
Guvernului nr. 34/2009 modifică dispozițiile art. 21 alin. (3) lit. n)
din Legea nr. 571/2003 privind Codul fiscal, iar art. 32 pct. 3 din

aceeași ordonanță de urgență introduce la art. 21 alin. (4) din
Legea nr. 571/2003 privind Codul fiscal o nouă literă, litera t).
Așa fiind, obiectul excepției de neconstituționalitate îl
constituie dispozițiile art. 21 alin. (3) lit. n) și alin. (4) lit. t) din
Legea nr. 571/2003 privind Codul fiscal, publicată în Monitorul
Oficial al României, Partea I, nr. 927 din 23 decembrie 2003, cu
modificările și completările ulterioare, și art. 40 din Ordonanța
de urgență a Guvernului nr. 34/2009 cu privire la rectificarea
bugetară pe anul 2009 și reglementarea unor măsuri financiarfiscale, publicată în Monitorul Oficial al României, Partea I,
nr. 249 din 14 aprilie 2009, aprobată prin Legea nr. 227/2009, cu
modificările și completările ulterioare.
Ulterior sesizării Curții, în Monitorul Oficial al României,
Partea I, nr. 891 din 30 decembrie 2010, a fost publicată
Ordonanța de urgență a Guvernului nr. 117/2010 pentru
modificarea și completarea Legii nr. 571/2003 privind Codul
fiscal și reglementarea unor măsuri financiar-fiscale. Potrivit
art. I pct. 6 din ordonanța de urgență, dispozițiile art. 21 alin. (4)
lit. t) din Legea nr. 571/2003 privind Codul fiscal se modifică,
noua reglementare preluând soluția legislativă criticată.
Textele criticate au următorul conținut:
— Art. 21 alin. (3) lit. n) și alin. (4) lit. t) din Legea nr. 571/2003
privind Codul fiscal: ă(3) Următoarele cheltuieli au deductibilitate
limitată: [...]
n) cheltuielile de funcționare, întreținere și reparații, exclusiv
cele privind combustibilul, aferente autoturismelor folosite de
persoanele cu funcții de conducere și de administrare ale
persoanei juridice, deductibile limitat la cel mult un singur
autoturism aferent fiecărei persoane cu astfel de atribuții.[...]
(4) Următoarele cheltuieli nu sunt deductibile: [...]
t) în perioada 1 ianuarie 2011—31 decembrie 2011 inclusiv,
cheltuielile privind combustibilul pentru vehiculele rutiere
motorizate care sunt destinate exclusiv transportului rutier de
persoane, cu o greutate maximă autorizată care să nu
depășească 3.500 kg și care să nu aibă mai mult de 9 scaune
de pasageri, incluzând și scaunul șoferului, aflate în proprietatea
sau în folosința contribuabilului, cu excepția situației în care
vehiculele se înscriu în oricare dintre următoarele categorii:
1. vehiculele utilizate exclusiv pentru: intervenție, reparații,
pază și protecție, curierat, transport de personal la și de la locul
de desfășurare a activității, precum și vehiculele special
adaptate pentru a fi utilizate drept care de reportaj, vehiculele
utilizate de agenți de vânzări și de agenți de recrutare a forței de
muncă;
2. vehiculele utilizate pentru transportul de persoane cu
plată, inclusiv pentru activitatea de taxi;
3. vehiculele utilizate pentru închirierea către alte persoane,
inclusiv pentru desfășurarea activității de instruire în cadrul
școlilor de șoferi.”;
— Art. 40 din Ordonanța de urgență a Guvernului
nr. 34/2009: ăPrevederile art. 32—34 intră în vigoare la data de
1 mai 2009.”
În susținerea neconstituționalității acestor dispoziții legale,
autoarea excepției invocă încălcarea prevederilor constituționale
ale art. 15 alin. (2) referitoare la neretroactivitatea legii și art. 139
referitoare la impozite, taxe și alte contribuții.
Examinând excepția de neconstituționalitate, în ceea ce
privește critica potrivit căreia se realizează o neconcordanță
între prevederile legale ale art. 4 din Legea nr. 571/2003 și cele
ale art. 40 din Ordonanța de urgență a Guvernului nr. 34/2009,
Curtea constată că aceasta nu poate fi primită. Astfel, în
jurisprudența sa constantă, instanța de contencios constituțional
a statuat că examinarea constituționalității unui text de lege are
în vedere compatibilitatea acestui text cu dispozițiile
constituționale pretins violate, iar nu compararea mai multor
prevederi legale între ele și raportarea concluziei ce ar rezulta
din această comparație la dispoziții ori principii ale Constituției.

MONITORUL OFICIAL AL ROMÂNIEI, PARTEA I, Nr. 280/21.IV.2011
Referitor la critica potrivit căreia Ordonanța de urgență a
Guvernului nr. 34/2009 încalcă și prevederile art. 139 din
Constituție, Curtea constată că aceasta este neîntemeiată.
Astfel, Curtea reține că termenul ănumai” folosit de prevederile
alin. (1) al art. 139 din Constituție are semnificația de a interzice
posibilitatea stabilirii de impozite și taxe pentru bugetul de stat
prin acte normative inferioare, ca forță juridică, legii. În această
categorie nu intră ordonanțele emise de Guvern, ci hotărârile
Guvernului, care se emit pentru organizarea executării legilor,
ordinele miniștrilor etc. A spune că expresia ănumai” exclude
posibilitatea adoptării de ordonanțe, fiind un domeniu rezervat
legii organice, înseamnă a adăuga la Constituție.
În acest sens sunt Decizia nr. 5 din 14 iulie 1992, publicată
în Monitorul Oficial al României, Partea I, nr. 173 din 22 iulie
1992, Decizia nr. 70 din 18 iulie 1995, publicată în Monitorul
Oficial al României, Partea I, nr. 156 din 20 iulie 1995, și Decizia

7

nr. 299 din 6 noiembrie 2001, publicată în Monitorul Oficial al
României, Partea I, nr. 27 din 17 ianuarie 2002.
Totodată, Curtea constată că și susținerea potrivit căreia
dispozițiile criticate stabilesc obligații fiscale determinate în baza
unei situații anterioare intrării sale în vigoare, fiind de natură a
încălca prevederile art. 15 alin. (2) din Constituție, este
neîntemeiată. Curtea observă că dispozițiile art. 21 alin. (3) lit. n)
și alin. (4) lit. t) din Legea nr. 571/2003 privind Codul fiscal
stabilesc cheltuielile ce au deductibilitate limitată și cheltuielile
nedeductibile, reglementări ce intră în competența exclusivă a
legiuitorului.
Astfel, prin stabilirea categoriilor de cheltuieli cu
deductibilitate limitată și a cheltuielilor nedeductibile, legiuitorul
a acționat în limitele acestei competențe, reușind să asigure un
tratament echitabil și corect pentru toți, neputându-se reține că
astfel ar fi contravenit principiului așezării juste a sarcinilor
fiscale sau principiului neretroactivității legii.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 21 alin. (3) lit. n) și alin. (4) lit. t) din Legea
nr. 571/2003 privind Codul fiscal și ale art. 40 din Ordonanța de urgență a Guvernului nr. 34/2009 cu privire la rectificarea bugetară
pe anul 2009 și reglementarea unor măsuri financiar-fiscale, excepție ridicată de Societatea Comercială ăTabu” — S.R.L. din
Drobeta-Turnu Severin în Dosarul nr. 12.917/225/2009 al Judecătoriei Drobeta-Turnu Severin.
Definitivă și general obligatorie.
Pronunțată în ședința publică din data de 1 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu
CURTEA CONSTITUȚIONALĂ

D E C I Z I A Nr. 151
din 8 februarie 2011

referitoare la excepția de neconstituționalitate a dispozițiilor art. 4 alin. (1) lit. g) și art. 45 alin. (7)
lit. a) din Legea serviciilor de transport public local nr. 92/2007
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 4 alin. (1) lit. g) și art. 45 alin. (7) lit. a) din
Legea nr. 92/2007 a serviciilor de transport public local, excepție
ridicată de Societatea Comercială ăTinioris Mar” — S.R.L. din
Constanța în Dosarul nr. 21.574/212/2008 al Tribunalului
Constanța — Secția comercială, contencios administrativ și
fiscal.

La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 24 martie 2010, pronunțată în Dosarul
nr. 21.574/212/2008, Tribunalul Constanța — Secția
comercială, contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 4 alin. (1) lit. g) și art. 45 alin. (7) lit. a) din
Legea serviciilor de transport public local nr. 92/2007,
excepție ridicată de Societatea Comercială ăTinioris Mar” S.R.L.
Constanța cu ocazia soluționării recursului formulat împotriva
unei sentințe civile având ca obiect o plângere contravențională.

8

MONITORUL OFICIAL AL ROMÂNIEI, PARTEA I, Nr. 280/21.IV.2011

În motivarea excepției de neconstituționalitate autorul
acesteia susține, în esență, că legislația în vigoare, respectiv
Legea serviciilor de transport public local nr. 92/2007 și
Ordonanța de urgență a Guvernului nr. 109/2005 privind
transporturile rutiere, nu mai prevede expres ca în graficul de
circulație al unei licențe de traseu să fie menționat și un număr
de vehicule de rezervă, care pe parcursul valabilității licenței de
traseu să le poată înlocui, la nevoie, pe cele titulare, spre
deosebire de legislația anterioară ce reglementa transporturile
rutiere de persoane și care prevedea această posibilitate.
Tribunalul Constanța — Secția comercială, contencios
administrativ și fiscal opinează în sensul respingerii excepției
de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctul de vedere
asupra excepției de neconstituționalitate.
Avocatul Poporului consideră că dispozițiile criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, punctul de vedere al Avocatului Poporului,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 4 alin. (1) lit. g) și art. 45 alin. (7) lit. a) din Legea
serviciilor de transport public local nr. 92/2007, publicată în
Monitorul Oficial al României, Partea I, nr. 262 din 19 aprilie
2007, care au următorul cuprins:
— Art. 4 alin. (1) lit. g): ăEste considerat serviciu de transport
public local de persoane prin curse regulate transportul public
care îndeplinește cumulativ următoarele condiții:
[...]

g) transportul cu autobuzele se efectuează numai pe bază
de licențe de traseu și caiete de sarcini, elaborate și eliberate în
condițiile stabilite prin normele de aplicare elaborate de
Ministerul Administrației și Internelor și aprobate prin ordin al
ministrului, denumite în continuare Norme.”;
— Art. 45 alin. (7) lit. a): ă(1) Constituie contravenție și se
sancționează cu amendă de la 10.000 lei la 30.000 lei operatorii
de transport rutier și transportatorii autorizați, pentru următoarele
fapte:
a) nerespectarea prevederilor art. 4 alin. (1) privind condițiile
în care se execută transportul public local de persoane prin
curse regulate;”.
În opinia autorului excepției de neconstituționalitate, aceste
texte de lege contravin prevederilor constituționale ale art. 42
alin. (1) care interzic munca forțată și art. 45 referitoare la
libertatea economică.
Examinând excepția de neconstituționalitate, Curtea reține
că dispozițiile legale criticate se referă la condițiile pe care
trebuie să le îndeplinească serviciul de transport public local de
persoane prin curse regulate și la sancționarea încălcării
dispozițiilor legii.
Cât privește critica de neconstituționalitate, din susținerile
autorului excepției de neconstituționalitate reiese că aceasta are
în vedere o omisiune a textului de lege criticat, în sensul că
acesta nu prevede expres ca în graficul de circulație al unei
licențe de traseu să fie menționat și un număr de vehicule de
rezervă, care pe parcursul valabilității licenței de traseu să le
poată înlocui, la nevoie, pe cele titulare.
Or, potrivit art. 2 alin. (3) din Legea nr. 47/1992, Curtea
Constituțională se pronunță numai asupra constituționalității
actelor cu privire la care a fost sesizată, fără a putea modifica
sau
completa
prevederile
supuse
controlului
de
constituționalitate. Dacă ar proceda la modificarea sau
completarea textelor de lege criticate, Curtea și-ar depăși
competența stabilită de Constituție și de Legea nr. 47/1992
privind organizarea și funcționarea Curții Constituționale, astfel
că, în prezenta cauză, critica de neconstituționalitate urmează
să fie respinsă ca inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 4 alin. (1) lit. g) și art. 45 alin. (7) lit. a) din
Legea serviciilor de transport public local nr. 92/2007, excepție ridicată de Societatea Comercială ăTinioris Mar” — S.R.L. din
Constanța în Dosarul nr. 21.574/212/2008 al Tribunalului Constanța — Secția comercială, contencios administrativ și fiscal.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

MONITORUL OFICIAL AL ROMÂNIEI, PARTEA I, Nr. 280/21.IV.2011

9

CURTEA CONSTITUȚIONALĂ

D E C I Z I A Nr. 166
din 8 februarie 2011

referitoare la excepția de neconstituționalitate a dispozițiilor art. 286, 287 și 288
din Legea nr. 53/2003 — Codul muncii, ale art. 74, 75 și 77 din Legea nr. 168/1999
privind soluționarea conflictelor de muncă, precum și ale art. 164 din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 286, 287 și 288 din Legea nr. 53/2003 —
Codul muncii, ale art.74, 75 și 77 din Legea nr. 168/1999 privind
soluționarea conflictelor de muncă, precum și ale art. 164 din
Codul de procedură civilă, excepție ridicată de Societatea
Comercială ăPetrom” — S.A. din București în Dosarul
nr. 5.136/118/2009 al Tribunalului Constanța — Secția civilă,
care formează obiectul Dosarului Curții Constituționale
nr. 1.751D/2010.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în dosarele
nr. 1.752D/2010, nr. 3.767D/2010 și nr. 3.768D/2010, având ca
obiect excepția de neconstituționalitate a prevederilor art. 286,
287 și 288 din Legea nr. 53/2003 — Codul muncii, ale art. 74, 75
și 77 din Legea nr.168/1999 privind soluționarea conflictelor de
muncă, precum și ale art. 164 din Codul de procedură civilă,
excepție ridicată de Societatea Comercială ăPetrom” — S.A. din
București în dosarele nr. 4.000/118/2009, nr. 5.271/118/2009 și
nr. 5.273/118/2009 ale Tribunalului Constanța — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public arată că este de acord cu
conexarea cauzelor.
Curtea, având în vedere identitatea de obiect a cauzelor, în
temeiul art. 53 alin. (5) din Legea nr. 47/1992 privind organizarea
și funcționarea Curții Constituționale, dispune conexarea
dosarelor nr. 1.752D/2010, nr. 3.767D/2010 și nr. 3.768D/2010
la Dosarul nr. 1.751D/2010, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarelor, constată
următoarele:
Prin încheierile din 3 februarie 2010, 31 martie 2010,
21 aprilie 2010, pronunțate în dosarele nr. 5.136/118/2009,
nr. 4.000/118/2009, nr. 5.271/118/2009 și nr. 5.273/118/2009,
Tribunalul Constanța — Secția civilă a sesizat Curtea
Constituțională cu excepția de neconstituționalitate a
dispozițiilor art. 286, 287 și 288 din Legea nr. 53/2003 —
Codul muncii, ale art. 74, 75 și 77 din Legea nr.168/1999
privind soluționarea conflictelor de muncă, precum și ale

art. 164 din Codul de procedură civilă, excepția ridicată de
Societatea Comercială ăPetrom” — S.A. din București în cauze
privind soluționarea unor acțiuni civile având ca obiect drepturi
bănești.
În motivările excepției de neconstituționalitate se susține,
în esență, că aplicarea dispozițiilor art. 286, 287 și 288 din
Legea nr. 53/2003 — Codul muncii și ale art. 74, 75 și 77 din
Legea nr. 168/1999 ăprintr-un formalism excesiv” de către
instanțele de judecată este de natură să afecteze grav
efectivitatea exercitării drepturilor recunoscute de lege atât
pentru angajat, cât și pentru angajator și să restrângă nejustificat
dreptul la apărare al angajatorului, care este pus într-o situație
de dezechilibru față de angajatul care are calitatea de
reclamant. Se critică faptul că intervalul de timp dintre data
primirii citației și data termenului de judecată este prea scurt
pentru ca un angajator să își exercite dreptul la apărare și să se
achite de sarcina probei care îi revine, iar instanța are
posibilitatea de a decădea angajatorul din dreptul de a depune
probe și formula apărări. De asemenea, prevederile art. 164 din
Codul de procedură civilă sunt neconstituționale, întrucât lasă
la aprecierea instanței posibilitatea conexării cauzelor și nu
obligă la luarea unei astfel de măsuri, ceea ce ar conduce la o
economie de timp și cheltuieli, precum și la o judecată unitară.
Totodată, dispozițiile de lege criticate încalcă, în opinia autorilor
excepției, și principiul efectivității juridice.
În opinia autorilor excepției de neconstituționalitate, textele
de lege criticate sunt contrare prevederilor constituționale ale
art. 21 alin. (1), (2) și (3) care consacră dreptul de acces liber la
justiție și la un proces echitabil, soluționat într-un termen
rezonabil, art. 24 care garantează dreptul la apărare, art. 53
alin. (1) referitor la restrângerea exercițiului unor drepturi sau al
unor libertăți. De asemenea, se invocă dispozițiile art. 6
paragraful 1 din Convenția pentru apărarea drepturilor omului și
a libertăților fundamentale privind dreptul la un proces echitabil,
prin raportare la art. 11 alin. (2) și art. 20 din Constituție
referitoare la raporturile dintre tratatele internaționale în materia
drepturilor omului și dreptul intern.
Tribunalul Constanța — Secția civilă apreciază că
excepția de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului, precum și
Avocatului Poporului pentru a-și exprima punctele de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

10

MONITORUL OFICIAL AL ROMÂNIEI, PARTEA I, Nr. 280/21.IV.2011

Obiectul excepției de neconstituționalitate îl constituie
prevederile art. 286, 287 și 288 din Legea nr. 53/2003 — Codul
muncii, publicată în Monitorul Oficial al României, Partea I, nr. 72
din 5 februarie 2003, cu modificările și completările ulterioare,
ale art. 74, 75 și 77 din Legea nr. 168/1999 privind soluționarea
conflictelor de muncă, publicată în Monitorul Oficial al României,
Partea I, nr. 582 din 29 noiembrie 1999, cu modificările și
completările ulterioare, și ale art. 164 din Codul de procedură
civilă, dispoziții ce au următorul conținut:
— Art. 286 din Legea nr. 53/2003 — Codul muncii:
ă(1) Cererile referitoare la soluționarea conflictelor de muncă se
judecă în regim de urgență.
(2) Termenele de judecată nu pot fi mai mari de 15 zile.
(3) Procedura de citare a părților se consideră legal
îndeplinită dacă se realizează cu cel puțin 24 de ore înainte de
termenul de judecată.”;
— Art. 287 din Legea nr. 53/2003 — Codul muncii: ăSarcina
probei în conflictele de muncă revine angajatorului, acesta fiind
obligat să depună dovezile în apărarea sa până la prima zi de
înfățișare.”;
— Art. 288 din Legea nr. 53/2003 — Codul muncii:
ăAdministrarea probelor se face cu respectarea regimului de
urgență, instanța fiind în drept să decadă din beneficiul probei
admise partea care întârzie în mod nejustificat administrarea
acesteia.”;
— Art. 74 din Legea nr. 168/1999: ă(1) Cererile referitoare la
soluționarea conflictelor de drepturi se judecă în regim de
urgență.
(2) Termenele de judecată nu pot fi mai mari de 10 zile.
(3) Părțile sunt legal citate, dacă citația le-a fost înmânată
cel puțin cu o zi înaintea judecării.”;
— Art. 75 din Legea nr. 168/1999: ăÎn cazul în care sunt
contestate măsuri unilaterale dispuse de unitate, aceasta are
obligația ca, până la prima zi de înfățișare, să depună dovezile
în baza cărora a luat măsura respectivă.”;
— Art. 77 din Legea nr. 168/1999: ă(1) În cazul în care
judecata continuă, administrarea probelor se va face cu
respectarea regimului de urgență al judecării conflictelor de
drepturi.
(2) Instanța poate să decadă din beneficiul probei admise
partea care întârzie nejustificat administrarea acesteia.”;
— Art. 164 din Codul de procedură civilă: ă1. Părțile vor putea
cere întrunirea mai multor pricini ce se află înaintea aceleiași
instanțe sau instanțe deosebite, de același grad, în care sunt
aceleași părți sau chiar împreună cu alte părți și al căror obiect
și cauză au între dânsele o strânsă legătură.

2. Întrunirea poate fi făcută de judecător chiar dacă părțile
nu au cerut-o.
3. Dosarul va fi trimis instanței mai întâi învestită, afară numai
dacă amândouă părțile cer trimiterea lui la una din celelalte
instanțe.
4. Când una din pricini este de competența unei instanțe, și
părțile nu o pot înlătura, întrunirea se va face la acea instanță.”
În opinia autorilor excepției de neconstituționalitate, textele
de lege criticate sunt contrare prevederilor constituționale ale
art. 21 alin. (1), (2) și (3) care consacră dreptul de acces liber la
justiție și la un proces echitabil, soluționat într-un termen
rezonabil, art. 24 care garantează dreptul la apărare, art. 53
alin. (1) referitor la restrângerea exercițiului unor drepturi sau al
unor libertăți. De asemenea, se invocă dispozițiile art. 6
paragraful 1 din Convenția pentru apărarea drepturilor omului și
a libertăților fundamentale privind dreptul la un proces echitabil,
prin raportare la art. 11 alin. (2) și art. 20 din Constituție
referitoare la raporturile dintre tratatele internaționale în materia
drepturilor omului și dreptul intern.
Examinând excepția de neconstituționalitate, Curtea reține
că textele de lege criticate au mai constituit obiect al controlului
de constituționalitate, prin raportare la aceleași prevederi
constituționale și convenționale și prin prisma unor critici
similare, Curtea Constituțională pronunțându-se prin mai multe
decizii, în sensul respingerii acesteia ca neîntemeiată. Dintre
acestea pot fi amintite, cu titlu de exemplu, Decizia nr. 1.015 din
7 iulie 2009, publicată în Monitorul Oficial al României, Partea I,
nr. 547 din 6 august 2009, sau Decizia nr. 369 din 25 martie
2010, publicată în Monitorul Oficial al României, Partea I, nr. 305
din 11 mai 2010. Prin deciziile menționate, Curtea a reținut că
textele de lege criticate reprezintă norme care stabilesc o
procedură specială, derogatorie, referitoare la termenele de
judecată și modalitatea administrării probelor în cazul judecării
cererilor privind conflictele de muncă. Reglementarea acestora
constituie o opțiune a legiuitorului, care a avut în vedere
instituirea unei proceduri simple și urgente, adaptată raporturilor
de muncă și exercitării dreptului la muncă. În plus, regulile de
procedură prevăzute de aceste dispoziții se aplică în mod
echitabil atât angajatorilor, cât și angajaților, fără a fi favorizată
o categorie sau alta.
Întrucât nu au fost evidențiate elemente de noutate, care să
justifice reconsiderarea acestei jurisprudențe a Curții
Constituționale, atât considerentele, cât și soluția pronunțată
prin deciziile amintite își mențin valabilitatea și în ceea ce
privește cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 286, 287 și 288 din Legea nr. 53/2003 —
Codul muncii, ale art. 74, 75 și 77 din Legea nr. 168/1999 privind soluționarea conflictelor de muncă, precum și ale art. 164 din
Codul de procedură civilă, excepție ridicată de Societatea Comercială ăPetrom” — S.A. din București în dosarele nr. 5.136/118/2009,
nr. 4.000/118/2009, nr. 5.271/118/2009, nr. 5.273/118/2009 ale Tribunalului Constanța — Secția civilă.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

MONITORUL OFICIAL AL ROMÂNIEI, PARTEA I, Nr. 280/21.IV.2011

11

CURTEA CONSTITUȚIONALĂ

D E C I Z I A Nr. 234
din 17 februarie 2011

referitoare la excepția de neconstituționalitate a dispozițiilor art. 21 din Legea nr. 108/1999
pentru înființarea și organizarea Inspecției Muncii
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 21 din Legea nr. 108/1999 pentru înființarea și
organizarea Inspecției Muncii, excepție ridicată de Societatea
Comercială ăTeximtrans” — S.R.L. din Râmnicu Vâlcea în
Dosarul nr. 8.564/288/2009 al Judecătoriei Râmnicu Vâlcea.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
În acest sens, arată că inspectorii de muncă verifică îndeplinirea
obligațiilor legale în raporturile de muncă, măsurile dispuse de
aceștia putând fi contestate în fața instanțelor de judecată.
C U R T E A,

având în vedere actele și lucrările dosarului, constată
următoarele:
Prin Încheierea din 25 februarie 2010, pronunțată în Dosarul
nr. 8.564/288/2009, Judecătoria Râmnicu Vâlcea a sesizat
Curtea Constituțională cu excepția de neconstituționalitate
a dispozițiilor art. 21 din Legea nr. 108/1999 pentru
înființarea și organizarea Inspecției Muncii.
Excepția a fost ridicată de Societatea Comercială
ăTeximtrans” — S.R.L. din Râmnicu Vâlcea cu prilejul soluționării
unei plângeri contravenționale având ca obiect anularea unui
proces-verbal de contravenție.
În motivarea excepției de neconstituționalitate autorul
acesteia susține, în esență, că art. 21 din Legea nr. 108/1999,
care sancționează cu amendă refuzul angajatorului de a duce la
îndeplinire măsurile obligatorii dispuse de inspectorul de muncă
la termenele stabilite de acesta, este contrar dispozițiilor art. 52
din Constituție. În acest sens, arată că a fost sancționat pentru
faptul că nu a îndeplinit obligația de a dovedi achitarea drepturilor
salariale, obligație impusă de inspectoratul teritorial de muncă.
Această obligație este specifică, însă, raporturilor de dreptul
muncii, astfel că implicarea unei instituții într-un raport juridic
specific dreptului muncii este nelegală și neconstituțională.
Judecătoria Râmnicu Vâlcea consideră că textul de lege
criticat este constituțional, necontravenind art. 52 din Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată

președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 21 din Legea nr. 108/1999 pentru înființarea și
organizarea Inspecției Muncii, republicată în Monitorul Oficial al
României, Partea I, nr. 740 din 10 octombrie 2002, dispoziții
potrivit cărora ăRefuzul unui angajator, persoană fizică sau
juridică, de a aduce la îndeplinire măsurile obligatorii, dispuse de
inspectorul de muncă, la termenele stabilite de acesta, în limitele
și cu respectarea prevederilor art. 6 și 19, constituie contravenție
și se sancționează cu amendă de la 30.000.000 lei la
100.000.000 lei.”
Autorul excepției de neconstituționalitate consideră că acest
text de lege contravine dispozițiilor art. 52 din Constituție,
referitor la dreptul persoanei vătămate de o autoritate publică.
Examinând excepția de neconstituționalitate, Curtea
constată că textul de lege criticat stabilește ca fiind contravenție
refuzul unui angajator, persoană fizică sau juridică, de a duce la
îndeplinire măsurile obligatorii, dispuse de inspectorul de
muncă, la termenele stabilite de acesta și instituie, în același
timp, sancțiunea aplicabilă. Această reglementare nu instituie
niciun obstacol persoanei care se consideră vătămată în
drepturile sale prin actul administrativ de sancțiune al
inspectorilor de muncă de a obține repararea drepturilor sale, în
acord cu prevederile art. 52 din Constituție. Din contră,
dispozițiile art. 19 alin. (2) din Legea nr. 108/1999 prevăd că
ămăsurile luate de inspectorii de muncă pot fi contestate pe căile
judiciare sau administrative prevăzute de lege.”
De altfel, chiar acțiunea în contencios administrativ în cadrul
căreia a fost invocată excepția de neconstituționalitate
reprezintă o dovadă concretă a faptului că autorul excepției a
beneficiat de garanțiile constituționale invocate.
Având în vedere aceste aspecte, Curtea apreciază că
susținerile potrivit cărora art. 21 din Legea nr. 108/1999 ar
contraveni dispozițiilor art. 52 din Constituție sunt lipsite de
temei.

12

MONITORUL OFICIAL AL ROMÂNIEI, PARTEA I, Nr. 280/21.IV.2011

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 21 din Legea nr. 108/1999 pentru înființarea
și organizarea Inspecției Muncii, excepție ridicată de Societatea Comercială ăTeximtrans” — S.R.L. din Râmnicu Vâlcea în Dosarul
nr. 8.564/288/2009 al Judecătoriei Râmnicu Vâlcea.
Definitivă și general obligatorie.
Pronunțată în ședința publică din data de 17 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 271
din 24 februarie 2011

referitoare la excepția de neconstituționalitate a prevederilor art. 5 alin. (1) teza întâi din titlul XIII
al Legii nr. 247/2005 privind reforma în domeniile proprietății și justiției,
precum și unele măsuri adiacente
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Ingrid Alina Tudora

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 5 alin. (1) teza întâi din titlul XIII al Legii
nr. 247/2005 privind reforma în domeniile proprietății și justiției,
precum și unele măsuri adiacente, excepție ridicată de Tudor
Țuțumanu și Vasilica Țuțumanu în Dosarul nr. 7.023/94/2006 al
Tribunalului București — Secția a III-a civilă.
La apelul nominal lipsesc părțile, față de care procedura de
citare este legal îndeplinită.
Magistratul-asistent învederează Curții că dosarul se află la
al doilea termen de judecată, întrucât la primul termen autorul
excepției Tudor Țuțumanu a solicitat acordarea unui nou termen
de judecată în vederea angajării unui avocat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate, sens
în care invocă jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 21 ianuarie 2010, pronunțată în Dosarul
nr. 7.023/94/2006, Tribunalul București — Secția a III-a civilă
a sesizat Curtea Constituțională cu excepția de
neconstituționalitate a prevederilor art. 5 alin. (1) teza întâi
din titlul XIII al Legii nr. 247/2005 privind reforma în
domeniile proprietății și justiției, precum și unele măsuri

adiacente, excepție ridicată de Tudor Țuțumanu și Vasilica
Țuțumanu într-o cauză civilă având ca obiect fond funciar.
În motivarea excepției de neconstituționalitate autorii
acesteia susțin că textul de lege criticat contravine normelor
constituționale invocate datorită modului de reglementare a
căilor de atac împotriva hotărârii pronunțate în procesele
funciare în primă instanță. Astfel, aceștia arată că, deși
procesele în materie funciară se caracterizează printr-o
complexitate deosebită, legiuitorul a înlăturat, în cazul acestui
tip de litigii, calea de atac a apelului.
Tribunalul București — Secția a III-a civilă și-a exprimat
opinia în sensul că excepția de neconstituționalitate invocată
este neîntemeiată, dat fiind faptul că accesul liber la justiție nu
presupune accesul părții interesate la toate structurile
judecătorești și la toate căile de atac.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 5 alin. (1) teza întâi din titlul XIII intitulat
ăAccelerarea judecăților în materia restituirii proprietăților

MONITORUL OFICIAL AL ROMÂNIEI, PARTEA I, Nr. 280/21.IV.2011
funciare” al Legii nr. 247/2005 privind reforma în domeniile
proprietății și justiției, precum și unele măsuri adiacente,
publicată în Monitorul Oficial al României, Partea I, nr. 653 din
22 iulie 2005, care prevăd că ăHotărârile pronunțate de
instanțele judecătorești în procesele funciare în primă instanță
sunt supuse numai recursului.[...]”
În opinia autorilor excepției de neconstituționalitate, textul de
lege criticat contravine dispozițiilor constituționale ale art. 16
privind egalitatea în drepturi, art. 21 alin. (1)—(3) care consacră
accesul liber la justiție și celor ale art. 44 alin. (2) teza întâi
potrivit cărora ăproprietatea privată este garantată și ocrotită în
mod egal de lege, indiferent de titular.”
Examinând excepția de neconstituționalitate, Curtea
constată că reglementarea criticată a mai făcut obiect al
controlului de constituționalitate, în acest sens fiind și Decizia
nr. 1.034 din 14 septembrie 2010, publicată în Monitorul Oficial
al României, Partea I, nr. 763 din 16 noiembrie 2010.
Astfel, examinând o critică similară, Curtea a statuat că, în
ceea ce privește susținerea ăpotrivit căreia, deși procesele
având ca obiect fond funciar se caracterizează printr-o
complexitate deosebită, legiuitorul a instituit inadmisibilitatea
atacării cu apel a hotărârilor pronunțate în primă instanță în

13

această materie, o astfel de reglementare aducând atingere
dreptului de proprietate privată și dreptului la un proces echitabil,
prin Decizia nr. 1.046 din 14 iulie 2009, publicată în Monitorul
Oficial al României, Partea I, nr. 577 din 19 august 2009, Curtea
a constatat că «Legea fundamentală nu cuprinde dispoziții
referitoare la obligativitatea existenței tuturor căilor de atac, ci
prevede principial în art. 129 că, ăîmpotriva hotărârilor
judecătorești, părțile interesate și Ministerul Public pot exercita
căile de atac, în condițiile legii”, art. 126 alin. (2) din Constituție
statuând că procedura de judecată și competența instanțelor
judecătorești sunt prevăzute prin lege, iar, potrivit jurisprudenței
sale constante, accesul liber la justiție nu înseamnă accesul, în
toate cazurile, la toate structurile judecătorești și la toate căile de
atac.»”.
Așa fiind, Curtea a constatat că prevederile art. 5 alin. (1)
teza întâi din titlul XIII intitulat ăAccelerarea judecăților în materia
restituirii proprietăților funciare” al Legii nr. 247/2005 sunt
constituționale.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile
menționate își păstrează valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 5 alin. (1) teza întâi din titlul XIII al Legii
nr. 247/2005 privind reforma în domeniile proprietății și justiției, precum și unele măsuri adiacente, excepție ridicată de Tudor
Țuțumanu și Vasilica Țuțumanu în Dosarul nr. 7.023/94/2006 al Tribunalului București — Secția a III-a civilă.
Definitivă și general obligatorie.
Pronunțată în ședința publică din data de 24 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora
CURTEA CONSTITUȚIONALĂ

D E C I Z I A Nr. 284
din 24 februarie 2011

referitoare la excepția de neconstituționalitate a dispozițiilor art. 30 alin. 4, art. 62, 63, 66, 78, 87
și 88 din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Marieta Safta

— președinte
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 30 alin. 4, art. 62, 63, 66, 78, 87 și 88 din Codul
de procedură penală, excepție invocată de Matei Mărgărit Viorel
în Dosarul nr. 4.979/296/2007 al Judecătoriei Satu Mare.
La apelul nominal lipsesc părțile, față de care procedura de
citare este legal îndeplinită.

Prim-magistratul-asistent referă că dosarul se află la al doilea
termen de judecată, precum și faptul că autorul excepției a
depus la dosar o cerere de amânare a cauzei motivată de
împrejurarea că, în aceeași dată, este citat cu mandat de
aducere la Judecătoria Satu Mare.
Reprezentantul Ministerului Public solicită respingerea cererii
de amânare a cauzei.
Curtea, având în vedere că dosarul se află la al doilea
termen de judecată, iar autorul excepției avea posibilitatea
angajării unui apărător, acesta fiind, de altfel, unul dintre
motivele pentru care s-a acordat acest termen în cauză,
respinge cererea de amânare formulată.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate ca inadmisibilă, critica vizând, în realitate,

14

MONITORUL OFICIAL AL ROMÂNIEI, PARTEA I, Nr. 280/21.IV.2011

modul de interpretare și aplicare a legii de către instanțele de
judecată.
C U R T E A,

având în vedere actele și lucrările dosarului, reține următoarele:
Prin Încheierea din 29 martie 2010, pronunțată în Dosarul
nr. 4.979/296/2007, Judecătoria Satu Mare a sesizat Curtea
Constituțională cu excepția de neconstituționalitate a
dispozițiilor art. 30 alin. 4, 62, 63, 66, 78, 87 și 88 din Codul
de procedură penală, excepție invocată de Matei Mărgărit
Viorel.
În motivarea excepției de neconstituționalitate se susține,
în esență, că dispozițiile legale criticate aduc atingere dreptului
învinuitului la un proces echitabil, precum și dreptului la egalitate
al acestuia, deoarece condiționează urmărirea penală și
trimiterea în judecată la nivele de jurisdicție diferite. Cu privire la
art. 30 alin. 4 din Codul de procedură penală, care, definind
sintagma ălocul săvârșirii infracțiunii”, determină competența
teritorială a instanței, se arată că ăpentru verificarea procedurală
a regularității actului de sesizare se impunea trimiterea dosarului
la Parchet pentru ca prim-procurorul să studieze și să avizeze
actul de sesizare cu privire la conținutul incomplet al
probatoriului, lipsa elementelor constitutive ale rechizitoriului și
competența materială a instanței după locul săvârșirii infracțiunii,
or instanța s-a limitat să admită în mod formal excepția expres
invocată privind regularitatea actului de sesizare, fără a-l trimite
la Parchet”. Cu privire la art. 66 din Codul de procedură penală,
privind prezumția de nevinovăție, autorul invocă faptul că în
cauză s-a folosit exclusiv cuvântul martorilor împotriva
cuvântului său, în contextul existenței unei relații de ăveche
dușmănie” a acestor martori față de persoana sa. Referitor la
dispozițiile art. 62, 63 și 78 din Codul de procedură penală,
privind probele, inclusiv proba cu martori, susține că ăse impune
un supliment de probatoriu, deoarece martorii apărării nu au fost
audiați deloc în faza de urmărire penală, fiind audiați doar parțial
și secvențial în faza de judecată, martorii acuzării fiind astfel
protejați prin lipsa audierii în contradictoriu și a martorilor
apărării.” În sfârșit, cu privire la art. 87 și 88 din Codul de
procedură penală, privind confruntarea persoanelor ascultate,
atunci când există contraziceri între declarațiile acestora, se
exprimă opinia potrivit căreia confruntarea nu e mijloc de probă,
ci doar un procedeu complementar, ce constă în reaudierea
simultană a celor ale căror declarații sunt contradictorii. Se
invocă, totodată, jurisprudența neunitară privind legala sesizare
a instanței de judecată.
Judecătoria Satu Mare consideră că excepția de
neconstituționalitate este neîntemeiată, întrucât motivele arătate
de inculpat în susținerea acesteia sunt mai degrabă apărări de
fond decât critici de neconstituționalitate. Se mai arată și faptul
că inculpatul a precizat doar în mod generic textul constituțional
încălcat.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 30 alin. 4, art. 62, 63, 66, 78, 87 și 88 din Codul
de procedură penală, având următorul cuprins:
— Art. 30 alin. 4: ăPrin «locul săvârșirii infracțiunii» se
înțelege locul unde s-a desfășurat activitatea infracțională, în
totul sau în parte, ori locul unde s-a produs rezultatul acesteia.”;
— Art. 62: ăÎn vederea aflării adevărului, organul de urmărire
penală și instanța de judecată sunt obligate să lămurească
cauza sub toate aspectele, pe bază de probe.”;
— Art. 63: ăConstituie probă orice element de fapt care
servește la constatarea existenței sau inexistenței unei
infracțiuni, la identificarea persoanei care a săvârșit-o și la
cunoașterea împrejurărilor necesare pentru justa soluționare a
cauzei.
Probele nu au valoare mai dinainte stabilită. Aprecierea
fiecărei probe se face de organul de urmărire penală sau de
instanța de judecată în urma examinării tuturor probelor
administrate, în scopul aflării adevărului.”;
— Art. 66: ăÎnvinuitul sau inculpatul beneficiază de prezumția
de nevinovăție și nu este obligat să-și dovedească nevinovăția.
În cazul când exista probe de vinovăție, învinuitul sau
inculpatul are dreptul să probeze lipsa lor de temeinicie.”;
— Art. 78: ăPersoana care are cunoștință despre vreo faptă
sau despre vreo împrejurare de natură să servească la aflarea
adevărului în procesul penal poate fi ascultată în calitate de
martor.”;
— Art. 87: ăCând se constată că există contraziceri între
declarațiile persoanelor ascultate în aceeași cauză, se
procedează la confruntarea acelor persoane, dacă aceasta este
necesară pentru lămurirea cauzei.”;
— Art. 88: ăPersoanele confruntate sunt ascultate cu privire
la faptele și împrejurările în privința cărora declarațiile date
anterior se contrazic.
Organul de urmărire penală sau instanța de judecată poate
încuviința ca persoanele confruntate să-și pună reciproc
întrebări.
Declarațiile date de persoanele confruntate se consemnează
în proces-verbal.”
Textele constituționale invocate în motivarea excepției sunt
cele ale art. 16 alin. (2) potrivit cărora ăNimeni nu este mai
presus de lege”, ale art. 21 alin. (2) și (3) privind liberul acces la
justiție și dreptul la un proces echitabil, ale art. 23 alin. (11) și
(12) privind prezumția de nevinovăție și legalitatea pedepsei, ale
art. 24 privind dreptul la apărare, ale art. 52 privind dreptul
persoanei vătămate de o autoritate publică, ale art. 124 alin. (2)
privind unicitatea, imparțialitatea și egalitatea pentru toți a
justiției, ale art. 126 alin. (2) potrivit cărora competența
instanțelor judecătorești și procedura de judecată sunt stabilite
numai prin lege și ale art. 131 alin. (1) și (3) privind rolul
Ministerului Public.
Examinând excepția de neconstituționalitate astfel cum a fost
formulată, Curtea constată că autorul acesteia critică, în
realitate, modul de interpretare și aplicare a legii în cauza
dedusă judecății. Or, astfel de critici intră în competența de
soluționare a instanțelor de judecată, în cadrul căilor de atac
prevăzute de lege, iar nu a Curții Constituționale, care, potrivit
art. 2 alin. (1) din Legea nr. 47/1992, republicată, ăasigură
controlul constituționalității legilor, a tratatelor internaționale, a
regulamentelor Parlamentului și a ordonanțelor Guvernului”,
alin. (2) al aceluiași articol stabilind că ăsunt neconstituționale
prevederile actelor prevăzute la alin. (1), care încalcă dispozițiile
sau principiile Constituției”. Tot astfel nu intră în competența
Curții Constituționale soluționarea criticilor referitoare la practica
neunitară a instanțelor de judecată, sub acest aspect fiind

MONITORUL OFICIAL AL ROMÂNIEI, PARTEA I, Nr. 280/21.IV.2011
incidente dispozițiile art. 126 alin. (3) din Constituție, potrivit
cărora ăÎnalta Curte de Casație și Justiție asigură interpretarea

15

și aplicarea unitară a legii de către celelalte instanțe
judecătorești, potrivit competenței sale”.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 30 alin. 4, art. 62, 63, 66, 78, 87 și 88 din Codul
de procedură penală, excepție invocată de Matei Mărgărit Viorel în Dosarul nr. 4.979/296/2007 al Judecătoriei Satu Mare.
Definitivă și general obligatorie.
Pronunțată în ședința publică din data de 24 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Planului de management al Parcului Natural Bucegi
În temeiul art. 108 din Constituția României, republicată, și al art. 21 alin. (1) din Ordonanța de urgență a Guvernului
nr. 57/2007 privind regimul ariilor naturale protejate, conservarea habitatelor naturale, a florei și faunei sălbatice, cu modificările și
completările ulterioare,
Guvernul României adoptă prezenta hotărâre.
Articol unic. — Se aprobă Planul de management al
Parcului Natural Bucegi, elaborat de Administrația
Parcului Natural Bucegi cu sprijinul Consiliului științific

și Consiliului consultativ de administrare, prevăzut în
anexa*) care face parte integrantă din prezenta
hotărâre.

PRIM-MINISTRU

EMIL BOC
Contrasemnează:
p. Ministrul mediului și pădurilor,
Cristian Apostol,
secretar de stat
Ministrul dezvoltării regionale și turismului,
Elena Gabriela Udrea
Ministrul agriculturii și dezvoltării rurale,
Valeriu Tabără
Ministrul transporturilor și infrastructurii,
Anca Daniela Boagiu
Ministrul economiei, comerțului și mediului de afaceri,
Ion Ariton
p. Ministrul administrației și internelor,
Mihai Capră,
secretar de stat
București, 23 februarie 2011.
Nr. 187.
*) Anexa se publică în Monitorul Oficial al României, Partea I, nr. 280 bis, care se poate achiziționa de la Centrul pentru relații cu publicul al Regiei
Autonome ăMonitorul Oficial”, București, șos. Panduri nr. 1.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

144

1.500

140

3.

Monitorul Oficial, Partea a II-a

245

2.250

200

4.

Monitorul Oficial, Partea a III-a

370

430

40

5.

Monitorul Oficial, Partea a IV-a

5.270

1.720

160

6.

Monitorul Oficial, Partea a VI-a

300

1.600

150

7.

Monitorul Oficial, Partea a VII-a

35

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 280/21.IV.2011 conține 16 pagini.

Prețul: 3,20 lei

&JUYDGY|522411]
ISSN 1453—4495

