PARTEA I

Anul 179 (XXIII) — Nr. 264

Joi, 14 aprilie 2011

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 158 din 8 februarie 2011 referitoare la excepția de
neconstituționalitate a dispozițiilor art. 64 alin. (1) din
Ordonanța de urgență a Guvernului nr. 195/2002
privind circulația pe drumurile publice ........................
Decizia nr. 190 din 10 februarie 2011 referitoare la excepția de
neconstituționalitate a prevederilor art. I1 alin. (1) și (4)
din Ordonanța Guvernului nr. 28/2007 pentru
modificarea Ordonanței Guvernului nr. 19/2002 privind
unele măsuri pentru constituirea și utilizarea fondului
locativ de protocol, proprietate publică a statului, și
pentru vânzarea unor imobile, proprietate privată a
statului, aflate în administrarea Regiei Autonome
ăAdministrația Patrimoniului Protocolului de Stat” ......
Decizia nr. 192 din 10 februarie 2011 referitoare la excepția de
neconstituționalitate a prevederilor art. 25 alin. 1 din
Legea locuinței nr. 114/1996 ......................................
Decizia nr. 197 din 10 februarie 2011 referitoare la excepția de
neconstituționalitate a prevederilor art. 35 alin. (2) din
Legea fondului funciar nr. 18/1991 și ale art. 31
alin. (3) din Legea nr. 45/2009 privind organizarea și
funcționarea Academiei de Științe Agricole și Silvice
ăGheorghe Ionescu-Șișești” și a sistemului de
cercetare-dezvoltare din domeniile agriculturii,
silviculturii și industriei alimentare ..............................
Decizia nr. 198 din 10 februarie 2011 referitoare la excepția de
neconstituționalitate a prevederilor art. 969, art. 1020
și art. 1021 din Codul civil ..........................................
Decizia nr. 203 din 10 februarie 2011 referitoare la excepția de
neconstituționalitate a prevederilor art. 969, art. 1020
și art. 1021 din Codul civil, precum și a celor ale art. 24
și art. 25 din Legea locuinței nr. 114/1996..................
Decizia nr. 213 din 15 februarie 2011 referitoare la excepția de
neconstituționalitate a prevederilor art. 4 lit. c) din
Ordonanța de urgență a Guvernului nr. 100/2005
privind asigurarea respectării drepturilor de proprietate
industrială ..................................................................

74.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului administrației și internelor
privind modalitățile tehnice de identificare, transmitere
și solicitare a actelor și datelor care dovedesc
veniturile necesare revizuirii pensiilor, utilizate în
unitățile Ministerului Administrației și Internelor..........

2–3

3–5

5–6

6–8

8–9

10–12

12–13

14–16

2

MONITORUL OFICIAL AL ROMÂNIEI, PARTEA I, Nr. 264/14.IV.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 158
din 8 februarie 2011

referitoare la excepția de neconstituționalitate a dispozițiilor art. 64 alin. (1)
din Ordonanța de urgență a Guvernului nr. 195/2002 privind circulația pe drumurile publice
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 64 alin. (1) din Ordonanța de urgență a
Guvernului nr. 195/2002 privind circulația pe drumurile publice,
excepție ridicată de Magdalena-Veronica Tara în Dosarul
nr. 13.770/301/CV/2008 al Tribunalului București — Secția a IX-a
contencios administrativ și fiscal.
La apelul nominal este prezent mandatarul autoarei
excepției, domnul Constantin-Gheorghe Tara, lipsind celelalte
părți, față de care procedura de citare este legal îndeplinită.
Magistratul-asistent referă că autoarea excepției, prin
mandatar, a depus la dosar note scrise, împreună cu un set de
fotografii, pentru a fi avute în vedere la soluționarea excepției
de neconstituționalitate.
Cauza fiind în stare de judecată, președintele acordă
cuvântul mandatarului autoarei excepției, care solicită admiterea
excepției de neconstituționalitate astfel cum a fost formulată, cu
referire și la documentele depuse la dosar.
Reprezentantului Ministerului Public pune concluzii de
respingere a excepției de neconstituționalitate ca neîntemeiată,
arătând că dispozițiile criticate nu încalcă prevederile
constituționale invocate.
C U R T E A,

având în vedere actele și lucrările dosarului, reține următoarele:
Prin Încheierea din 22 februarie 2010, pronunțată în Dosarul
nr. 13.770/301/CV/2008, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 64 alin. (1) din Ordonanța de urgență a
Guvernului nr. 195/2002 privind circulația pe drumurile
publice, excepție ridicată de Magdalena-Veronica Tara.
În motivarea excepției de neconstituționalitate se susține,
în esență, că utilizarea noțiunii ăpoate” în cuprinsul textului de
lege criticat conferă acestuia un caracter dispozitiv, lăsând la
aprecierea agentului rutier dispunerea ridicării sau neridicării
unor vehicule aflate în aceeași situație, respectiv staționate
neregulamentar și care constituie un obstacol pentru circulația
publică, ceea ce creează un regim arbitrar, discriminatoriu, față
de conducătorii acestor vehicule, ăîncălcându-se principiul
egalității de tratament al vehiculelor și al conducătorilor auto
aflați în aceeași situație”. Se mai susține că prevederile ce fac
obiectul excepției ăcreează un regim discriminatoriu între
vehiculele care sunt staționate neregulamentar și care constituie
un obstacol pentru circulația publică și vehiculele care sunt

staționate neregulamentar pe trotuare și care, de asemenea,
constituie un obstacol pentru circulația publică, deoarece textul
de lege nu prevede măsura ridicării acestor vehicule”.
Tribunalul București — Secția a IX-a contencios
administrativ și fiscal apreciază că excepția de
neconstituționalitate este nefondată, întrucât dispozițiile legale
criticate nu contravin principiului egalității în drepturi.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 64 alin. (1) din Ordonanța de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006, astfel cum au fost modificate și completate prin
Ordonanța de urgență a Guvernului nr. 69/2007 pentru
modificarea și completarea Ordonanței de urgență a Guvernului
nr. 195/2002 privind circulația pe drumurile publice, publicată în
Monitorul Oficial al României, Partea I, nr. 443 din 29 iunie 2007.
Textul de lege criticat are următorul cuprins:
— Art. 64 alin. (1): ăPoliția rutieră poate dispune ridicarea
vehiculelor staționate neregulamentar pe partea carosabilă.
Ridicarea și depozitarea vehiculelor în locuri special amenajate
se realizează de către administrațiile publice locale sau de către
administratorul drumului public, după caz.”
În opinia autorului excepției de neconstituționalitate, textul de
lege criticat încalcă dispozițiile art. 16 din Constituție privind
egalitatea în drepturi și ale art. 20, cu raportare la art. 7 din
Declarația Universală a Drepturilor Omului.
Examinând excepția de neconstituționalitate astfel cum a fost
formulată, Curtea constată că textul de lege criticat
reglementează o măsură tehnico-administrativă menită să
asigure desfășurarea circulației pe drumurile publice în condiții
de siguranță, prin îndepărtarea de pe spațiul rezervat circulației
rutiere a autovehiculelor staționate în acea zonă în pofida
regulilor stabilite prin lege privind oprirea și staționarea acestora.
Instituirea posibilității, iar nu a obligației agentului poliției rutiere
de a aplica această măsură, nu conferă normei criticate un
caracter discriminatoriu, luarea măsurii în cauză implicând în
mod necesar o apreciere cu privire la circumstanțele reale ale

MONITORUL OFICIAL AL ROMÂNIEI, PARTEA I, Nr. 264/14.IV.2011
faptei constând în staționarea neregulamentară pe partea
carosabilă.
Cât privește aspectele referitoare la modul de interpretare și
aplicare a dispozițiilor legale criticate de către agenții Poliției
rutiere, acestea nu intră în competența de soluționare a Curții

3

Constituționale, ci a instanțelor judecătorești, cărora persoana
nemulțumită li se poate adresa pe calea plângerii împotriva
procesului-verbal de contravenție prin care s-a dispus aplicarea
măsurii reglementate de aceste dispoziții.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 64 alin. (1) din Ordonanța de urgență a
Guvernului nr. 195/2002 privind circulația pe drumurile publice, excepție ridicată de Magdalena-Veronica Tara în Dosarul
nr. 13.770/301/CV/2008 al Tribunalului București — Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 190
din 10 februarie 2011

referitoare la excepția de neconstituționalitate a prevederilor art. I1 alin. (1) și (4)
din Ordonanța Guvernului nr. 28/2007 pentru modificarea Ordonanței Guvernului nr. 19/2002
privind unele măsuri pentru constituirea și utilizarea fondului locativ de protocol,
proprietate publică a statului, și pentru vânzarea unor imobile, proprietate privată a statului,
aflate în administrarea Regiei Autonome ăAdministrația Patrimoniului Protocolului de Stat”
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Ingrid Alina Tudora

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. I1 alin. (1) și (4) din Ordonanța Guvernului
nr. 28/2007 pentru modificarea Ordonanței Guvernului
nr. 19/2002 privind unele măsuri pentru constituirea și utilizarea
fondului locativ de protocol, proprietate publică a statului, și
pentru vânzarea unor imobile, proprietate privată a statului,
aflate în administrarea Regiei Autonome ăAdministrația
Patrimoniului Protocolului de Stat”, excepție ridicată de
Constantin Olteanu și Victoria Olteanu în Dosarul
nr. 17.057.01/299/2008 al Judecătoriei Sectorului 1 București.
La apelul nominal se prezintă personal Constantin Olteanu,
autor al excepției, lipsind celelalte părți, față de care procedura
de citare este legal îndeplinită.
Cauza fiind în stare de judecată, președintele acordă
cuvântul autorului excepției, care solicită admiterea acesteia.

Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă. În acest sens, arată că aspectele invocate în
susținerea excepției privesc, în realitate, probleme de
interpretare și aplicare a legii, care excedează competenței
Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 28 aprilie 2010, pronunțată în Dosarul
nr. 17.057.01/299/2008, Judecătoria Sectorului 1 București
a sesizat Curtea Constituțională cu excepția de
neconstituționalitate a prevederilor art. I1 alin. (1) și (4) din
Legea nr. 229/2008 privind aprobarea Ordonanței
Guvernului nr. 28/2007 pentru modificarea Ordonanței
Guvernului nr. 19/2002 privind unele măsuri pentru
constituirea și utilizarea fondului locativ de protocol,
proprietate publică a statului, și pentru vânzarea unor
imobile, proprietate privată a statului, aflate în
administrarea
Regiei
Autonome
ăAdministrația
Patrimoniului Protocolului de Stat”. Excepția a fost ridicată
de Constantin Olteanu și Victoria Olteanu într-o cauză civilă
având ca obiect obligația de a face.
În motivarea excepției de neconstituționalitate autorii
acesteia susțin că textul de lege criticat încalcă normele

4

MONITORUL OFICIAL AL ROMÂNIEI, PARTEA I, Nr. 264/14.IV.2011

constituționale invocate, întrucât instituie o situație
discriminatorie, dat fiind că art. I1 alin. (3) din Legea nr. 229/2008
face referire la apartamente situate în construcții tip ăbloc”, fiind
excluse, potrivit alin. (4) al aceluiași articol, apartamentele
situate în imobile tip ăvilă”, neexistând practic nicio diferență care
să motiveze această încadrare. Astfel, aceștia arată că locuiesc
din anul 1977, în baza unui contract de închiriere, într-un
apartament situat într-un imobil tip ăvilă”, care se încadrează în
situația imobilelor naționalizate cu titlu, conform Legii
nr. 112/1995 pentru reglementarea situației juridice a unor
imobile cu destinația de locuințe, trecute în proprietatea statului.
Întrucât, prin Hotărârea Guvernului nr. 39/1996 privind
reglementarea situației juridice a unor imobile trecute nelegal în
administrarea Consiliului Local al Municipiului București, imobilul
a fost scos de sub autoritatea Secretariatului General al
Guvernului și trecut în administrarea Regiei Autonome
ăAdministrația Patrimoniului Protocolului de Stat”, autorii
excepției se află în imposibilitatea de a-l cumpăra. Aceștia
consideră că se găsesc într-o situație discriminatorie, prin
încălcarea dispozițiilor art. 16 alin. (1) și art. 53 din Constituție,
deoarece apartamentul în care locuiesc se încadrează într-un
imobil cu mai multe apartamente, cu locatari diferiți, imobil
denumit ăvilă”, dar în art. I1 alin. (1) din Legea nr. 229/2008 este
stipulată sintagma ăbloc de locuințe”, iar în alin. (4) al aceluiași
articol se arată că dispozițiile prevăzute la alin. (1) nu se aplică
și imobilelor tip ăvilă”, astfel încât nu pot opta pentru cumpărarea
acestui apartament.
Judecătoria Sectorului 1 București și-a exprimat opinia în
sensul că excepția de neconstituționalitate invocată este
întemeiată. În acest sens, arată că excluderea imobilelor tip
ăvilă” de la aplicarea dispozițiilor care reglementează transferul
imobilelor compuse din apartamentele situate în blocuri de
locuințe, aflate în administrarea Regiei Autonome ăAdministrația
Patrimoniului Protocolului de Stat”, către Primăria Generală a
Municipiului București conduce la imposibilitatea chiriașilor
apartamentelor situate în imobile tip ăvilă” de a cumpăra
apartamentele respective, în condițiile reglementate de Legea
nr. 112/1995, ceea ce creează o situație defavorabilă în raport
cu chiriașii apartamentelor situate în blocuri de locuințe, fără a
exista o justificare întemeiată pentru aceasta.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textul de lege criticat este
constituțional. În acest sens, arată că prevederile legale criticate,
stabilind schimbarea titularului dreptului de administrare asupra
unor bunuri aflate în proprietatea privată a statului, reprezintă
opțiunea legiuitorului, fără a aduce atingere principiului egalității
în drepturi a cetățenilor.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, prevederile
legale criticate, raportate la dispozițiile Constituției, precum și
Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate, așa cum a fost
formulat de autorii acesteia și astfel cum a fost stabilit prin

încheierea de sesizare, îl constituie prevederile art. I1 alin. (1) și
(4) din Legea nr. 229/2008 privind aprobarea Ordonanței
Guvernului nr. 28/2007 pentru modificarea Ordonanței
Guvernului nr. 19/2002 privind unele măsuri pentru constituirea
și utilizarea fondului locativ de protocol, proprietate publică a
statului, și pentru vânzarea unor imobile, proprietate privată a
statului, aflate în administrarea Regiei Autonome ăAdministrația
Patrimoniului Protocolului de Stat”.
Din examinarea excepției de neconstituționalitate, Curtea
observă că art. I1 alin. (1) și (4) a fost introdus în cuprinsul
Ordonanței Guvernului nr. 28/2007 prin art. I pct. 3 din Legea
nr. 229/2008.
Așa fiind, obiectul excepției de neconstituționalitate asupra
căruia Curtea urmează a se pronunța îl constituie prevederile
art. I1 alin. (1) și (4) din Ordonanța Guvernului nr. 28/2007 pentru
modificarea Ordonanței Guvernului nr. 19/2002 privind unele
măsuri pentru constituirea și utilizarea fondului locativ de
protocol, proprietate publică a statului, și pentru vânzarea unor
imobile, proprietate privată a statului, aflate în administrarea
Regiei Autonome ăAdministrația Patrimoniului Protocolului de
Stat”, ordonanță publicată în Monitorul Oficial al României,
Partea I, nr. 86 din 2 februarie 2007, prevederi introduse prin
Legea nr. 229/2008, publicată în Monitorul Oficial al României,
Partea I, nr. 748 din 5 noiembrie 2008.
Textul de lege criticat prevede că:
— Art. I1: ă(1) Imobilele compuse din apartamentele situate în
blocuri de locuințe, pentru care există o formă legală de folosință
la data de 30 septembrie 2008, precum și terenul aferent
acestora, proprietate privată a statului, aflate în administrarea
R.A. — A.P.P.S., trec în proprietatea privată a statului și în
administrarea Primăriei Generale a Municipiului București. [...]
(4) Dispozițiile alin. (1)—(3) nu se aplică imobilelor tip vilă,
locuințelor de serviciu și nici celor descrise la art. II alin. (2)
lit. c)—e).”
În opinia autorului excepției de neconstituționalitate, textul de
lege criticat contravine dispozițiilor constituționale ale art. 16
alin. (1) privind egalitatea în drepturi și celor ale art. 53 privind
restrângerea exercițiului unor drepturi sau al unor libertăți.
Examinând excepția de neconstituționalitate, Curtea
constată că atât în jurisprudența sa, cât și în practica Curții
Europene a Drepturilor Omului s-a statuat că ăprincipiul
constituțional al egalității cetățenilor în fața legii, fără privilegii și
fără discriminări, consacrat de art. 16 alin. (1), ce se corelează
cu prevederile cuprinse în art. 14 din Convenția pentru apărarea
drepturilor omului și a libertăților fundamentale, nu înseamnă că
reglementarea trebuie să fie uniformă, așa încât, dacă la situații
egale trebuie să corespundă un tratament egal, la situații diferite,
tratamentul nu poate fi decât diferit, justificat în mod obiectiv și
rațional”.
În speța de față, examinând înscrisurile depuse la dosar,
Curtea constată că imobilul — tip vilă — în care se află
apartamentul autorilor excepției a fost trecut în administrarea
Regiei Autonome ăAdministrarea Patrimoniului Protocolului de
Stat”, prin Hotărârea Guvernului nr. 39/1996 privind
reglementarea situației juridice a unor imobile trecute nelegal în
administrarea Consiliului Local al Municipiului București,
publicată în Monitorul Oficial al României, Partea I, nr. 31 din
14 februarie 1996. În această hotărâre se precizează că, ținând
seama de faptul că unele imobile, proprietate publică a statului,
au fost preluate nelegal de către Consiliul Local al Municipiului
București — în baza unor decizii administrative emise de organe
necompetente material — și având în vedere prevederile art. 10
alin. (2) din Legea nr. 112/1995, aceste imobile, împreună cu
anexele și terenurile aferente, trec în administrarea Regiei
Autonome ăAdministrația Patrimoniului Protocolului de Stat” de
sub autoritatea Secretariatului General al Guvernului.

MONITORUL OFICIAL AL ROMÂNIEI, PARTEA I, Nr. 264/14.IV.2011
Pe de altă parte, Curtea observă că temeiul legal al acțiunii
în baza căruia autorii excepției de neconstituționalitate au
solicitat ăobligarea Primăriei Municipiului București, a Consiliului
General al Primăriei Municipiului București și a Administrației
Fondului Imobiliar” să preia imobilul în litigiu din administrarea
Regiei Autonome ăAdministrația Patrimoniului Protocolului de
Stat” și să procedeze la înstrăinarea, în baza unui contract de
vânzare-cumpărare, a imobilului în litigiu către titularii
contractului de închiriere este art. 10 alin. (2) din Legea
nr. 112/1995, care prevede că ăSunt, de asemenea, exceptate

5

de la vânzare locuințele care au avut destinația de case de
oaspeți, de protocol, precum și cele folosite ca reședințe pentru
foștii și actualii demnitari”.
Curtea constată că nu poate fi primită critica de
neconstituționalitate formulată, întrucât motivele invocate de
autorii excepției privesc, de fapt, aspecte ce țin de modul de
aplicare și interpretare a reglementărilor incidente în cauză de
către instanțele judecătorești, ceea ce excedează competenței
Curții Constituționale.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. I1 alin. (1) și (4) din Ordonanța Guvernului
nr. 28/2007 pentru modificarea Ordonanței Guvernului nr. 19/2002 privind unele măsuri pentru constituirea și utilizarea fondului
locativ de protocol, proprietate publică a statului, și pentru vânzarea unor imobile, proprietate privată a statului, aflate în
administrarea Regiei Autonome ăAdministrația Patrimoniului Protocolului de Stat”, excepție ridicată de Constantin Olteanu și Victoria
Olteanu în Dosarul nr. 17.057.01/299/2008 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 10 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 192
din 10 februarie 2011

referitoare la excepția de neconstituționalitate a prevederilor art. 25 alin. 1
din Legea locuinței nr. 114/1996
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Ingrid Alina Tudora

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 25 alin. 1 din Legea locuinței nr. 114/1996,
excepție ridicată de Remus Boldijar în Dosarul
nr. 7.172/197/2009 al Judecătoriei Brașov.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:

Prin Încheierea din 2 martie 2010, pronunțată în Dosarul
nr. 7.172/197/2009, Judecătoria Brașov a sesizat Curtea
Constituțională cu excepția de neconstituționalitate a
prevederilor art. 25 alin. 1 din Legea locuinței nr. 114/1996,
excepție ridicată de Remus Boldijar într-o cauză civilă având ca
obiect evacuare.
În motivarea excepției de neconstituționalitate autorul
acesteia
susține
că
reglementarea
criticată
este
neconstituțională, deoarece permite evacuarea unei persoane
care are în îngrijire un copil minor, fapt ce afectează dreptul de
a avea o familie și de a locui împreună cu aceasta. Arată că
astfel este lipsit de mijloacele de a acorda copilului său cele mai
bune șanse de a reuși în viață, din cauza lipsei unei locuințe.
Judecătoria Brașov consideră că excepția de
neconstituționalitate invocată este neîntemeiată, reglementarea
criticată fiind în concordanță cu normele constituționale invocate
în susținerea excepției.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

6

MONITORUL OFICIAL AL ROMÂNIEI, PARTEA I, Nr. 264/14.IV.2011
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 25 alin. 1 din Legea locuinței nr. 114/1996,
republicată în Monitorul Oficial al României, Partea I, nr. 393 din
31 decembrie 1997, potrivit cărora: ăEvacuarea chiriașului se
face numai pe baza unei hotărâri judecătorești irevocabile.”
Autorul
excepției
invocă
încălcarea
dispozițiilor
constituționale ale art. 26 alin. (1) privind viața intimă, familială
și privată, art. 27 alin. (1) privind inviolabilitatea domiciliului,
art. 29 alin. (6) referitoare la libertatea conștiinței și ale art. 48
alin. (1) privind familia.
Examinând excepția de neconstituționalitate, Curtea
constată că susținerile autorului sunt neîntemeiate.
Astfel, prin Decizia nr. 310/2009, publicată în Monitorul
Oficial al României, Partea I, nr. 228 din 7 aprilie 2009, Curtea
a reținut că, potrivit prevederilor art. 23 din Legea locuinței
nr. 114/1996, ăîn cazul în care părțile nu convin asupra reînnoirii

contractului de închiriere, chiriașul este obligat să părăsească
locuința la expirarea termenului contractual. Astfel, dacă pentru
contractele în cauză nu a operat prorogarea legală (astfel cum
s-a întâmplat în cazul contractelor de închiriere prelungite de
drept conform Legii nr. 17/1994 pentru prelungirea sau
reînnoirea contractelor de închiriere privind unele suprafețe
locative), la expirarea termenului prevăzut în contract încetează
dreptul de folosință al chiriașului, instanța urmând să dispună
evacuarea lui. Reînnoirea contractului de închiriere putea
interveni însă numai prin convenția părților, înțelegerea lor în
acest sens putând fi expresă sau tacită, aceasta din urmă
rezultând din folosința locuinței de către chiriaș, dacă locatorul
nu s-a opus continuării raporturilor de locațiune prin anunțarea
concediului înainte de expirarea termenului contractual sau dacă
relocațiunea tacită nu a fost exclusă printr-o clauză expresă din
contractul inițial. Prin urmare, conform prevederilor criticate,
după expirarea termenului contractual, locatorul are dreptul să
pună capăt raporturilor de închiriere oricând și necondiționat,
cerând evacuarea chiriașului”.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în decizia menționată
își păstrează valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 25 alin. 1 din Legea locuinței nr. 114/1996,
excepție ridicată de Remus Boldijar în Dosarul nr. 7.172/197/2009 al Judecătoriei Brașov.
Definitivă și general obligatorie.
Pronunțată în ședința publică din data de 10 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora
CURTEA CONSTITUȚIONALĂ

D E C I Z I A Nr. 197
din 10 februarie 2011

referitoare la excepția de neconstituționalitate a prevederilor art. 35 alin. (2)
din Legea fondului funciar nr. 18/1991 și ale art. 31 alin. (3) din Legea nr. 45/2009
privind organizarea și funcționarea Academiei de Științe Agricole și Silvice
ăGheorghe Ionescu-Șișești” și a sistemului de cercetare-dezvoltare din domeniile agriculturii,
silviculturii și industriei alimentare
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Ingrid Alina Tudora

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.

Pe rol se află soluționarea excepției de neconstituționalitate
a prevederilor art. 35 alin. (2) din Legea fondului funciar
nr. 18/1991 și ale art. 31 alin. (3) din Legea nr. 45/2009 privind
organizarea și funcționarea Academiei de Științe Agricole și
Silvice ăGheorghe Ionescu-Șișești” și a sistemului de cercetaredezvoltare din domeniile agriculturii, silviculturii și industriei
alimentare, excepție ridicată de Maria Hajas în Dosarul
nr. 4.118/55/2009 al Tribunalului Arad — Secția civilă.
La apelul nominal lipsesc părțile, față de care procedura de
citare este legal îndeplinită.

MONITORUL OFICIAL AL ROMÂNIEI, PARTEA I, Nr. 264/14.IV.2011
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 1 aprilie 2010, pronunțată în Dosarul
nr. 4.118/55/2009, Tribunalul Arad — Secția civilă a sesizat
Curtea Constituțională cu excepția de neconstituționalitate
a prevederilor art. 35 alin. (2) din Legea fondului funciar
nr. 18/1991 și ale art. 31 alin. (3) din Legea nr. 45/2009
privind organizarea și funcționarea Academiei de Științe
Agricole și Silvice ăGheorghe Ionescu-Șișești” și a
sistemului de cercetare-dezvoltare din domeniile
agriculturii, silviculturii și industriei alimentare, excepție
ridicată de Maria Hajas într-o cauză civilă având ca obiect fond
funciar.
În motivarea excepției de neconstituționalitate autorul
acesteia susține că textele de lege criticate împiedică
reconstituirea dreptului de proprietate prin crearea unui
tratament juridic privilegiat în favoarea unor categorii de instituții,
în detrimentul altor persoane. De asemenea, consideră că
prevederile art. 31 alin. (3) din Legea nr. 45/2009 aduc atingere
principiului neretroactivității legii civile, în măsura în care se
aplică inclusiv cererilor de reconstituire validate prin hotărâri ale
comisiilor de fond funciar, adoptate anterior intrării în vigoare a
legii. Apreciază că o astfel de intervenție legislativă adoptată în
cursul procedurii de reconstituire a dreptului de proprietate și
nefinalizată aduce atingere art. 6 paragraful 1 din Convenția
pentru apărarea drepturilor omului și a libertăților fundamentale,
aspect reținut de Curtea Europeană în Hotărârea din
28 octombrie 1999, pronunțată în Cauza Zielinski, Pradal,
Gonzales și alții împotriva Franței.
Tribunalul Arad — Secția civilă consideră că excepția de
neconstituționalitate invocată este neîntemeiată, reglementarea
criticată fiind în concordanță cu normele constituționale și
convenționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că reglementarea criticată
este constituțională, fiind conformă cu dispozițiile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile legale criticate, raportate la
dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 35 alin. (2) din Legea fondului funciar
nr. 18/1991, republicată în Monitorul Oficial al României,
Partea I, nr. 1 din 5 ianuarie 1998, și cele ale art. 31 alin. (3) din
Legea nr. 45/2009 privind organizarea și funcționarea Academiei
de Științe Agricole și Silvice ăGheorghe Ionescu-Șișești” și a

7

sistemului de cercetare-dezvoltare din domeniile agriculturii,
silviculturii și industriei alimentare, publicată în Monitorul Oficial
al României, Partea I, nr. 200 din 30 martie 2009.
Textele de lege criticate au următorul cuprins:
— Art. 35 alin. (2) din Legea fondului funciar nr. 18/1991:
ăTerenurile proprietate de stat, administrate de institutele și
stațiunile de cercetări științifice, agricole și silvice, destinate
cercetării și producerii de semințe și material săditor din categorii
biologice superioare și a animalelor de rasă, precum și din
administrarea Institutului pentru Testarea și Înregistrarea
Soiurilor de Plante de Cultură și a centrelor sale teritoriale
aparțin domeniului public și rămân în administrarea acestora. În
termen de 90 de zile de la intrarea în vigoare a prezentei legi,
Guvernul, la propunerea Ministerului Agriculturii și Alimentației,
va delimita suprafețele de teren strict necesare cercetării și
producerii de semințe și material săditor din categorii biologice
superioare și animalelor de rasă și pe cele destinate producției,
din administrarea institutelor și stațiunilor de cercetare și
producție agricolă.”;
— Art. 31 alin. (3) din Legea nr. 45/2009:
ăTerenurile date în administrarea instituțiilor și unităților de
cercetare-dezvoltare de drept public sunt inalienabile,
insesizabile, imprescriptibile și nu pot fi scoase din proprietatea
publică și din administrarea unităților de cercetare-dezvoltare
din agricultură și silvicultură decât prin lege, exceptând
terenurile prevăzute la art. 6 alin. (3).”
Autorul
excepției
invocă
încălcarea
dispozițiilor
constituționale ale art. 15 alin. (2) privind neretroactivitatea legii
civile și celor ale art. 16 alin. (1) care consacră egalitatea în
drepturi. Totodată, este invocată și înfrângerea dispozițiilor art. 6
din Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că nu pot fi primite susținerile autorului acesteia
referitoare la faptul că terenurile aflate în perimetrul instituțiilor
enumerate la art. 35 alin. (2) din Legea nr. 18/1991 și în Legea
nr. 45/2009 nu se retrocedează și rămân în administrarea
acestor instituții. Autorul consideră că păstrarea acestor terenuri,
pentru care s-a solicitat reconstituirea dreptului de proprietate,
în administrarea unor instituții specializate ar fi acceptabilă
numai după ce vor fi soluționate toate cererile de reconstituire,
nicidecum de a se înlătura ab initio retrocedarea lor.
Curtea constată că, așa cum reiese din actele dosarului,
suprafața de teren asupra căreia se solicită reconstituirea
dreptului de proprietate se află în proprietatea publică a statului
și în administrarea Agenției Domeniilor Statului, respectiv în
administrarea Stațiunii de Cercetare-Dezvoltare pentru
Creșterea Bovinelor Arad.
Potrivit art. 10 alin. (8) din Regulamentul privind procedura de
constituire, atribuțiile și funcționarea comisiilor pentru stabilirea
dreptului de proprietate privată asupra terenurilor, a modelului și
modului de atribuire a titlurilor de proprietate, precum și punerea
în posesie a proprietarilor, aprobat prin Hotărârea Guvernului
nr. 890/2005, reconstituirea dreptului de proprietate pe vechile
amplasamente se face în perimetrul unităților de cercetaredezvoltare pe terenuri agricole care nu sunt indispensabile
cercetării.
De asemenea, potrivit prevederilor art. 52 alin. (1) din Legea
nr. 45/2009, terenurile aparținând foștilor proprietari, dar
indispensabile activității de cercetare-dezvoltare-inovare,
colecțiile de material biologic, loturi demonstrative, suprafețe
destinate producerii de sămânță și material de plantat din verigi
superioare, testări tehnologice și terenurile pentru producerea
furajelor necesare animalelor de experiență și producție, plantații
cu rol în ameliorare, parcele amenajate special pentru
experimentări multianuale rămân în administrarea unităților de
profil. Reconstituirea dreptului de proprietate se face pe alte

8

MONITORUL OFICIAL AL ROMÂNIEI, PARTEA I, Nr. 264/14.IV.2011

amplasamente dacă există teren la nivelul comisiilor locale sau
persoanele îndreptățite sunt despăgubite prin echivalent, potrivit
legilor fondului funciar.
În acest context, Curtea constată că textele de lege care
reglementează regimul juridic al acestor terenuri dispun pentru

viitor, fiind conforme cu principiile neretroactivității legii civile și
egalității în drepturi, dat fiind că aceste prevederi legale nu
creează privilegii sau discriminări și nici inegalități în fața legii și
a autorităților publice, ci se aplică tuturor celor aflați în situația
prevăzută de ipoteza normei legale.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 35 alin. (2) din Legea fondului funciar
nr. 18/1991 și ale art. 31 alin. (3) din Legea nr. 45/2009 privind organizarea și funcționarea Academiei de Științe Agricole și Silvice
ăGheorghe Ionescu-Șișești” și a sistemului de cercetare-dezvoltare din domeniile agriculturii, silviculturii și industriei alimentare,
excepție ridicată de Maria Hajas în Dosarul nr. 4.118/55/2009 al Tribunalului Arad — Secția civilă.
Definitivă și general obligatorie.
Pronunțată în ședința publică din data de 10 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora
CURTEA CONSTITUȚIONALĂ

D E C I Z I A Nr. 198
din 10 februarie 2011

referitoare la excepția de neconstituționalitate a prevederilor art. 969, art. 1020 și art. 1021
din Codul civil
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Ingrid Alina Tudora

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 969, art. 1020 și art. 1021 din Codul civil,
excepție ridicată de Societatea Comercială ăAltius Pro” — S.R.L.
în Dosarul nr. 8.730/303/2009 al Judecătoriei Sectorului 6
București — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 2 iunie 2010, pronunțată în Dosarul
nr. 8.730/303/2009, Judecătoria Sectorului 6 București —
Secția civilă a sesizat Curtea Constituțională cu excepția de
neconstituționalitate a prevederilor art. 969, art. 1020 și

art. 1021 din Codul civil, excepție ridicată de Societatea
Comercială ăAltius Pro” — S.R.L. într-o cauză civilă având ca
obiect reziliere contract — pretenții.
În motivarea excepției de neconstituționalitate autorul
acesteia susține că prevederile art. 969 din Codul civil permit ca
persoanele private să stabilească convenții care să aibă putere
de lege, fiind înfrântă astfel voința legiuitorului și aducându-se
atingere dreptului de legiferare al Parlamentului.
De asemenea, consideră că prevederile art. 1020 și art. 1021
din Codul civil sunt neconstituționale și aduc atingere principiului
egalității cetățenilor în fața legii, deoarece instituie premisa
încetării unilaterale a unui contract de către una dintre părți,
cealaltă parte contractantă având o poziție inferioară, creând
astfel o situație discriminatorie. Cu atât mai mult, arată că, pe
lângă posibilitatea unei părți de a solicita încetarea unui contract
fără voința celeilalte părți, aceasta are posibilitatea de a
împovăra cealaltă parte prin obligarea la plata de prestații
suplimentare, daune-interese, care excedează înțelegerii lor.
Judecătoria Sectorului 6 București — Secția civilă și-a
exprimat opinia în sensul că excepția de neconstituționalitate
este neîntemeiată. În susținerea acestui punct de vedere este
invocată jurisprudența în materie a Curții Constituționale, și
anume deciziile nr. 311/2009 și nr. 604/2009, respectiv deciziile
nr. 1.347/2008 și nr. 24/2009.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 264/14.IV.2011
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 969, art. 1020 și art. 1021 din Codul civil, care
au următorul conținut:
— Art. 969: ăConvențiile legal făcute au putere de lege între
părțile contractante.
Ele se pot revoca prin consimțământul mutual sau din cauze
autorizate de lege.”;
— Art. 1020: ăCondiția rezolutorie este subînțeleasă
totdeauna în contractele sinalagmatice, în caz când una din părți
nu îndeplinește angajamentul său.”;
— Art. 1021: ăÎntr-acest caz, contractul nu este desființat de
drept. Partea în privința căreia angajamentul nu s-a executat are
alegerea sau să silească pe cealaltă a executa convenția, când
este posibil, sau să-i ceară desființarea, cu daune de interese.
Desființarea trebuie să se ceară înaintea justiției, care, după
circumstanțe, poate acorda un termen părții acționate.”
În opinia autorului excepției de neconstituționalitate, textele
de lege criticate contravin dispozițiilor constituționale ale art. 16
alin. (1) și (2) referitoare la egalitatea în drepturi și celor ale
art. 61 alin. (1) potrivit cărora ăParlamentul este organul
reprezentativ suprem al poporului român și unica autoritate
legiuitoare a țării”.
Examinând excepția de neconstituționalitate, Curtea
constată că prevederile de lege criticate au mai făcut obiect al
controlului de constituționalitate, prin raportare la aceleași
dispoziții constituționale și cu motivări similare.
Astfel, în ceea ce privește prevederile art. 969 din Codul civil,
prin Decizia nr. 1.347/2008, publicată în Monitorul Oficial al
României, Partea I, nr. 884 din 29 decembrie 2008, și Decizia
nr. 1.111/2010, publicată în Monitorul Oficial al României,
Partea I, nr. 801 din 30 noiembrie 2010, Curtea a statuat că
acest text de lege ăconsacră principii importante ale dreptului

9

civil român — principiul forței obligatorii a convențiilor civile
«pacta sunt servanda», principiul libertății contractuale, principiul
relativității efectelor convențiilor și principiul irevocabilității actului
juridic civil”.
Analizând motivele de neconstituționalitate invocate de autor,
Curtea a constatat că ăîncheierea unei convenții fiind guvernată
de principiul libertății contractuale, părțile pot să determine, prin
voința lor, clauzele contractuale și efectele pe care acestea
urmează să le producă, conform unei cauze morale și licite.
Convenția astfel încheiată se impune părților întocmai ca legea,
având caracter obligatoriu, iar nu facultativ”.
Cu privire la prevederile art. 1020 și art. 1021 din Codul civil,
Curtea a constatat că textele de lege criticate reglementează
două forme de sancționare a neexecutării obligației de către o
parte contractuală, și anume rezoluțiunea sau rezilierea
contractului, după cum contractul este cu executare uno ictu sau
contract cu executare succesivă.
În acest context, Curtea constată că nu pot fi primite criticile
autorului excepției privind neconstituționalitatea prevederilor
art. 1020 și art. 1021 din Codul civil, deoarece, așa cum Curtea
a statuat prin Decizia nr. 24 din 8 ianuarie 2009, publicată în
Monitorul Oficial al României, Partea I, nr. 48 din 27 ianuarie
2009, ăpentru neexecutarea culpabilă a unor obligații
contractuale, se recunoaște părții care și-a executat sau este
gata să-și execute obligațiile posibilitatea de a alege între
executarea silită și încetarea contractului prin rezoluțiune,
respectiv reziliere, în cazul când cealaltă parte nu-și execută
obligațiile sale contractuale, legiuitorul realizând astfel un
echilibru între principiul forței obligatorii a contractului și
principiul executării în natură și cu bună-credință a obligațiilor
asumate.
Garanția acestui echilibru este dată tocmai de competența
instanței judecătorești, reglementată prin teza ultimă a art. 1021
din Codul civil, de a aprecia asupra posibilității părții creditoare
de a cere rezoluțiunea sau rezilierea, acordând un termen de
grație, în situațiile în care apreciază că este posibilă executarea
în natură a obligațiilor debitorului sau de a respinge acțiunea
când debitorul și-a executat obligațiile în cursul procesului”.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile
menționate își păstrează valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 969, art. 1020 și art. 1021 din Codul civil,
excepție ridicată de Societatea Comercială ăAltius Pro” — S.R.L. în Dosarul nr. 8.730/303/2009 al Judecătoriei Sectorului 6
București — Secția civilă.
Definitivă și general obligatorie.
Pronunțată în ședința publică din data de 10 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

10

MONITORUL OFICIAL AL ROMÂNIEI, PARTEA I, Nr. 264/14.IV.2011
CURTEA CONSTITUȚIONALĂ

D E C I Z I A Nr. 203
din 10 februarie 2011

referitoare la excepția de neconstituționalitate a prevederilor art. 969, art. 1020 și art. 1021
din Codul civil, precum și a celor ale art. 24 și art. 25 din Legea locuinței nr. 114/1996
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Ingrid Alina Tudora

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 969, art. 1020 și art. 1021 din Codul civil,
precum și a celor ale art. 24 și art. 25 din Legea locuinței
nr. 114/1996, excepție ridicată de Cornelia Lupu în Dosarul
nr. 418/257/2010 al Judecătoriei Mediaș.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate, sens
în care invocă jurisprudența în materie a Curții Constituționale,
și anume deciziile nr. 24/2009 și nr. 311/2009.
C U R T E A,

având în vedere actele și lucrările dosarului, constată
următoarele:
Prin Încheierea din 14 mai 2010, pronunțată în Dosarul
nr. 418/257/2010, Judecătoria Mediaș a sesizat Curtea
Constituțională cu excepția de neconstituționalitate a
prevederilor art. 969, art. 1020 și art. 1021 din Codul civil,
precum și a celor ale art. 24 și art. 25 din Legea locuinței
nr. 114/1996, excepție ridicată de Cornelia Lupu într-o cauză
civilă având ca obiect reziliere contract, evacuare și pretenții.
În motivarea excepției de neconstituționalitate autorul
acesteia susține că prevederile art. 969 din Codul civil permit ca
persoane private să stabilească convenții care să aibă putere
de lege, fiind înfrântă astfel voința legiuitorului și aducându-se
atingere dreptului de legiferare al Parlamentului. De asemenea,
consideră că prevederile art. 1020 și art. 1021 din Codul civil
sunt neconstituționale, deoarece orice transfer de proprietate
determinat de o altă cauză decât voința părților sau executarea
silită reprezintă o încălcare a principiului garantării dreptului de
proprietate. În ceea ce privește prevederile art. 24 și art. 25 din
Legea locuinței nr. 114/1996, acestea sunt considerate a fi
neconstituționale, prin excluderea garanției păstrării calității de
chiriaș și pentru viitor, în aceeași locuință și în lipsa garantării de
către stat a asigurării unei alte locuințe corespunzătoare. Prin
aceasta se creează un tratament discriminator în raport cu alți
chiriași, protejați de acte normative anterioare, precum Legea
nr. 85/1992 privind vânzarea de locuințe și spații cu altă
destinație construite din fondurile statului și din fondurile
unităților economice sau bugetare de stat sau Decretul-lege
nr. 61/1990 privind vânzarea de locuințe construite din fondurile
statului către populație, prin care aceștia au achiziționat
locuințele la prețuri rezonabile. De asemenea, susține că prin

condiționarea, de către lege, a păstrării dreptului locativ de
îndeplinirea anumitor condiții, cum sunt cele instituite prin Legea
nr. 114/1996, se încalcă libertatea contractuală și principiul
consensualismului.
Judecătoria
Mediaș
consideră
excepția
de
neconstituționalitate a prevederilor din Codul civil, ca fiind
inadmisibilă, iar în ceea ce privește textele din Legea
nr. 114/1996, ca neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 969, art. 1020 și art. 1021 din Codul civil, precum
și cele ale art. 24 și art. 25 din Legea locuinței nr. 114/1996,
republicată în Monitorul Oficial al României, Partea I, nr. 393 din
31 decembrie 1997.
Textele de lege criticate au următorul conținut:
— Art. 969 din Codul civil: ăConvențiile legal făcute au putere
de lege între părțile contractante.
Ele se pot revoca prin consimțământul mutual sau din cauze
autorizate de lege.”;
— Art. 1020 din Codul civil: ăCondiția rezolutorie este
subînțeleasă totdeauna în contractele sinalagmatice, în caz
când una din părți nu îndeplinește angajamentul său.”;
— Art. 1021 din Codul civil: ăÎntr-acest caz, contractul nu este
desființat de drept. Partea în privința căreia angajamentul nu
s-a executat are alegerea sau să silească pe cealaltă a executa
convenția, când este posibil, sau să-i ceară desființarea, cu
daune de interese. Desființarea trebuie să se ceară înaintea
justiției, care, după circumstanțe, poate acorda un termen părții
acționate.”;
— Art. 24 din Legea locuinței nr. 114/1996:
ăRezilierea contractului de închiriere înainte de termenul
stabilit se face în următoarele condiții:
a) la cererea chiriașului, cu condiția notificării prealabile
într-un termen de minimum 60 de zile;
b) la cererea proprietarului, atunci când:
— chiriașul nu a achitat chiria cel puțin 3 luni consecutiv;
— chiriașul a pricinuit însemnate stricăciuni locuinței, clădirii
în care este situată aceasta, instalațiilor, precum și oricăror alte

MONITORUL OFICIAL AL ROMÂNIEI, PARTEA I, Nr. 264/14.IV.2011
bunuri aferente lor, sau dacă înstrăinează fără drept părți ale
acestora;
— chiriașul are un comportament care face imposibilă
conviețuirea sau împiedică folosirea normală a locuinței;
— chiriașul nu a respectat clauzele contractuale;
c) la cererea asociației de proprietari, atunci când chiriașul nu
și-a achitat obligațiile ce-i revin din cheltuielile comune pe o
perioadă de 3 luni, dacă au fost stabilite, prin contractul de
închiriere, în sarcina chiriașului.”;
— Art. 25 din Legea locuinței nr. 114/1996:
ăEvacuarea chiriașului se face numai pe baza unei hotărâri
judecătorești irevocabile.
Chiriașul este obligat la plata chiriei prevăzute în contractul
de închiriere, până la data executării efective a hotărârii de
evacuare.”
În opinia autorului excepției de neconstituționalitate, textele
de lege criticate contravin dispozițiilor constituționale ale art. 16
referitoare la egalitatea în drepturi, art. 21 care consacră accesul
liber la justiție, art. 44 privind dreptul de proprietate, art. 51
alin. (4) referitoare la dreptul de petiționare, art. 52 privind
dreptul persoanei vătămate de o autoritate publică, art. 53 alin.
(1) referitoare la restrângerea exercițiului unor drepturi sau al
unor libertăți, ale art. 61 alin. (1) potrivit cărora ăParlamentul este
organul reprezentativ suprem al poporului român și unica
autoritate legiuitoare a țării”, art. 120 alin. (1) referitoare la
principii de bază (Administrația publică locală), art. 124 privind
înfăptuirea justiției și art. 135 alin. (1) și (2) lit. a) privind
economia.
Examinând excepția de neconstituționalitate, Curtea
constată că prevederile de lege criticate au mai făcut obiect al
controlului de constituționalitate, prin raportare la aceleași
dispoziții constituționale și având motivări similare.
Astfel, în ceea ce privește prevederile art. 969 din Codul civil,
prin Decizia nr. 1.347/2008, publicată în Monitorul Oficial al
României, Partea I, nr. 884 din 29 decembrie 2008, și Decizia
nr. 1.111/2010, publicată în Monitorul Oficial al României,
Partea I, nr. 801 din 30 noiembrie 2010, Curtea a statuat că
acest text de lege ăconsacră principii importante ale dreptului
civil român — principiul forței obligatorii a convențiilor civile
«pacta sunt servanda», principiul libertății contractuale, principiul
relativității efectelor convențiilor și principiul irevocabilității actului
juridic civil”.
Analizând motivele de neconstituționalitate invocate de autor,
Curtea a constatat că încheierea unei convenții, fiind guvernată
de principiul libertății contractuale, părțile pot să determine, prin
voința lor, clauzele contractuale și efectele pe care acestea
urmează să le producă, conform unei cauze morale și licite.
Convenția astfel încheiată se impune părților întocmai ca legea,
având caracter obligatoriu, iar nu facultativ.
Cu privire la prevederile art. 1020 și art. 1021 din Codul civil,
Curtea a constatat că textele de lege criticate reglementează
două forme de sancționare a neexecutării obligației de către o
parte contractuală, și anume rezoluțiunea sau rezilierea
contractului, după cum contractul este cu executare uno ictu sau
contract cu executare succesivă.
În acest context, Curtea constată că nu pot fi primite criticile
autorului excepției privind neconstituționalitatea prevederilor
art. 1020 și art. 1021 din Codul civil, deoarece, așa cum Curtea
a statuat prin Decizia nr. 24 din 8 ianuarie 2009, publicată în
Monitorul Oficial al României, Partea I, nr. 48 din 27 ianuarie
2009, ăpentru neexecutarea culpabilă a unor obligații
contractuale, se recunoaște părții care și-a executat sau este
gata să-și execute obligațiile posibilitatea de a alege între

11

executarea silită și încetarea contractului prin rezoluțiune,
respectiv reziliere, în cazul când cealaltă parte nu-și execută
obligațiile sale contractuale, legiuitorul realizând astfel un
echilibru între principiul forței obligatorii a contractului și
principiul executării în natură și cu bună-credință a obligațiilor
asumate. Garanția acestui echilibru este dată tocmai de
competența instanței judecătorești, reglementată prin teza
ultimă a art. 1021 din Codul civil, de a aprecia asupra posibilității
părții creditoare de a cere rezoluțiunea sau rezilierea, acordând
un termen de grație, în situațiile în care apreciază că este
posibilă executarea în natură a obligațiilor debitorului sau de a
respinge acțiunea când debitorul și-a executat obligațiile în
cursul procesului”.
Referitor la pretinsa neconstituționalitate a textelor de lege
din Legea locuinței nr. 114/1996, Curtea constată că susținerile
autorului
sunt
neîntemeiate,
invocarea
dispozițiilor
constituționale ale art. 44 referitoare la garantarea și ocrotirea
dreptului de proprietate privată neavând relevanță în prezenta
cauză. Astfel, în jurisprudența sa, în acord cu jurisprudența Curții
Europene a Drepturilor Omului (Cauza Fernandez-Molina
Gonzales ș.a. contra Spaniei din 18 octombrie 2002), Curtea a
statuat că dispozițiile privind garantarea și ocrotirea proprietății
se aplică numai titularilor dreptului de proprietate; or, în prezenta
cauză, autorul excepției nu are calitate de proprietar, ci de
chiriaș.
În ceea ce privește susținerea că ăprin excluderea garanției
păstrării calității de chiriaș și pentru viitor, în aceeași locuință” și
ăîn lipsa garantării de către stat a asigurării unei alte locuințe
corespunzătoare” se creează un tratament discriminator în
raport cu alți chiriași, protejați de acte normative anterioare, prin
care aceștia au achiziționat locuințele la prețuri rezonabile, prin
Decizia nr. 1.059/2009, publicată în Monitorul Oficial al
României, Partea I, nr. 540 din 4 august 2009, Curtea a reținut
că, potrivit art. 23 din Legea nr. 114/1996, în cazul în care părțile
nu convin asupra reînnoirii contractului de închiriere, chiriașul
este obligat să părăsească locuința la expirarea termenului
contractual.
Astfel, dacă pentru contractele în cauză nu a operat
prorogarea legală (astfel cum s-a întâmplat în cazul contractelor
de închiriere prelungite de drept conform Legii nr. 17/1994
pentru prelungirea sau reînnoirea contractelor de închiriere
privind unele suprafețe locative), la expirarea termenului
prevăzut în contract încetează dreptul de folosință al chiriașului,
instanța urmând să dispună evacuarea lui. Curtea a constatat că
acest aspect nu este de natură să genereze obligația statului de
a asigura o locuință chiriașului evacuat la expirarea termenului
contractual, cu atât mai mult cu cât statul este terț față de
raportul contractual intervenit între chiriaș și locator.
Potrivit jurisprudenței sale, principiul egalității nu este sinonim
cu uniformitatea, astfel încât el nu exclude, ci, dimpotrivă,
presupune soluții diferite pentru situații diferite. În speță, nu se
poate susține o egalitate de situații în care se află chiriașii unor
locuințe construite din fondurile statului sau ale unităților
economice ori bugetare de stat, asupra cărora acesta din urmă
poate dispune prelungirea contractelor de închiriere sau
vânzarea locuințelor către locatari, pe de o parte, și chiriașii altor
categorii de locuințe, cărora le este opozabil regimul juridic
reglementat de Legea locuinței nr. 114/1996.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile
menționate își păstrează valabilitatea și în cauza de față.

12

MONITORUL OFICIAL AL ROMÂNIEI, PARTEA I, Nr. 264/14.IV.2011

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 969, art. 1020 și art. 1021 din Codul civil,
precum și a celor ale art. 24 și art. 25 din Legea locuinței nr. 114/1996, excepție ridicată de Cornelia Lupu în Dosarul
nr. 418/257/2010 al Judecătoriei Mediaș.
Definitivă și general obligatorie.
Pronunțată în ședința publică din data de 10 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora
CURTEA CONSTITUȚIONALĂ

D E C I Z I A Nr. 213
din 15 februarie 2011

referitoare la excepția de neconstituționalitate a prevederilor art. 4 lit. c)
din Ordonanța de urgență a Guvernului nr. 100/2005 privind asigurarea respectării drepturilor
de proprietate industrială
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 4 lit. c) din Ordonanța de urgență a Guvernului
nr. 100/2005 privind asigurarea respectării drepturilor de
proprietate industrială, excepție ridicată de Dan Grigore în
Dosarul nr. 40.024/3/2006 al Curții de Apel București — Secția
a IX-a civilă și pentru cauze privind proprietatea intelectuală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, sens în care arată că aspectele invocate de autorul
acesteia nu reprezintă o veritabilă critică de neconstituționalitate,
ci tind spre modificarea textului de lege.
C U R T E A,

având în vedere actele și lucrările dosarului, constată
următoarele:
Prin Încheierea din 29 aprilie 2010, pronunțată în Dosarul
nr. 40.024/3/2006, Curtea de Apel București — Secția a IX-a
civilă și pentru cauze privind proprietatea intelectuală a
sesizat Curtea Constituțională cu excepția de
neconstituționalitate a prevederilor art. 4 lit. c) din
Ordonanța de urgență a Guvernului nr. 100/2005 privind
asigurarea respectării drepturilor de proprietate industrială,

excepție ridicată de Dan Grigore într-o cauză civilă având ca
obiect pretenții.
În motivarea excepției de neconstituționalitate, autorul
acesteia susține că prevederile de lege criticate nu permit
valorificarea unui drept fundamental, și anume protecția
proprietății industriale, reprezentând unul dintre aspectele
importante ale dreptului de proprietate. Astfel, apreciază că
prevederea criticată nu instituie proceduri și garanții adecvate
care să recunoască, să garanteze și să protejeze dreptul de
proprietate industrială în toate componentele sale, în special
cele patrimoniale. Arată că o reglementare echitabilă trebuia să
instituie despăgubiri și pentru invențiile născute sau exploatate
anterior anului 1990, dar brevetate ulterior.
Curtea de Apel București — Secția a IX-a civilă și pentru
cauze privind proprietatea intelectuală consideră că excepția
de neconstituționalitate invocată este neîntemeiată,
reglementarea criticată fiind în concordanță cu normele
constituționale invocate în susținerea excepției.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile art. 4 lit. c) din
Ordonanța de urgență a Guvernului nr. 100/2005 sunt
constituționale. În acest sens, arată că reglementarea criticată
privește persoanele titulare ale unui drept de proprietate
industrială protejat printr-un brevet de invenție acordat de statul
român și succesorii lor în drept, deținut în perioada 6 martie
1945—22 decembrie 1989, și se aplică tuturor persoanelor
aflate în ipoteza normei juridice, fără a institui privilegii sau
discriminări pe considerente arbitrare. De fapt, se arată că
autorul excepției dorește ca beneficiul reparației să fie acordat
și pentru invențiile ale căror drepturi s-au născut în temeiul unor
reglementări anterioare, și anume Legea nr. 62/1974 privind
invențiile și inovațiile brevetate anterior, aspect ce excedează
controlului de constituționalitate.

MONITORUL OFICIAL AL ROMÂNIEI, PARTEA I, Nr. 264/14.IV.2011
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile legale criticate, raportate la
dispozițiile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 4 lit. c) din Ordonanța de urgență a Guvernului
nr. 100/2005 privind asigurarea respectării drepturilor de
proprietate industrială, publicată în Monitorul Oficial al României,
Partea I, nr. 643 din 20 iulie 2005, prevederi care au fost
introduse prin art. I pct. 1 din Legea nr. 214/2008 pentru
completarea Ordonanței de urgență a Guvernului nr. 100/2005
privind asigurarea respectării drepturilor de proprietate
industrială, lege publicată în Monitorul Oficial al României,
Partea I, nr. 729 din 28 octombrie 2008.
Textul de lege criticat prevede că:
— Art. 4: ăAu calitatea de a cere aplicarea măsurilor,
procedurilor și repararea daunelor următoarele persoane:[ ]
c) persoanele titulare ale unui drept de proprietate industrială
protejat printr-un brevet de invenție acordat de statul român și
succesorii lor în drept, deținut în perioada 6 martie 1945—
22 decembrie 1989, cărora le-au fost încălcate drepturile
patrimoniale conferite de brevet prin exploatarea invenției în
mod abuziv, fără consimțământul titularului sau prin orice fapte
de încălcare a drepturilor acestuia.”
Autorul
excepției
invocă
încălcarea
dispozițiilor
constituționale ale art. 16 alin. (1) și (2) privind egalitatea în
drepturi, art. 20 alin. (2) referitoare la tratatele internaționale,
art. 21 privind accesul liber la justiție, raportat la art. 6 din
Convenția pentru apărarea drepturilor omului și a libertăților
fundamentale, ale art. 44 alin. (1) referitoare la protecția
proprietății private și celor ale art. 53 referitoare la restrângerea
exercițiului unor drepturi sau al unor libertăți.
Examinând excepția de neconstituționalitate, Curtea
constată că Ordonanța de urgență a Guvernului nr. 100/2005 a

13

fost emisă în scopul combaterii fenomenului de contrafacere a
obiectelor de proprietate industrială și în interesul titularilor
drepturilor de proprietate industrială, și pentru respectarea
art. 53 din Tratatul de aderare a României la Uniunea
Europeană, referitor la aplicabilitatea actelor instituțiilor Uniunii
Europene.
Din cuprinsul Legii nr. 214/2005, de completare a Ordonanței
de urgență a Guvernului nr. 100/2005, Curtea reține că la
determinarea perioadei înăuntrul căreia un brevet, dintre cele
prevăzute la art. 4 lit. c) din Ordonanța de urgență a Guvernului
nr. 100/2005 trebuia să fie exploatat, nu se va ține seama de
perioada dintre instaurarea regimului comunist în România și
intrarea în vigoare a prezentei legi, perioadă care va fi
considerată ca o prelungire în mod automat a termenului de
revendicare a drepturilor decurgând din brevetul de invenție.
Mai mult, Curtea observă că Legea nr. 214/2005 prevede că
ăÎn raporturile juridice privind persoanele prevăzute la art. 4 lit. c)
din Ordonanța de urgență a Guvernului nr. 100/2005, cu
modificările ulterioare, care nu au putut să introducă sau să
continue o acțiune juridică ori să îndeplinească formalitățile
necesare pentru valorificarea drepturilor lor ca urmare a
măsurilor și a legislației restrictive impuse de regimul comunist
instaurat în România după 6 martie 1945, toate termenele de
prescripție sau de limitare a dreptului de a introduce ori de a
continua o acțiune juridică sau de a lua măsuri de conservare
vor fi considerate ca fiind suspendate, indiferent dacă aceste
termene au început să curgă înainte sau după data de 6 martie
1945. Aceste termene vor reîncepe să curgă de la data intrării
în vigoare a prezentei legi.”
Totodată, Curtea reține că în art. 41 din Ordonanța de
urgență a Guvernului nr. 100/2005, articol introdus prin art. I
pct. 2 din Legea nr. 214/2005, se prevede că acțiunile în justiție
formulate de persoanele prevăzute la art. 4 lit. c) sunt scutite de
la plata taxelor de timbru.
De altfel, din argumentarea excepției, Curtea constată că, de
fapt, autorul acesteia este nemulțumit de modalitatea de
reglementare a drepturilor izvorâte din brevetul asupra căruia
pretinde drepturi, respectiv pentru neacordarea beneficiului
reparației și pentru invențiile născute sau exploatate anterior
anului 1990, dar brevetate ulterior. Curtea apreciază însă că
această împrejurare ține de aplicarea și interpretarea legii de
către instanță, aspect ce excedează controlului de
constituționalitate.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 4 lit. c) din Ordonanța de urgență a
Guvernului nr.100/2005 privind asigurarea respectării drepturilor de proprietate industrială, excepție ridicată de Dan Grigore în
Dosarul nr. 40.024/3/2006 al Curții de Apel București — Secția a IX-a civilă și pentru cauze privind proprietatea intelectuală.
Definitivă și general obligatorie.
Pronunțată în ședința publică din data de 15 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

14

MONITORUL OFICIAL AL ROMÂNIEI, PARTEA I, Nr. 264/14.IV.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
privind modalitățile tehnice de identificare, transmitere și solicitare a actelor și datelor
care dovedesc veniturile necesare revizuirii pensiilor,
utilizate în unitățile Ministerului Administrației și Internelor
Având în vedere prevederile art. 8 din Ordonanța de urgență a Guvernului nr. 1/2011 privind stabilirea unor măsuri în
domeniul pensiilor acordate beneficiarilor proveniți din sistemul de apărare, ordine publică și siguranță națională,
în temeiul art. 7 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului
Administrației și Internelor, aprobată cu modificări prin Legea nr. 15/2008, cu modificările și completările ulterioare,
ministrul administrației și internelor emite următorul ordin:
Art. 1. — Prezentul ordin stabilește modalitățile tehnice de
identificare, transmitere și solicitare a actelor și datelor care
dovedesc veniturile necesare revizuirii pensiilor, utilizate în
unitățile Ministerului Administrației și Internelor, în termenul
stabilit la art. 1 alin. (1) din Ordonanța de urgență a Guvernului
nr. 1/2011 privind stabilirea unor măsuri în domeniul pensiilor
acordate beneficiarilor proveniți din sistemul de apărare, ordine
publică și siguranță națională, a activității de revizuire a pensiilor
militare de stat, pensiilor de stat ale polițiștilor și ale funcționarilor
publici cu statut special din sistemul administrației
penitenciarelor, recalculate conform Legii nr. 119/2010 privind
stabilirea unor măsuri în domeniul pensiilor.
Art. 2. — (1) În vederea desfășurării procesului de identificare
a actelor și datelor care dovedesc veniturile necesare revizuirii
pensiilor, Casa de pensii sectorială a Ministerului Administrației
și Internelor, denumită în continuare Casa de pensii sectorială,
întocmește, pe baza înregistrărilor proprii, în format electronic,
în termen de 3 zile de la data intrării în vigoare a prezentului
ordin, un fișier cuprinzând datele cu caracter personal privind
beneficiarii pensiilor aflate în plată, recalculate conform Legii
nr. 119/2010.
(2) Fișierul prevăzut la alin. (1) conține, în situația în care
acestea se regăsesc în evidența Casei de pensii sectoriale,
informații pentru identificarea actelor și datelor care dovedesc
veniturile necesare revizuirii pensiilor, respectiv următoarele
date cu caracter personal ale pensionarilor:
a) numele și prenumele;
b) codul numeric personal;
c) adresa actuală de domiciliu;
d) data privind trecerea în rezervă sau direct în retragere ori
încetarea raporturilor de serviciu;
e) informații privind arma în care au activat înainte de
pensionare.
(3) În fișierul prevăzut la alin. (1) vor fi marcați distinct de
către Casa de pensii sectorială beneficiarii de pensii pentru care
au fost depuse și procesate actele doveditoare ale veniturilor
realizate lunar.
(4) Fișierul prevăzut la alin. (1) va cuprinde și informațiile
deținute privind beneficiarii pensiilor de urmaș, respectiv:
a) numele și prenumele urmașului și ale titularului susținător;
b) codul numeric personal al urmașului;
c) adresa actuală de domiciliu a urmașului;
d) gradul militar al titularului susținător;
e) data decesului titularului susținător;
f) informații privind arma în care a activat înainte de
pensionare/deces titularul susținător.
(5) Fișierul prevăzut la alin. (1) se comunică Direcției
generale management resurse umane din cadrul ministerului,
iar în cazul în care există informații potrivit cărora beneficiarii

pensiilor au trecut în rezervă sau direct în retragere ori au încetat
raporturile de serviciu din unități ale altor instituții din sistemul de
apărare, ordine publică și siguranță națională, Casa de pensii
sectorială va transmite aceste informații instituțiilor respective în
vederea identificării actelor și datelor care dovedesc veniturile
necesare revizuirii pensiilor.
(6) În termen de două zile de la primirea fișierului prevăzut la
alin. (1), Direcția generală management resurse umane, prin
sistemul informatic și de comunicații propriu, pune la dispoziția
inspectoratelor generale/similare și inspectoratelor/unităților
teritoriale situația nominală a beneficiarilor pensiilor aflate în
plată la Casa de pensii sectorială, în vederea identificării, din
oficiu, a persoanelor ale căror pensii se revizuiesc și ale căror
dosare personale se regăsesc în arhiva proprie.
Art. 3. — (1) Direcția generală management resurse umane,
inspectoratele generale/similare și inspectoratele/unitățile
teritoriale procedează la consultarea fișierului prevăzut la art. 2
alin. (1) și revendică/marchează, în termen de 10 zile de la data
punerii la dispoziție a situației prevăzute la art. 2 alin. (6),
beneficiarii de pensii ale căror dosare personale se află în arhiva
proprie.
(2) Prin excepție de la alin. (1), pentru structurile centrale ale
inspectoratelor generale și Direcția Generală de Poliție a
Municipiului București, termenul de consultare/revendicare este
de 20 de zile de la data punerii la dispoziție a situației prevăzute
la art. 2 alin. (6).
(3) În cazul unităților desființate, revendicarea/marcarea
beneficiarilor pensiilor se efectuează de către Direcția generală
management resurse umane pentru unitățile care au făcut parte
din aparatul central și care nu au avut structuri de resurse
umane, respectiv de către structurile centrale de resurse umane
din cadrul inspectoratelor generale/similare.
Art. 4. — (1) În termen de 3 zile de la data finalizării activității
de revendicare/marcare, Direcția generală management resurse
umane transmite în format electronic la Casa de pensii
sectorială fișierul prevăzut la art. 2 alin. (1), completat cu
informații privind unitățile din cadrul Ministerului Administrației și
Internelor care au revendicat/marcat beneficiarii de pensii.
(2) Casa de pensii sectorială, pe baza dosarelor personale
de pensie existente în arhiva proprie, analizează informațiile din
fișierul prevăzut la alin. (1) și identifică unitățile de unde
beneficiarii pensiilor au fost trecuți în rezervă sau direct în
retragere, respectiv au încetat raporturile de serviciu.
(3) După identificarea unităților de unde beneficiarii pensiilor
au fost trecuți în rezervă sau direct în retragere, respectiv au
încetat raporturile de serviciu, precum și/sau a unităților care au
întocmit dosarele personale de pensie, Casa de pensii sectorială
transmite datele deținute, integrate într-un fișier, până la data de
10 iunie 2011, către Direcția generală management resurse

MONITORUL OFICIAL AL ROMÂNIEI, PARTEA I, Nr. 264/14.IV.2011
umane în vederea identificării actelor și datelor care dovedesc
veniturile necesare revizuirii pensiilor.
(4) Direcția generală management resurse umane, prin
sistemul informatic și de comunicații propriu, pune la dispoziția
inspectoratelor generale/similare și inspectoratelor/unităților
teritoriale, în termen de două zile de la primirea fișierului
prevăzut la alin. (3), datele primite de la Casa de pensii
sectorială.
Art. 5. — (1) După revendicarea/marcarea beneficiarilor de
pensii, Direcția generală management resurse umane și
structurile
de
resurse
umane
din
inspectoratele
generale/similare
și
inspectoratele/unitățile
teritoriale
procedează la întocmirea fișelor individuale cuprinzând
informațiile necesare identificării actelor și datelor care dovedesc
veniturile necesare revizuirii pensiilor.
(2) Fișele individuale întocmite potrivit alin. (1) se comunică,
în termen de maximum 30 de zile de la data finalizării activității
de revendicare/marcare, structurilor financiar-contabile din
cadrul unităților Ministerului Administrației și Internelor și, după
caz, celor din cadrul instituțiilor din sistemul de apărare, ordine
publică și siguranță națională, care au asigurat plata drepturilor
salariale pe perioada activității profesionale ori care dețin în
arhivă statele de plată/alte documente, în vederea identificării
actelor și datelor necesare revizuirii pensiilor.
(3) Activitatea privind identificarea veniturilor prevăzută la
alin. (2) se desfășoară cu sprijinul structurilor deținătoare de
arhive.
Art. 6. — (1) Structurile financiar-contabile din cadrul
inspectoratelor generale/similare și inspectoratelor/unităților
teritoriale care au asigurat plata drepturilor salariale pentru
anumite perioade de activitate profesională desfășurată de
beneficiarii pensiilor identifică și extrag actele și datele care
dovedesc veniturile realizate lunar de aceștia pentru perioadele
respective.
(2) Prin excepție de la alin. (1), actele doveditoare ale
veniturilor realizate lunar pot fi întocmite/eliberate de structurile
financiar-contabile ale unităților ce le dețin în păstrare sau de
structurile unităților de unde au trecut în rezervă/direct în
retragere ori au încetat raporturile de serviciu beneficiarii
pensiilor.
(3) Structurile financiar-contabile vor transmite actele și
datele care dovedesc veniturile realizate lunar la structurile de
resurse umane care au solicitat aceste documente, urmând ca
procesul să fie finalizat până la data de 31 august 2011.
(4) Actele și datele doveditoare privind veniturile realizate
lunar, transmise de structurile financiar-contabile, se
centralizează de către structurile de resurse umane din
inspectoratele generale/similare și inspectoratele/unitățile
teritoriale care au solicitat aceste documente, pentru beneficiarii
pensiilor care au fost trecuți în rezervă sau direct în retragere,
respectiv au încetat raporturile de serviciu din aceste structuri.
(5) Informațiile privind veniturile realizate lunar rezultate din
documentele prevăzute la alin. (4) se implementează în format
electronic prin intermediul programului informatic al Grupului de
proiectare programe informatice în domeniul financiar contabil
din subordinea Direcției generale financiare, urmând ca procesul
să fie finalizat până la data de 15 septembrie 2011.
(6) Săptămânal, în fiecare zi de luni, unitățile realizează
exportul fișierelor din programul informatic prevăzut la alin. (5) și
le transmit centralizat la Direcția generală management resurse
umane prin sistemul informatic și de comunicații gestionat de
această direcție.
(7) Operațiunea de export a fișierelor prevăzută la alin. (6)
se realizează numai în cazul beneficiarilor de pensii pentru care
sunt introduse toate veniturile realizate lunar sau, în lipsa
acestora, gradele militare deținute aferente perioadelor de
activitate profesională pentru care nu au fost identificate venituri.

15

(8) Săptămânal, în fiecare zi de marți, Direcția generală
management resurse umane transmite fișierele menționate la
alin. (6) către serverul Direcției generale financiare.
(9) În cazul beneficiarilor de pensii prevăzuți la art. 2 alin. (3),
actele și datele doveditoare ale veniturilor realizate lunar și/sau
istoricul gradelor militare deținute aferente perioadelor de
activitate profesională pentru care nu au fost identificate venituri
se transmit la Casa de pensii sectorială în formă scrisă, în
original sau copie certificată, după caz, de către structurile de
resurse umane din unitățile de la care au fost trecuți în rezervă
sau direct în retragere, respectiv au încetat raporturile de
serviciu, până la data de 15 mai 2011, fără a urma procedurile
prevăzute la alin. (5)—(8).
Art. 7. — (1) Pentru perioadele în care beneficiarii pensiilor
care au fost trecuți în rezervă sau direct în retragere, respectiv
au încetat raporturile de serviciu din cadrul unităților ce au făcut
sau fac parte din aparatul central al Ministerului Administrației
și
Internelor,
respectiv
din
cadrul
inspectoratelor
generale/similare și inspectoratelor/unităților teritoriale, au
desfășurat activitate profesională în cadrul unor instituții din
sistemul de apărare, ordine publică și siguranță națională,
Direcția generală management resurse umane și structurile de
resurse umane, după caz, solicită informațiile, actele și datele
care dovedesc veniturile necesare revizuirii pensiilor, astfel:
a) în cazul Ministerului Apărării Naționale, la Serviciul istoric
al armatei;
b) în cazul celorlalte instituții din sistemul de apărare, ordine
publică și siguranță națională, la direcțiile de resurse umane din
cadrul structurilor centrale a instituțiilor respective.
(2) În cazul în care actele și datele care dovedesc veniturile
necesare revizuirii pensiilor pentru beneficiarii care au fost
trecuți în rezervă sau direct în retragere, respectiv au încetat
raporturile de serviciu din cadrul unităților/entităților ce au făcut
sau fac parte din aparatul central al Ministerului Administrației
și Internelor, respectiv din cadrul inspectoratelor/unităților/
entităților, au fost predate la alte instituții/unități din sistemul de
apărare, ordine publică și siguranță națională, Direcția generală
management resurse umane și structurile de resurse umane,
după caz, solicită informațiile, actele și datele necesare
identificării actelor sau datelor respective, potrivit procedurii
prevăzute la alin. (1).
Art. 8. — (1) Direcția generală management operațional, la
solicitarea Secretariatului general, desfășoară activități pentru
realizarea unei situații privind identificarea unităților/entităților
care fac parte sau au făcut parte din structura Ministerului
Administrației și Internelor.
(2) Secretariatul general desfășoară activități urgente în
vederea elaborării, până la data de 30 aprilie 2011, a unei situații
referitoare la unitățile/entitățile care dețin arhivele documentelor
justificative care atestă plata veniturilor realizate lunar, pentru
unitățile/entitățile care fac parte sau au făcut parte din structura
Ministerului Administrației și Internelor.
(3) În baza situațiilor prevăzute la alin. (1) și (2), Secretariatul
general comunică tuturor unităților/entităților din cadrul
ministerului care solicită acest lucru date privind arhivele
documentelor justificative.
Art. 9. — (1) Actele și datele care dovedesc veniturile
necesare revizuirii pensiilor întocmite de structurile financiarcontabile, transmise în format electronic către serverul Direcției
generale financiare, prin intermediul programului informatic
implementat de Grupul de proiectare programe informatice în
domeniul financiar contabil al Direcției generale financiare, se
expediază concomitent și în formă scrisă, în original sau copie
certificată, de structurile de resurse umane din unitățile din care
beneficiarii pensiilor au fost trecuți în rezervă sau direct în
retragere, respectiv au încetat raporturile de serviciu, prin poșta
militară, la Casa de pensii sectorială, comunicând faptul că
acestea au fost trimise și în format electronic.

16

MONITORUL OFICIAL AL ROMÂNIEI, PARTEA I, Nr. 264/14.IV.2011

(2) Pentru situațiile în care în actele și datele doveditoare
privind veniturile lunare individuale nu au fost identificate venituri
pentru anumite perioade de activitate profesională, structurile
de resurse umane vor comunica în formă scrisă și istoricul
gradelor militare deținute pentru perioadele respective,
împreună cu actele prevăzute la alin. (1).
Art. 10. — În aplicarea dispozițiilor Ordonanței de urgență a
Guvernului nr. 1/2011, pentru stabilirea modalităților tehnice de
identificare, transmitere și solicitare a actelor și datelor care
dovedesc veniturile necesare revizuirii pensiilor, între structurile
financiare și/sau de resurse umane centrale ale instituțiilor din
sistemul de apărare, ordine publică și siguranță națională se pot
încheia protocoale.
Art. 11. — (1) Personalul Direcției generale management
resurse umane, Direcției generale financiare și al Casei de
pensii sectoriale din cadrul Ministerului Administrației și
Internelor poate efectua acțiuni de îndrumare și verificare în
unitățile Ministerului Administrației și Internelor asupra modului
de punere în aplicare a prevederilor Ordonanței de urgență a
Guvernului nr. 1/2011 și a dispozițiilor aprobate prin prezentul
ordin.
(2) În aplicarea prezentului ordin, Direcția generală
management resurse umane, Direcția generală financiară,
Direcția generală management operațional și Secretariatul
general din cadrul Ministerului Administrației și Internelor pot
emite precizări proprii sau comune, după caz, cu informarea
reciprocă.
Art. 12. — (1) Șefii/Comandanții unităților/structurilor centrale
și teritoriale din cadrul Ministerului Administrației și Internelor
răspund de aplicarea dispozițiilor prezentului ordin, prin măsurile

organizatorice dispuse, inclusiv prin planificarea desfășurării
activităților în ture, cu respectarea dispozițiilor legale în vigoare.
(2) Șefii/Comandanții unităților/structurilor prevăzute la
alin. (1), conectate la rețeaua voce-date a Ministerului
Administrației și Internelor, dispun structurilor de comunicații și
tehnologia informației asigurarea tuturor măsurilor tehnice
adecvate pentru asigurarea securității prelucrării datelor cu
caracter personal și pentru accesarea sistemului informatic și
de comunicații gestionat de Direcția generală management
resurse umane, precum și pentru instalarea actualizărilor
programului informatic al Grupului de proiectare programe
informatice în domeniul financiar contabil din subordinea
Direcției generale financiare.
(3) Prelucrările de date cu caracter personal efectuate în
baza prezentului ordin se realizează cu respectarea dispozițiilor
Legii nr. 677/2001 pentru protecția persoanelor cu privire la
prelucrarea datelor cu caracter personal și libera circulație a
acestor date, cu modificările și completările ulterioare.
Art. 13. — Sunt și rămân abrogate Instrucțiunile ministrului
administrației și internelor nr. 191/2010 de aplicare a Hotărârii
Guvernului nr. 735/2010 pentru recalcularea pensiilor stabilite
potrivit legislației privind pensiile militare de stat, a pensiilor de
stat ale polițiștilor și ale funcționarilor publici cu statut special
din sistemul administrației penitenciarelor, conform Legii
nr. 119/2010 privind stabilirea unor măsuri în domeniul pensiilor,
publicate în Monitorul Oficial al României, Partea I, nr. 608 din
27 august 2010.
Art. 14. — Prezentul ordin se publică în Monitorul Oficial al
României, Partea I.

Ministrul administrației și internelor,
Constantin-Traian Igaș
București, 12 aprilie 2011.
Nr. 74.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 264/14.IV.2011 conține 16 pagini.

Prețul: 3,20 lei

&JUYDGY|522251]
ISSN 1453—4495

