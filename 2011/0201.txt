PARTEA I

Anul 179 (XXIII) — Nr. 201

Miercuri, 23 martie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE SENATULUI

1.

— Declarația Senatului României privind reafirmarea
apartenenței României la valorile francofoniei ..........

2

HOTĂRÂRI ALE GUVERNULUI ROMÂNIEI
230.

— Hotărâre privind autorizarea importatorilor de
semințe de cânepă pentru alte întrebuințări decât
pentru semănat ..........................................................

3–5

234.

— Hotărâre pentru aprobarea bugetului de venituri și
cheltuieli pe anul 2011 al Regiei Autonome Compania
Română de Aviație ăROMAVIA”..................................

5–9

235.

— Hotărâre pentru aprobarea bugetului de venituri și
cheltuieli pe anul 2011 al Companiei Naționale
ăRomtehnica” — S.A., aflată în coordonarea
Ministerului Apărării Naționale....................................

9–13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
7.

— Ordin al președintelui Autorității Naționale de
Reglementare în Domeniul Energiei privind aprobarea
regulilor pentru decontarea preliminară în piața de
echilibrare și a dezechilibrelor părților responsabile cu
echilibrarea ................................................................

14–15

ACTE ALE BĂNCII NAȚIONALE A ROMÂNIEI
11.

— Circulară privind ratele dobânzilor plătite la
rezervele minime obligatorii începând cu perioada de
aplicare 24 februarie—23 martie 2011 ......................

16

2

MONITORUL OFICIAL AL ROMÂNIEI, PARTEA I, Nr. 201/23.III.2011

ACTE ALE SENATULUI
PARLAMENTUL ROMÂNIEI
S E N AT U L

DECLARAȚIA
Senatului României privind reafirmarea apartenenței
României la valorile francofoniei
Luând în considerare faptul că:
a) apartenența la francofonie reprezintă o dimensiune a culturii țării și
poporului nostru;
b) legăturile României cu comunitatea francofonă se întind pe parcursul
ultimelor două sute de ani și cuprind toate momentele importante din istoria recentă
și modernă a țării noastre;
c) România este membru cu drepturi depline al Organizației Internaționale a
Francofoniei din anul 1993;
d) limba franceză constituie puntea de legătură între state și popoare
francofone de pe 5 continente;
e) misiunea principală a francofoniei este să promoveze limba franceză ca
vector al diversității culturale și al multilingvismului;
f) promovarea statului de drept, a democrației și a păcii și asigurarea
respectării drepturilor omului și egalitatea de șanse constituie cheia de boltă a
valorilor comune ale francofoniei, așa cum a fost înscris în Declarația de la
Montreux, cu ocazia celui de-al XIII-lea Sommet al Francofoniei, în octombrie
2010;
g) în anul 2011 se împlinesc 41 de ani de la instituționalizarea francofoniei,
prin crearea Organizației Internaționale a Francofoniei, care reunește 75 de
membri și observatori,
Senatul:
1. celebrează Ziua Francofoniei în data de 20 martie, prin reafirmarea
apartenenței României la francofonie;
2. sprijină promovarea și diseminarea limbii și culturii franceze pe tot teritoriul
României;
3. sprijină și promovează manifestările culturale, artistice și educaționale în
limba franceză, în țară și în afara țării, ca vectori de perpetuare a apartenenței la
francofonie și ca mijloace de integrare și aprofundare a relațiilor sociale și umane
între statele francofone;
4. reafirmă solidaritatea și promovează cooperarea la nivel mondial pentru
sprijinirea aspirațiilor de democrație și libertate ale popoarelor francofone din
regiunea euro-mediteraneană, care luptă pentru drepturile lor fundamentale;
5. își afirmă sprijinul pentru contribuția României la gestionarea și
soluționarea crizelor și conflictelor în spațiul francofon;
6. favorizează cooperarea dintre țările francofone în domeniul învățământului
superior și în domeniul cercetării, inovării, științei și comunicării;
7. încurajează dezvoltarea schimburilor economice și comerciale dintre
statele din spațiul francofon, ca vector de integrare și consolidare a relațiilor dintre
statele care aparțin francofoniei.
Această declarație a fost adoptată de Senat în ședința din 21 martie 2011.
PREȘEDINTELE SENATULUI

MIRCEA-DAN GEOANĂ

București, 21 martie 2011.
Nr. 1.

MONITORUL OFICIAL AL ROMÂNIEI, PARTEA I, Nr. 201/23.III.2011

3

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind autorizarea importatorilor de semințe de cânepă pentru alte întrebuințări
decât pentru semănat
Având în vedere prevederile art. 157 alin. (1) lit. c) din Regulamentul (CE) nr. 1.234/2007 al Consiliului din 22 octombrie
2007 de instituire a unei organizări comune a piețelor agricole și privind dispoziții specifice referitoare la anumite produse agricole
(ăRegulamentul unic OCP”), publicat în Jurnalul Oficial al Uniunii Europene, seria L nr. 299 din 16 noiembrie 2007, cu modificările
și completările ulterioare, și prevederile art. 17 din Regulamentul (CE) nr. 507/2008 al Comisiei din 6 iunie 2008 de stabilire a
normelor de aplicare a Regulamentului (CE) nr. 1.673/2000 al Consiliului privind organizarea comună a piețelor în sectorul inului
și cânepei pentru fibre, publicat în Jurnalul Oficial al Uniunii Europene, seria L nr. 149 din 7 iunie 2008,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Importurile prevăzute la art. 157 alin. (1) lit. c)
din Regulamentul (CE) nr. 1.234/2007 al Consiliului din
22 octombrie 2007 de instituire a unei organizări comune a
piețelor agricole și privind dispoziții specifice referitoare la
anumite produse agricole (ăRegulamentul unic OCP”), cu
modificările și completările ulterioare, se realizează numai în
baza licențelor de import emise de autoritățile competente din
statele membre ale Uniunii Europene.
(2) Pentru România, autoritatea competentă responsabilă cu
emiterea licenței de import este Agenția de Plăți și Intervenție
pentru Agricultură, iar Ministerul Agriculturii și Dezvoltării Rurale
este autoritatea competentă responsabilă cu emiterea
autorizației de importator, colaborarea cu autoritățile competente
din celelalte state membre în ceea ce privește utilizarea
semințelor de cânepă importată și transmiterea la Comisia
Europeană a comunicărilor prevăzute la art. 17 din
Regulamentul (CE) nr. 507/2008 al Comisiei din 6 iunie 2008 de
stabilire a normelor de aplicare a Regulamentului (CE)
nr. 1.673/2000 al Consiliului privind organizarea comună a
piețelor în sectorul inului și cânepei pentru fibre.
Art. 2. — Semințele de cânepă, altele decât cele pentru
semănat, încadrate la codul NC 1207 99 91, pot fi importate
numai de către importatori autorizați.
Art. 3. — (1) Autorizația de importator se emite de către
Ministerul Agriculturii și Dezvoltării Rurale și are rolul de a oferi
suficiente asigurări că semințele de cânepă importate sub acest
regim parcurg una dintre următoarele proceduri, după caz:
a) plasarea în condiții care exclud utilizarea în scopul
însămânțării;
b) amestecarea cu semințe, altele decât de cânepă, pentru
hrana animalelor, procentul de semințe de cânepă fiind de
maximum 15% din amestec și, în cazuri excepționale, de
maximum 25% la solicitarea însoțită de o justificare din partea
importatorului autorizat adresată Ministerului Agriculturii și
Dezvoltării Rurale;
c) reexportarea într-o țară necomunitară.
(2) Modelul autorizației de importator este prevăzut în anexa
nr. 1.
Art. 4. — (1) Autorizația de importator se acordă operatorilor
economici pe bază de cerere-tip, al cărei model este prevăzut în
anexa nr. 2, care se depune la biroul unic din cadrul Ministerului
Agriculturii și Dezvoltării Rurale, însoțită de următoarele
documente:
a) certificatul de înregistrare la registrul comerțului, în copie
certificată pentru conformitate cu originalul;
b) angajament, care, în funcție de procedurile pe care le
parcurge cantitatea de semințe de cânepă importate, cuprinde
cel puțin următoarele informații:
— denumirea și adresa operatorului economic, respectiv
adresa punctului de lucru unde se desfășoară operațiunea de
transformare a semințelor;

— produsul importat, respectiv: semințe de cânepă încadrate
la codul NC 1207 99 91, genul/specia, cantitatea (kg);
— descrierea operațiunii de transformare la care este supusă
sămânța, produsul finit care rezultă în urma procesării,
subprodusele rezultate, cantitatea și destinația pentru fiecare
dintre acestea;
— contractul de prestări servicii cu operatorul care
efectuează operațiunea de transformare, după caz, ca anexă la
angajament;
— calendarul desfășurării operațiunii de transformare a
semințelor astfel încât, într-o perioadă de până la 12 luni de la
data emiterii licenței de import de către Agenția de Plăți și
Intervenție pentru Agricultură, întreaga cantitate de sămânță
importată să fie supusă transformării;
— documente justificative emise de operatorul care
realizează operațiunea de transformare, din care să rezulte
cantitatea de sămânță de cânepă supusă operațiunii de
transformare și cantitatea de produs finit rezultat, denumite note
de consum;
— documente justificative din care să rezulte că semințele
de cânepă importate au fost amestecate cu alte semințe în
procentele menționate la art. 3 alin. (1) lit. b) și au fost livrate
pentru hrana animalelor, după caz;
— documente justificative din care să rezulte că semințele
de cânepă importate au fost reexportate într-o țară
necomunitară, după caz.
(2) Autorizația pentru import de semințe de cânepă, altele
decât cele pentru semănat, se emite în termen de 5 zile
lucrătoare de la data depunerii documentației prevăzute la
alin. (1) și este valabilă un an de la data emiterii.
Art. 5. — În cazul în care o parte din semințele de cânepă
pentru care s-a emis licența nu a fost supusă operațiunilor
menționate în angajament în intervalul de timp de 12 luni de la
data emiterii licenței de import, la solicitarea justificată a
importatorului autorizat, adresată Ministerului Agriculturii și
Dezvoltării Rurale, aceasta poate să prelungească perioada de
timp inițială cu una sau două perioade de câte 6 luni.
Art. 6. — (1) Importatorii autorizați care au efectuat importuri
de semințe de cânepă, altele decât cele pentru semănat,
încadrate la codul NC 1207 99 91, în baza licențelor de import,
raportează lunar, până la data de 10 a lunii în curs pentru luna
precedentă, Ministerului Agriculturii și Dezvoltării Rurale
operațiunile efectuate, indicând:
a) numele, adresa completă, punctul de lucru, numărul
autorizației de importator, semnătura și ștampila;
b) descrierea operațiunii efectuate, cu precizarea denumirii și
adresei complete a operatorului care a realizat transformarea și
data la care a avut loc operațiunea;
c) cantitatea în kilograme de semințe care au fost supuse
operațiunii respective, cantitatea de produs finit și de
subproduse, rezultate;

4

MONITORUL OFICIAL AL ROMÂNIEI, PARTEA I, Nr. 201/23.III.2011

d) situația recapitulativă privind cantitățile de semințe de
cânepă utilizate, modul de utilizare, situația stocului.
(2) Raportările lunare prevăzute la alin. (1) trebuie să fie
însoțite, în funcție de operațiunea realizată, de:
a) documente justificative emise de operatorul care
realizează operațiunea de transformare din care să rezulte
cantitatea de sămânță de cânepă supusă operațiunii de
transformare, și cantitatea de produs finit și subproduse
rezultate, denumite note de consum;
b) documente justificative din care să rezulte că semințele
de cânepă importate au fost amestecate cu alte semințe în
procentele prevăzute la art. 3 alin. (1) lit. b) și au fost livrate
pentru hrana animalelor, după caz;
c) documente justificative din care să rezulte că semințele
de cânepă importate au fost reexportate într-o țară
necomunitară, după caz.
Art. 7. — Importatorii autorizați pentru importul de semințe
de cânepă, altele decât cele pentru semănat, încadrate la codul
NC 1207 99 91, au următoarele obligații:
a) să respecte angajamentele privind procedurile la care va
fi supusă cantitatea de semințe de cânepă importată;
b) să anunțe autoritatea emitentă cu privire la orice
modificare intervenită în documentația depusă pentru obținerea
autorizației pentru import de semințe de cânepă, altele decât
cele destinate pentru semănat, în termen de maximum 24 de
ore de la producerea modificării;
c) să se supună tuturor controalelor din partea inspectorilor
cu atribuții în acest sens din cadrul direcțiilor pentru agricultură
județene și, respectiv, a municipiului București și să prezinte
documentele justificative solicitate;
d) să întreprindă, în maximum 15 zile de la constatare,
acțiunile indicate de organele de control pentru asigurarea
conformității cu prevederile prezentei hotărâri și să prezinte
Ministerului Agriculturii și Dezvoltării Rurale dovezi în acest sens.
Art. 8. — Ministerul Agriculturii și Dezvoltării Rurale, prin
reprezentanții împuterniciți ai direcțiilor pentru agricultură

județene, respectiv a municipiului București, verifică periodic la
importatorii autorizați și, după caz, la operatorii care realizează
transformarea semințelor importate modul de respectare a
condițiilor care au dus la acordarea autorizațiilor de importator,
precum și operațiunile efectuate.
Art. 9. — (1) Autorizația de importator se anulează de către
autoritatea emitentă în următoarele situații:
a) la solicitarea importatorului;
b) dacă se constată, în mod repetat, nerespectarea de către
importatorul autorizat a prevederilor prezentei hotărâri.
(2) În situația anulării autorizației:
a) dacă importul nu s-a realizat integral, licența de import nu
mai poate fi utilizată, Agenția de Plăți și Intervenție pentru
Agricultură anulând licența de import ca urmare a notificării
transmise de Ministerul Agriculturii și Dezvoltării Rurale în acest
sens;
b) dacă importul s-a realizat integral, de la data anulării
autorizației de importator cantitățile de semințe vor fi utilizate
numai conform angajamentului asumat, prevăzut la art. 4
alin. (1) lit. b) sau condițiilor speciale impuse de Ministerul
Agriculturii și Dezvoltării Rurale până la epuizarea cantităților
respective de semințe.
Art. 10. — (1) Nerespectarea prevederilor art. 6 constituie
contravenție și se sancționează cu amendă de la 5.000 lei la
50.000 lei.
(2) Constatarea contravenției și aplicarea sancțiunii
prevăzute la alin. (1) se fac de către persoanele împuternicite
din cadrul Ministerului Agriculturii și Dezvoltării Rurale.
(3) Dispozițiile alin. (1) referitoare la contravenții se
completează cu prevederile Ordonanței Guvernului nr. 2/2001
privind regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
Art. 11. — Anexele nr. 1 și 2 fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
Ministrul agriculturii și dezvoltării rurale,
Valeriu Tabără
Ministrul finanțelor publice,
Gheorghe Ialomițianu
București, 16 martie 2011.
Nr. 230.
ANEXA Nr. 1

MINISTERUL AGRICULTURII ȘI DEZVOLTĂRII RURALE
DIRECȚIA GENERALĂ POLITICI ÎN SECTORUL VEGETAL

Nr.

.................. din ..............................................
A U T O R I Z A Ț I E D E I M P O R TAT O R

— model —
Se autorizează operatorul economic .............................., cu sediul în localitatea ........................ ,
str. ......................... nr. ...., înregistrat la registrul comerțului cu certificatul de înregistrare ........,
pentru a efectua import de semințe de cânepă, altele decât cele destinate pentru semănat, încadrate la
codul NC 1207 99 91, astfel:
— cantitate (kg) ..................;
— țara din care se face importul ..........................;
— punctul vamal prin care se face importul ........................................... ;
— operațiuni la care vor fi supuse semințele de cânepă importate .............................. .
S-a eliberat prezenta autorizație pentru a fi utilizată la eliberarea licenței de import de către Agenția
de Plăți și Intervenție pentru Agricultură, conform art. 17 din Regulamentul (CE) nr. 507/2008 al Comisiei
din 6 iunie 2008 de stabilire a normelor de aplicare a Regulamentului (CE) nr. 1673/2000 al Consiliului
privind organizarea comună a piețelor în sectorul inului și cânepei pentru fibre.
Director general,
..

5

MONITORUL OFICIAL AL ROMÂNIEI, PARTEA I, Nr. 201/23.III.2011
ANEXA Nr. 2

Societatea Comercială (Firma) ....................
Localitatea ...................................................
Județul (sectorul) ........................................
Str. .................................................. nr. ......
Telefon ............................. Fax ...............
Înregistrată la registrul comerțului cu nr. ....
Codul fiscal ................................................
C E R E R E - T I P P E N T R U A C O R D A R E A A U T O R I Z A Ț I E I D E I M P O R TAT O R

— model —
Subsemnatul/a ............................, domiciliat/ă în ............................, str. .............................
nr. ......., sc. ...., ap. ..., județul/sectorul ......................................, tel. ................., act de identitate
....... seria ......... nr. ......, CNP ......................, în calitate de*) ..................... pentru firma .............,
cod unic de înregistrare ........... , cu sediul în: localitatea ................ , str. .................. nr. ... , bl. .. ,
sc. ...., ap. , județul/sectorul ..........., cod poștal ....... , tel. ......... , fax ........., e-mail .......... , pe
baza angajamentului și a documentelor anexate, solicit eliberarea autorizației de importator pentru semințe
de cânepă, altele decât cele pentru semănat, încadrate la codul NC 1207 99 91, după cum urmează:
genul/specia, cantitatea (kg) ..............,
țara de origine a semințelor/țara din care se face importul .......................,
punctul vamal prin care se face importul ............................... ,
operațiunea la care vor fi supuse semințele de cânepă importate .......................... .
Cunoscând prevederile art. 292 din Codul penal privind falsul în declarații, confirm pe propria
răspundere exactitatea datelor prezentate.
Data .................
Semnătura/Ștampila

.....................

*) Se completează cu calitatea pe care o deține solicitantul (asociat, fondator, administrator, reprezentant etc.).

GUVERNUL ROMÂNIEI

HOTĂRÂRE
pentru aprobarea bugetului de venituri și cheltuieli pe anul 2011
al Regiei Autonome Compania Română de Aviație ăROMAVIA”
În conformitate cu prevederile Legii nr. 329/2009 privind reorganizarea unor autorități și instituții publice, raționalizarea
cheltuielilor publice, susținerea mediului de afaceri și respectarea acordurilor-cadru cu Comisia Europeană și Fondul Monetar
Internațional, cu modificările și completările ulterioare, și ale Ordonanței de urgență a Guvernului nr. 79/2008 privind măsuri
economico-financiare la nivelul unor operatori economici, aprobată cu modificări și completări prin Legea nr. 203/2009,
în temeiul art. 108 din Constituția României, republicată, și al art. 15 alin. (1) din Ordonanța de urgență a Guvernului
nr. 37/2008 privind reglementarea unor măsuri financiare în domeniul bugetar, aprobată cu modificări prin Legea nr. 275/2008, cu
modificările și completările ulterioare, și al Legii bugetului de stat pe anul 2011 nr. 286/2010,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli pe
anul 2011 al Regiei Autonome Compania Română de Aviație
ăROMAVIA” prevăzut în anexa care face parte integrantă din
prezenta hotărâre.
(2) Defalcarea pe trimestre a indicatorilor prevăzuți în bugetul
de venituri și cheltuieli al Regiei Autonome Compania Română
de Aviație ăROMAVIA” se aprobă de către Ministerul Apărării
Naționale.
Art. 2. — (1) Nivelul cheltuielilor totale aferente veniturilor
totale prevăzute în bugetul de venituri și cheltuieli al Regiei
Autonome Compania Română de Aviație ăROMAVIA”
reprezintă limită maximă, care nu poate fi depășită decât prin
rectificarea bugetului, potrivit prevederilor legale în vigoare.
(2) În cazul în care în execuție se înregistrează nerealizări
ale veniturilor totale, Regia Autonomă Compania Română de

Aviație ăROMAVIA” poate efectua cheltuieli totale proporțional
cu gradul de realizare a veniturilor totale, cu încadrarea în
indicatorii de eficiență aprobați.
Art. 3. — (1) Nerespectarea prevederilor art. 2 constituie
contravenție și se sancționează cu amendă de la 1.000 lei la
5.000 lei.
(2) Contravenția se constată de către organele de control
financiar ale statului, împuternicite conform legii, iar amenda se
aplică persoanelor vinovate de nerespectarea prevederilor
prezentei hotărâri.
(3) Contravenției prevăzute la alin. (1) i se aplică dispozițiile
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin Legea
nr. 180/2002, cu modificările și completările ulterioare.

PRIM-MINISTRU

EMIL BOC
Contrasemnează:
Ministrul apărării naționale,
Gabriel Oprea
Ministrul muncii, familiei și protecției sociale,
Ioan Nelu Botiș
Ministrul finanțelor publice,
Gheorghe Ialomițianu
București, 16 martie 2011.
Nr. 234.

6

MONITORUL OFICIAL AL ROMÂNIEI, PARTEA I, Nr. 201/23.III.2011
ANEXĂ*)

MINISTERUL APĂRĂRII NAȚIONALE
Regia Autonomă Compania Română de Aviație ăROMAVIA”
Adresa: Bd. Dimitrie Cantemir nr. 1, București
C.I.F. 1590333
B U G E T U L D E V E N I T U R I Ș I C H E LT U I E L I

al Regiei Autonome Compania Română de Aviație ăROMAVIA” pe anul 2011
— mii lei —

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 201/23.III.2011

7

8

MONITORUL OFICIAL AL ROMÂNIEI, PARTEA I, Nr. 201/23.III.2011

MONITORUL OFICIAL AL ROMÂNIEI, PARTEA I, Nr. 201/23.III.2011

9

GUVERNUL ROMÂNIEI

HOTĂRÂRE
pentru aprobarea bugetului de venituri și cheltuieli pe anul 2011
al Companiei Naționale ăRomtehnica” — S.A., aflată în coordonarea Ministerului Apărării Naționale
În temeiul art. 108 din Constituția României, republicată, și al art. 15 alin. (1) din Ordonanța de urgență a Guvernului
nr. 37/2008 privind reglementarea unor măsuri financiare în domeniul bugetar, aprobată cu modificări prin Legea nr. 275/2008, cu
modificările și completările ulterioare, și al Legii bugetului de stat pe anul 2011 nr. 286/2010,
în conformitate cu prevederile Legii nr. 329/2009 privind reorganizarea unor autorități și instituții publice, raționalizarea
cheltuielilor publice, susținerea mediului de afaceri și respectarea acordurilor-cadru cu Comisia Europeană și Fondul Monetar
Internațional, cu modificările și completările ulterioare, și ale Ordonanței de urgență a Guvernului nr. 79/2008 privind măsuri
economico-financiare la nivelul unor operatori economici, aprobată cu modificări și completări prin Legea nr. 203/2009,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli pe
anul 2011 al Companiei Naționale ăRomtehnica” — S.A., aflată
în coordonarea Ministerului Apărării Naționale, prevăzut în
anexa care face parte integrantă din prezenta hotărâre.
(2) Defalcarea pe trimestre a indicatorilor prevăzuți în bugetul
de venituri și cheltuieli al Companiei Naționale ăRomtehnica” —
S.A. se aprobă de către Ministerul Apărării Naționale.
Art. 2. — (1) Nivelul cheltuielilor totale aferente veniturilor
totale prevăzute în bugetul de venituri și cheltuieli al Companiei
Naționale ăRomtehnica” — S.A. reprezintă limită maximă, care
nu poate fi depășită decât prin rectificarea bugetului, potrivit
prevederilor legale în vigoare.
(2) În cazul în care în execuție se înregistrează nerealizări
ale veniturilor totale, Compania Națională ăRomtehnica” — S.A.

poate efectua cheltuieli totale proporțional cu gradul de realizare
a veniturilor totale, cu încadrarea în indicatorii de eficiență
aprobați.
Art. 3. — (1) Nerespectarea prevederilor art. 2 constituie
contravenție și se sancționează cu amendă de la 1.000 lei la
5.000 lei.
(2) Contravenția se constată de către organele de control
financiar ale statului, împuternicite conform legii, iar amenda se
aplică persoanelor vinovate de nerespectarea prevederilor
prezentei hotărâri.
(3) Contravenției prevăzute la alin. (1) i se aplică dispozițiile
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin Legea
nr. 180/2002, cu modificările și completările ulterioare.

PRIM-MINISTRU

EMIL BOC
Contrasemnează:
Ministrul apărării naționale,
Gabriel Oprea
Ministrul muncii, familiei și protecției sociale,
Ioan Nelu Botiș
Ministrul finanțelor publice,
Gheorghe Ialomițianu
București, 16 martie 2011.
Nr. 235.

10

MONITORUL OFICIAL AL ROMÂNIEI, PARTEA I, Nr. 201/23.III.2011
ANEXĂ1)

MINISTERUL APĂRĂRII NAȚIONALE
Compania Națională ăRomtehnica” — S.A.
Adresa: Bd. Timișoara nr. 5 C, sectorul 6, București
CUI: RO 472771
B U G E T U L D E V E N I T U R I Ș I C H E LT U I E L I

al Companiei Naționale ăRomtehnica” — S.A. pe anul 2011

1) Anexa

este reprodusă în facsimil.

MONITORUL OFICIAL AL ROMÂNIEI, PARTEA I, Nr. 201/23.III.2011

11

12

MONITORUL OFICIAL AL ROMÂNIEI, PARTEA I, Nr. 201/23.III.2011

MONITORUL OFICIAL AL ROMÂNIEI, PARTEA I, Nr. 201/23.III.2011

13

14

MONITORUL OFICIAL AL ROMÂNIEI, PARTEA I, Nr. 201/23.III.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind aprobarea regulilor pentru decontarea preliminară în piața de echilibrare
și a dezechilibrelor părților responsabile cu echilibrarea
Având în vedere prevederile art. 11 alin. (1) și alin. (2) lit. a) și h) din Legea energiei electrice nr. 13/2007, cu modificările
și completările ulterioare, și prevederile Ordinului președintelui Autorității Naționale de Reglementare în Domeniul Energiei
nr. 25/2004 pentru aprobarea Codului comercial al pieței angro de energie electrică,
în temeiul dispozițiilor art. 7 alin. (4) din Hotărârea Guvernului nr. 1.428/2009 privind organizarea și funcționarea Autorității
Naționale de Reglementare în Domeniul Energiei, cu completările ulterioare,
președintele Autorității Naționale de Reglementare în Domeniul Energiei emite următorul ordin:
Art. 1. — Se aprobă Regulile pentru decontarea preliminară
în piața de echilibrare și a dezechilibrelor părților responsabile
cu echilibrarea, prevăzute în anexa care face parte integrantă
din prezentul ordin.
Art. 2. — În termen de 15 zile de la publicare, operatorul
pieței de echilibrare completează prevederile convenției-cadru
de participare la piața de echilibrare și pe cele ale convențieicadru de asumare a responsabilității echilibrării cu prevederile
prezentului ordin.
Art. 3. — Participanții la piața de echilibrare, părțile
responsabile cu echilibrarea, operatorii de măsurare, operatorul
de măsurare a energiei pe piața angro de energie electrică,
operatorul pieței de echilibrare, operatorul de transport și sistem,
operatorii de distribuție și operatorul de decontare a pieței de

echilibrare (Societatea Comercială OPCOM — S.A.) duc la
îndeplinire prevederile prezentului ordin.
Art. 4. — Departamentele de specialitate din cadrul Autorității
Naționale de Reglementare în Domeniul Energiei urmăresc
respectarea prevederilor prezentului ordin.
Art. 5. — La data intrării în vigoare a prezentului ordin Ordinul
președintelui Autorității Naționale de Reglementare în Domeniul
Energiei nr. 124/2008 privind modalități de plată pe Piața de
echilibrare și pentru dezechilibrele părților responsabile cu
echilibrarea, publicat în Monitorul Oficial al României, Partea I,
nr. 770 din 17 noiembrie 2008, se abrogă.
Art. 6. — Prezentul ordin se publică în Monitorul Oficial al
României, Partea I, și intră în vigoare începând cu data de 1 a
lunii următoare publicării.

Președintele Autorității Naționale de Reglementare în Domeniul Energiei,
Iulius Dan Plaveti
București, 18 februarie 2011.
Nr. 7.

ANEXĂ

REGULI

pentru decontarea preliminară în piața de echilibrare și a dezechilibrelor părților responsabile cu echilibrarea
Art. 1. — (1) Participanții la piața de echilibrare (PPE), părțile
responsabile cu echilibrarea (PRE) și operatorul de transport și
de sistem (OTS), după caz, au obligații de plată preliminară,
respectiv drepturi de încasare preliminară pentru tranzacțiile cu
energie electrică în care sunt angajați, conform prevederilor
prezentului ordin.
(2) Obligațiile de plată preliminară/Drepturile de încasare
preliminară, menționate la alin. (1), sunt aferente:
a) cantităților de energie electrică tranzacționate pe piața de
echilibrare (PE);
b) dezechilibrelor PRE;
c) dezechilibrelor de la notificare ale unităților dispecerizabile;

d) redistribuirii costurilor sau veniturilor suplimentare pe PE.
Art. 2. — (1) În vederea stabilirii obligațiilor de plată
preliminare/drepturilor de încasare preliminare menționate la
art. 1 alin. (2), operatorii precizați în continuare, PPE și PRE
derulează activitățile din responsabilitatea proprie, conform
următorului grafic de timp:
a)

operatorii

de

măsurare

(OM)

transmit

valorile

măsurate/agregate aferente PRE la operatorul de măsurare al
pieței angro (OMEPA), în termen de 12 zile lucrătoare de la
începutul primei luni care urmează lunii de livrare;

MONITORUL OFICIAL AL ROMÂNIEI, PARTEA I, Nr. 201/23.III.2011
b) OM transmit valorile măsurate aferente unităților
dispecerizabile la OMEPA, în termen de 4 zile lucrătoare de la
începutul primei luni care urmează lunii de livrare;
c) OMEPA prelucrează informațiile primite de la OM și le
transmite la operatorul de decontare al pieței de echilibrare
(ODPE) sau la operatorul pieței de echilibrare (OPE), după caz,
în termen de două zile lucrătoare de la primirea acestora; în
perioada de timp precizată OMEPA asigură accesul PPE/PRE la
datele agregate prin publicarea acestora conform convenției de
măsurare și rezolvă eventualele contestații primite din partea
acestora;
d) termenul prevăzut la lit. c) se prelungește cu o zi
lucrătoare dacă în urma comparării valorilor măsurate/agregate
centralizate de OMEPA cu informațiile primite de la participanții
la piață rezultă diferențe ce depășesc valorile din procedura
specificată la art. 5 alin. (2);
e) OPE transmite notele lunare de regularizare pe PE,
întocmite conform prevederilor din Codul comercial al pieței
angro de energie electrică, aprobat prin Ordinul președintelui
Autorității Naționale de Reglementare în Domeniul Energiei
nr. 25/2004, către PPE, în termen de 8 zile lucrătoare de la
începutul primei luni care urmează lunii de livrare;
f) PPE verifică corectitudinea informațiilor primite în nota
lunară de regularizare, iar în cazul în care identifică o eroare le
contestă la OPE în termen de o zi lucrătoare după primirea lor;
g) în termen de o zi lucrătoare de la primirea contestațiilor
OPE analizează contestațiile, reface calculele, corectează
notele lunare de regularizare eronate, le transmite
contestatarilor respectivi și transmite toate notele lunare de
regularizare la ODPE;
h) ODPE întocmește notele lunare de informare pentru
decontarea obligațiilor de plată preliminară/drepturilor de
încasare preliminară menționate la art. 1 alin. (2), pe baza
datelor precizate la lit. c), respectiv lit. g), în termen de 3 zile
lucrătoare de la primirea datelor;
i) în situația în care operațiunile de întocmire a notelor lunare
de informare pentru decontarea obligațiilor de plată
preliminară/drepturilor de încasare preliminară aferente PPE,
respectiv PRE, se suprapun, termenele pentru aceste operațiuni
se măresc cu numărul de zile în care are loc suprapunerea;
j) în ziua în care a finalizat toate activitățile menționate la
lit. h), ODPE transmite la OTS, fiecărei PPE și PRE, notele
lunare de informare pentru decontarea obligațiilor de plată
preliminare/drepturilor de încasare preliminare. Începând cu
următoarea zi lucrătoare PPE, PRE și OTS emit facturile
aferente decontării preliminare.
(2) Obligațiile de plată preliminare/drepturile de încasare
preliminare menționate la art. 1 alin. (2) sunt egale cu 0,7 din
valorile obligațiilor de plată/drepturilor de încasare rezultate în
urma calculelor de decontare efectuate conform alin. (1).
(3) Procesul de determinare a obligațiilor de plată/drepturilor
de încasare aferente tranzacțiilor pe PE, dezechilibrelor
PRE-urilor, dezechilibrelor de la notificare ale unităților

15

dispecerizabile și redistribuirea costurilor sau veniturilor
suplimentare pe PE, care are la bază valori măsurate aprobate
ale energiei electrice livrate în rețele, se desfășoară în paralel cu
procesul de determinare a obligațiilor de plată preliminare/
drepturilor de încasare preliminare, în conformitate cu
reglementările în vigoare.
(4) În situația în care decontarea preliminară nu s-a realizat
până în momentul finalizării decontării finale (pe baza valorilor
măsurate aprobate), ODPE specifică în decontarea finală că
pentru respectiva lună se realizează doar decontarea finală.
Art. 3. — Facturile se achită de către PRE, PPE sau OTS,
după caz, în termen de 7 zile lucrătoare de la data primirii lor.
Art. 4. — În cazul neachitării la termen a facturilor prevăzute
la art. 3, pentru fiecare zi de întârziere începând cu prima zi
lucrătoare după termenul-limită de plată se plătește o sumă
egală cu nivelul dobânzii de întârziere percepute pentru neplata
la termen a obligațiilor către bugetul de stat, cu condiția ca
valoarea totală a dobânzilor să nu depășească valoarea sumei
datorate.
Art. 5. — (1) În cazul nerespectării termenelor prevăzute la
art. 2, operatorii sunt obligați să sesizeze Autoritatea Națională
de Reglementare în Domeniul Energiei (ANRE).
(2) În termen de 30 de zile de la publicarea ordinului, OMEPA
are obligația să trimită spre avizare la ANRE convenția-cadru de
măsurare și procedurile actualizate, care includ și mecanismul
de verificare a datelor.
(3) OMEPA are obligația să sesizeze informațiile susceptibile
de a fi incorecte atât părților direct implicate, cât și ANRE,
împreună cu motivarea aferentă.
(4) După avizarea de către ANRE a documentelor specificate
la alin. 2, partea care nu a corectat o informație eronată sesizată
conform alin. (3) în termen de două zile lucrătoare de la
înștiințarea OMEPA poate înregistra obligații pentru compensații
de nerespectare a termenelor.
(5) ANRE are dreptul să decidă numărul de zile de întârziere
pentru care se percep compensații ca urmare a nerespectării
termenelor.
(6) Nivelul compensației pentru nerespectarea termenelor
este de 2000 lei pentru fiecare zi de întârziere.
(7) ODPE are obligația de a publica pe pagina sa de internet
întârzierile operatorilor, motivarea acestora, compensația,
numele părții și motivul compensației stabilite conform deciziei
ANRE prevăzute la alin. (5).
Art. 6. — Pentru compensațiile stabilite în conformitate cu
art. 5, ODPE:
a) înregistrează obligația de plată aferentă compensației
stabilite, adăugând orice taxă aplicabilă, inclusiv TVA-ul, în nota
lunară de informare aparținând părții care nu a respectat
termenele;
b) distribuie valoarea compensației tuturor celorlalte părți,
proporțional cu valoarea de încasat a fiecăreia din luna în care
nu s-au respectat termenele, și înregistrează valorile aferente
în notele lunare de informare ale părților respective.

16

MONITORUL OFICIAL AL ROMÂNIEI, PARTEA I, Nr. 201/23.III.2011

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind ratele dobânzilor plătite la rezervele minime obligatorii
începând cu perioada de aplicare 24 februarie—23 martie 2011
În baza dispozițiilor art. 5 și art. 8 alin. (3) din Legea nr. 312/2004 privind
Statutul Băncii Naționale a României,
în aplicarea prevederilor art. 15, 16 și 17 din Regulamentul Băncii Naționale
a României nr. 6/2002 privind regimul rezervelor minime obligatorii, cu modificările
și completările ulterioare,
în temeiul art. 48 din Legea nr. 312/2004,
Consiliul de administrație al Băncii Naționale a României h o t ă r ă ș t e:
Începând cu perioada de aplicare 24 februarie—23 martie 2011, ratele
dobânzilor plătite la rezervele minime obligatorii sunt următoarele:
— 1,54 % pe an pentru rezervele minime obligatorii constituite în lei;
— 0,79 % pe an pentru rezervele minime obligatorii constituite în euro;
— 0,40 % pe an pentru rezervele minime obligatorii constituite în dolari SUA.
Președintele Consiliului de administrație al Băncii Naționale a României,
Mugur Constantin Isărescu
București, 15 martie 2011.
Nr. 11.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 201/23.III.2011 conține 16 pagini.

Prețul: 3,20 lei

&JUYDGY|521629]
ISSN 1453—4495

