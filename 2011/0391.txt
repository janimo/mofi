PARTEA I

Anul 179 (XXIII) — Nr. 391

Vineri, 3 iunie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE PARLAMENTULUI ROMÂNIEI

4.

— Hotărâre pentru modificarea anexei la Hotărârea
Parlamentului României nr. 6/2009 privind aprobarea
componenței nominale a Comisiei permanente a
Camerei Deputaților și Senatului privind Statutul
deputaților și al senatorilor, organizarea și funcționarea
ședințelor comune ale Camerei Deputaților și
Senatului ....................................................................

2

5.

— Hotărâre pentru modificarea anexei la Hotărârea
Parlamentului României nr. 5/2009 privind aprobarea
componenței Comisiei permanente comune a
Camerei Deputaților și Senatului pentru relația cu
UNESCO ....................................................................

2

6.

— Hotărâre pentru modificarea anexei la Hotărârea
Parlamentului României nr. 14/2009 privind aprobarea
componenței nominale a Delegației Parlamentului
României la Adunarea Parlamentară a Francofoniei ....

3

— Hotărâre pentru modificarea anexei la Hotărârea
Parlamentului României nr. 20/2009 privind aprobarea
componenței nominale a Comitetului director al
Grupului Român al Uniunii Interparlamentare ............

3

— Hotărâre pentru modificarea Hotărârii Parlamentului
României nr. 21/2009 privind constituirea unor grupuri
parlamentare de prietenie ..........................................

4

10.

— Hotărâre pentru modificarea art. 2 din Hotărârea
Parlamentului României nr. 2/2011 privind instituirea
Comisiei comune speciale a Camerei Deputaților și
Senatului pentru controlul execuției bugetelor Curții de
Conturi pe anii 2005, 2006, 2007, 2008 și 2009 ........

5

11.

— Hotărâre pentru abrogarea Hotărârii Parlamentului
României nr. 52/2006 privind constituirea Comisiei
pentru afaceri europene a Parlamentului României....

5

7.

8.

HOTĂRÂRI ALE GUVERNULUI ROMÂNIEI
498.

— Hotărâre pentru aprobarea Strategiei naționale
privind imigrația pentru perioada 2011—2014............

6–16

2

MONITORUL OFICIAL AL ROMÂNIEI, PARTEA I, Nr. 391/3.VI.2011

HOTĂRÂRI ALE PARLAMENTULUI ROMÂNIEI
PARLAMENTUL ROMÂNIEI
C A M E R A D E P U TA Ț I L O R

S E N AT U L

HOTĂRÂRE
pentru modificarea anexei la Hotărârea Parlamentului României nr. 6/2009
privind aprobarea componenței nominale a Comisiei permanente a Camerei Deputaților
și Senatului privind Statutul deputaților și al senatorilor, organizarea și funcționarea
ședințelor comune ale Camerei Deputaților și Senatului
În temeiul prevederilor art. 64 alin. (4) din Constituția României, republicată,
Parlamentul României adoptă prezenta hotărâre.
Articol unic. — Anexa la Hotărârea Parlamentului României
nr. 6/2009 privind aprobarea componenței nominale a Comisiei
permanente a Camerei Deputaților și Senatului privind Statutul
deputaților și al senatorilor, organizarea și funcționarea
ședințelor comune ale Camerei Deputaților și Senatului,
publicată în Monitorul Oficial al României, Partea I, nr. 102 din
19 februarie 2009, cu modificările ulterioare, se modifică după
cum urmează:

— la punctul 3, domnul deputat Mircea Grosaru, aparținând
Grupului parlamentar al minorităților naționale, este desemnat în
calitatea de membru al comisiei, pe locul devenit vacant ca
urmare a decesului doamnei deputat Liana Dumitrescu;
— la punctul 11, domnul senator Miron-Tudor Mitrea,
aparținând Grupului parlamentar al PSD, este desemnat în
calitatea de membru al comisiei, în locul domnului senator
Adrian Țuțuianu.

Această hotărâre a fost adoptată de Camera Deputaților și de Senat în ședința comună din 31 mai 2011, cu respectarea
prevederilor art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 31 mai 2011.
Nr. 4.

PARLAMENTUL ROMÂNIEI
C A M E R A D E P U TA Ț I L O R

S E N AT U L

HOTĂRÂRE
pentru modificarea anexei la Hotărârea Parlamentului României nr. 5/2009
privind aprobarea componenței Comisiei permanente comune a Camerei Deputaților și Senatului
pentru relația cu UNESCO
În temeiul prevederilor art. 64 alin. (4) din Constituția României, republicată,
Parlamentul României adoptă prezenta hotărâre.
Articol unic. — Anexa la Hotărârea Parlamentului României
nr.

5/2009

privind

aprobarea

componenței

Comisiei

permanente comune a Camerei Deputaților și Senatului pentru
relația cu UNESCO, publicată în Monitorul Oficial al României,

Partea I, nr. 102 din 19 februarie 2009, se modifică după cum
urmează:
— la punctul 16, domnul senator Avram Crăciun, aparținând
Grupului parlamentar al PSD, este desemnat în calitatea de
membru, în locul domnului senator Nicolae Dănuț Prunea.

Această hotărâre a fost adoptată de Camera Deputaților și de Senat în ședința comună din 31 mai 2011, cu respectarea
prevederilor art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 31 mai 2011.
Nr. 5.

3

MONITORUL OFICIAL AL ROMÂNIEI, PARTEA I, Nr. 391/3.VI.2011
PARLAMENTUL ROMÂNIEI
C A M E R A D E P U TA Ț I L O R

S E N AT U L

HOTĂRÂRE
pentru modificarea anexei la Hotărârea Parlamentului României nr. 14/2009
privind aprobarea componenței nominale a Delegației Parlamentului României
la Adunarea Parlamentară a Francofoniei
Parlamentul României adoptă prezenta hotărâre.
Articol unic. — Anexa la Hotărârea Parlamentului României
nr. 14/2009 privind aprobarea componenței nominale a
Delegației Parlamentului României la Adunarea Parlamentară a
Francofoniei, publicată în Monitorul Oficial al României, Partea I,
nr. 164 din 17 martie 2009, se modifică după cum urmează:
— la punctul 3, domnul senator Bara Ion, membru al
Grupului parlamentar al P.D.-L., îl înlocuiește, în calitatea de

membru, pe domnul senator Severin Georgică, membru al
Grupului parlamentar al P.S.D.;
— la punctul 6, domnul senator Severin Georgică, membru
al Grupului parlamentar al P.S.D., o înlocuiește, în calitatea de
membru, pe doamna deputat Burcău Doina, membră a Grupului
parlamentar al P.S.D.

Această hotărâre a fost adoptată de Camera Deputaților și de Senat în ședința comună din 31 mai 2011, cu respectarea
prevederilor art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 31 mai 2011.
Nr. 6.

PARLAMENTUL ROMÂNIEI
C A M E R A D E P U TA Ț I L O R

S E N AT U L

HOTĂRÂRE
pentru modificarea anexei la Hotărârea Parlamentului României nr. 20/2009
privind aprobarea componenței nominale a Comitetului director al Grupului Român
al Uniunii Interparlamentare
Parlamentul României adoptă prezenta hotărâre.
Articol unic. — Anexa la Hotărârea Parlamentului României
nr. 20/2009 privind aprobarea componenței nominale a
Comitetului director al Grupului Român al Uniunii
Interparlamentare, publicată în Monitorul Oficial al României,
Partea I, nr. 164 din 17 martie 2009, cu modificările ulterioare,
se modifică după cum urmează:
— la punctul 6, domnul senator Iulian Bădescu, membru al
Grupului parlamentar al P.S.D., îl înlocuiește, în calitatea de
trezorier, pe domnul senator Vasile Ion, membru al Grupului
parlamentar al P.N.L.;

— la punctul 11, domnul senator Ovidius Mărcuțianu,
membru al Grupului parlamentar al senatorilor independenți, îl
înlocuiește, în calitatea de membru, pe domnul deputat Mircia
Giurgiu, membru al Grupului parlamentar al P.D.-L.;
— la punctul 21, domnul senator Puiu Hașotti, membru al
Grupului parlamentar al P.N.L., îl înlocuiește, în calitatea de
membru, pe domnul senator Ioan Ghișe, membru al Grupului
parlamentar al P.N.L.

Această hotărâre a fost adoptată de Camera Deputaților și de Senat în ședința comună din 31 mai 2011, cu respectarea
prevederilor art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 31 mai 2011.
Nr. 7.

4

MONITORUL OFICIAL AL ROMÂNIEI, PARTEA I, Nr. 391/3.VI.2011
PARLAMENTUL ROMÂNIEI

C A M E R A D E P U TA Ț I L O R

S E N AT U L

HOTĂRÂRE
pentru modificarea Hotărârii Parlamentului României nr. 21/2009
privind constituirea unor grupuri parlamentare de prietenie
Parlamentul României adoptă prezenta hotărâre.
Articol unic. — Se aprobă următoarele modificări în
componența nominală a unor grupuri parlamentare de prietenie,
constituite prin Hotărârea Parlamentului României nr. 21/2009,
publicată în Monitorul Oficial al României, Partea I, nr. 173 din
19 martie 2009, cu modificările și completările ulterioare:
1. Grupul parlamentar de prietenie cu Republica Austria:
— domnul senator Orest Onofrei, aparținând Grupului
parlamentar al P.D.-L., îl înlocuiește, în calitatea de secretar, pe
domnul senator Iulian Bădescu, aparținând Grupului
parlamentar al P.S.D.;
2. Grupul parlamentar de prietenie cu Republica Federativă
a Braziliei:
— doamna deputat Carmen Ileana Moldovan, aparținând
Grupului parlamentar al P.S.D., îl înlocuiește, în calitatea de
membru, pe domnul deputat Cristian Rizea, aparținând Grupului
parlamentar al P.S.D.;
3. Grupul parlamentar de prietenie cu Republica Bulgaria:
— doamna deputat Carmen Ileana Moldovan, aparținând
Grupului parlamentar al P.S.D., îl înlocuiește, în calitatea de
membru, pe domnul deputat Cristian Rizea, aparținând Grupului
parlamentar al P.S.D.;
4. Grupul parlamentar de prietenie cu Republica Franceză —
Adunarea Națională:
— domnul deputat Cristian Petrescu, aparținând Grupului
parlamentar al P.D.-L., este desemnat în calitatea de membru în
locul devenit vacant ca urmare a decesului deputatului Ioan
Timiș;
5. Grupul parlamentar de prietenie cu Republica Franceză —
Senat:
— domnul senator Nicolae Dobra, aparținând Grupului
parlamentar al P.D.-L., îl înlocuiește, în calitatea de membru, pe
domnul senator Vasile Nistor, fără apartenență la un grup
parlamentar;

6. Grupul parlamentar de prietenie cu Republica Federală
Germania:
— domnul senator Petru Bașa, aparținând Grupului
parlamentar al P.D.-L., o înlocuiește, în calitatea de președinte,
pe doamna senator Anca-Daniela Boagiu, aparținând Grupului
parlamentar al P.D.-L.;
7. Grupul parlamentar de prietenie cu Republica India:
— doamna deputat Carmen Ileana Moldovan, aparținând
Grupului parlamentar al P.S.D., îl înlocuiește, în calitatea de
membru, pe domnul deputat Cristian Rizea, aparținând Grupului
parlamentar al P.S.D.;
8. Grupul parlamentar de prietenie cu Republica Arabă Egipt:
— doamna senator Sorina Luminița Plăcintă, aparținând
Grupului parlamentar al P.D.-L., îl înlocuiește, în calitatea de
președinte, pe domnul senator Georgică Severin, aparținând
Grupului parlamentar al P.S.D.;
9. Grupul parlamentar de prietenie cu Regatul Arabiei
Saudite:
— domnul senator Tudor Udriștoiu, aparținând Grupului
parlamentar al P.D.-L., îl înlocuiește, în calitatea de membru, pe
domnul senator Vasile Nistor, fără apartenență la un grup
parlamentar;
10. Grupul parlamentar de prietenie cu Malaysia:
— doamna deputat Carmen Ileana Moldovan, aparținând
Grupului parlamentar al P.S.D., îl înlocuiește, în calitatea de
membru, pe domnul deputat Cristian Rizea, aparținând Grupului
parlamentar al P.S.D.;
11. Grupul parlamentar de prietenie cu Statele Unite
Mexicane:
— domnul deputat Mircea Lubanovici, aparținând Grupului
parlamentar al P.D.-L., este desemnat în calitatea de secretar
în locul devenit vacant ca urmare a decesului deputatului Ioan
Timiș;
12. Grupul parlamentar de prietenie cu Statul Qatar:
— domnul senator Alexandru Mocanu, aparținând Grupului
parlamentar al P.D.-L., îl înlocuiește, în calitatea de membru, pe
domnul senator Vasile Nistor, fără apartenență la un grup
parlamentar.

Această hotărâre a fost adoptată de Camera Deputaților și Senat în ședința comună din 31 mai 2011, cu respectarea
prevederilor art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 31 mai 2011.
Nr. 8.

5

MONITORUL OFICIAL AL ROMÂNIEI, PARTEA I, Nr. 391/3.VI.2011
PARLAMENTUL ROMÂNIEI
C A M E R A D E P U TA Ț I L O R

S E N AT U L

HOTĂRÂRE
pentru modificarea art. 2 din Hotărârea Parlamentului României nr. 2/2011
privind instituirea Comisiei comune speciale a Camerei Deputaților și Senatului
pentru controlul execuției bugetelor Curții de Conturi pe anii 2005, 2006, 2007, 2008 și 2009
În temeiul prevederilor art. 25 alin. (2) din Legea nr. 94/1992 privind organizarea și funcționarea Curții de Conturi,
republicată, cu modificările ulterioare, și ale art. 86 din Regulamentul ședințelor comune ale Camerei Deputaților și Senatului,
aprobat prin Hotărârea Parlamentului României nr. 4/1992, cu modificările și completările ulterioare,
Parlamentul României adoptă prezenta hotărâre.
Articol unic. — Articolul 2 din Hotărârea Parlamentului
României nr. 2/2011 privind instituirea Comisiei comune speciale
a Camerei Deputaților și Senatului pentru controlul execuției
bugetelor Curții de Conturi pe anii 2005, 2006, 2007, 2008 și
2009, publicată în Monitorul Oficial al României, Partea I, nr. 175
din 11 martie 2011, se modifică și va avea următorul cuprins:

ăArt. 2. — Raportul comisiei prevăzute la art. 1, întocmit ca
urmare a controlului execuției bugetelor Curții de Conturi pe anii
2005, 2006, 2007, 2008 și 2009, va fi prezentat birourilor
permanente ale celor două Camere ale Parlamentului până la
data de 31 august 2011.”

Această hotărâre a fost adoptată de Camera Deputaților și de Senat în ședința comună din 31 mai 2011.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 31 mai 2011.
Nr. 10.
PARLAMENTUL ROMÂNIEI
C A M E R A D E P U TA Ț I L O R

S E N AT U L

HOTĂRÂRE
pentru abrogarea Hotărârii Parlamentului României nr. 52/2006
privind constituirea Comisiei pentru afaceri europene
a Parlamentului României
În temeiul prevederilor art. 64 alin. (4) din Constituția României, republicată,
ale art. 44 alin. (1) din Regulamentul Senatului, aprobat prin Hotărârea Senatului
nr. 28/2005, cu modificările și completările ulterioare, și ale art. 40 alin. (2) din
Regulamentul Camerei Deputaților, aprobat prin Hotărârea Camerei Deputaților
nr. 8/1994, republicat, cu modificările și completările ulterioare,
Parlamentul României adoptă prezenta hotărâre.
Articol unic. — (1) Hotărârea Parlamentului României nr. 52/2006 privind
constituirea Comisiei pentru afaceri europene a Parlamentului României, publicată
în Monitorul Oficial al României, Partea I, nr. 1.028 din 27 decembrie 2006, cu
modificările ulterioare, se abrogă.
(2) Atribuțiile Comisiei pentru afaceri europene a Parlamentului României
vor fi exercitate la Camera Deputaților de către Comisia pentru afaceri europene
a Camerei Deputaților, iar la Senat, de către Comisia pentru afaceri europene a
Senatului.
Această hotărâre a fost adoptată de Camera Deputaților și de Senat în
ședința comună din 31 mai 2011, cu respectarea prevederilor art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 31 mai 2011.
Nr. 11.

6

MONITORUL OFICIAL AL ROMÂNIEI, PARTEA I, Nr. 391/3.VI.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Strategiei naționale privind imigrația
pentru perioada 2011—2014
Având în vedere dispozițiile art. 1 alin. (5) lit. a) din Legea nr. 90/2001 privind
organizarea și funcționarea Guvernului României și a ministerelor, cu modificările
și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă Strategia națională privind imigrația pentru perioada
2011—2014, prevăzută în anexa care face parte integrantă din prezenta hotărâre.
Art. 2. — Fondurile necesare implementării Strategiei naționale privind
imigrația pentru perioada 2011—2014 se planifică de către fiecare instituție cu
atribuții în realizarea obiectivelor, în bugetele proprii, în raport cu prioritățile,
resursele disponibile și etapele de realizare a acestora în perioada 2011—2014.
PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
Ministrul muncii, familiei și protecției sociale,
interimar,
Emil Boc
Ministrul educației, cercetării,
tineretului și sportului,
Daniel Petru Funeriu
Ministrul sănătății,
Cseke Attila
Ministrul afacerilor externe,
Teodor Baconschi
Ministrul economiei,
comerțului și mediului de afaceri,
Ion Ariton
Ministrul finanțelor publice,
Gheorghe Ialomițianu
București, 18 mai 2011.
Nr. 498.
ANEXĂ

S T R AT E G I A N A Ț I O N A L Ă P R I V I N D I M I G R A Ț I A

pentru perioada 2011—2014
ăMigrația este un proces care trebuie gestionat și nu o problemă care trebuie rezolvată”
CAPITOLUL I
Considerații generale
1. Introducere
1.1. Contextul internațional

Migrația reprezintă o realitate care va continua să existe atât
timp cât vor exista discrepanțe din punctul de vedere al
bunăstării și al dezvoltării între diferitele regiuni ale lumii. Acest
fenomen poate reprezenta o șansă pentru că este un factor de
schimburi umane și economice și, de asemenea, pentru că
permite persoanelor să își realizeze aspirațiile.
Migrația s-a transformat de-a lungul timpului dintr-un proces
regional, determinat de factori economici, sociali, naturali sau
politici, într-un fenomen global, în prezent fiind cuantificat la
aproximativ 3% din populația totală. Nicio țară nu se află în afara
fluxurilor migratorii internaționale, acestea având fie calitatea de

loc de origine, fie de tranzit ori destinație sau, în unele cazuri,
toate simultan.
Migrația internațională (voluntară sau forțată) a devenit o
parte importantă a existenței globale. Astfel, se poate spune că
un management eficient al migrației poate juca un rol important
în ceea ce privește dezvoltarea și reducerea sărăciei.
Crearea unui spațiu comun al liberei circulații confruntă
statele membre cu noi provocări. Acțiunile unui stat pot afecta
interesele altora. Accesul pe teritoriul unuia dintre statele
membre poate fi urmat de accesul pe teritoriul altor state
membre. Prin urmare, este imperativ ca fiecare stat să țină
seama de interesele partenerilor săi în definirea și în punerea în
aplicare a politicilor sale în materie de migrație, integrare și azil.
Obiectivele fundamentale ale Europei nu s-au schimbat: un
angajament puternic în favoarea unor societăți armonioase,
bazate pe coeziune și incluziune, care respectă drepturile

MONITORUL OFICIAL AL ROMÂNIEI, PARTEA I, Nr. 391/3.VI.2011
fundamentale ale cetățeanului, în cadrul unor economii sociale
de piață solide, oferind cetățenilor un spațiu de libertate,
securitate și justiție fără frontiere interne1. Este vorba despre
crearea unui spațiu în care să se asigure protecția individuală a
cetățenilor, respectarea drepturilor fundamentale și libera
circulație a acestora. Este vorba de un spațiu în care securitatea
cetățenilor și protecția colectivă a acestora trebuie să fie
asigurate prin măsuri corespunzătoare. Este vorba de un spațiu
de libertate, securitate și justiție în cadrul căruia cetățenii pot
avea acces mai ușor la justiție. În cele din urmă, este vorba de
un spațiu care necesită o gestionare concertată în domeniul
imigrării și al azilului.
Uniunea Europeană a înregistrat progrese importante în
ceea ce privește construcția acestui spațiu de libertate,
securitate și justiție. Impulsul a fost dat de două programe
multianuale succesive2 care au prezentat, în detaliu, prioritățile
și inițiativele care urmează a fi luate în diferite sectoare.
Uniunea Europeană a creat un cadru legislativ robust pentru
bunăstarea cetățenilor europeni, prin stabilirea și consolidarea
drepturilor acestora în calitate de cetățeni, consumatori și
lucrători în numeroase domenii, inclusiv mobilitatea, sănătatea
și siguranța, asigurările sociale, condițiile de lucru, informarea și
consultarea, egalitatea de gen și nediscriminarea.
Politica de imigrație este parte integrantă a dezideratului
european de creare a unui spațiu de libertate, securitate și
justiție. Tratatele Uniunii Europene au consacrat capitole
distincte gestionării problematicii migrației și azilului de către
statele membre ale Uniunii Europene. Încă de la formarea
Uniunii Europene, statele membre au acordat o atenție sporită
gestionării acestei materii, procesul evoluând până la
dezideratul de a avea o politică europeană comună în domeniul
dreptului de azil și al imigrării, întemeiată pe solidaritatea dintre
statele membre ale Uniunii Europene și care este echitabilă față
de resortisanții statelor terțe, așa cum este statuat prin Tratatul
privind funcționarea Uniunii Europene.
Punerea în practică a celor două componente europene,
respectiv politica comună în domeniul dreptului de azil, al
protecției subsidiare și al protecției temporare și politica comună
de imigrare, prin oferirea unui statut corespunzător oricărui
resortisant dintr-o țară terță care are nevoie de protecție
internațională, asigurarea respectării principiului nereturnării,
gestionarea eficientă a fluxurilor de migrație, tratamentul
echitabil al resortisanților statelor terțe aflați în situație de ședere
legală pe teritoriul statelor membre, precum și prevenirea
imigrării ilegale, reprezintă deziderate ale identității europene
ale tuturor statelor membre ale Uniunii Europene.
Astfel, pentru continuarea politicilor viitoare în domeniul
justiției și afacerilor interne (JAI) în contextul adoptării
Programului de la Stockholm, în direcția îmbunătățirii măsurilor
și instrumentelor existente se vor dezvolta în următorii 5 ani un
dialog activ și un parteneriat de migrație cu statele terțe.
Uniunea Europeană urmărește prioritizarea problemelor
fluxurilor migratorii din Africa și Estul și Sud-Estul Europei și
continuarea cooperării și dialogului cu America Latină, Caraibe
și Asia.
Este prevăzută crearea unei platforme europene de dialog,
care va permite identificarea modalităților de gestionare a
migrației forței de muncă și a modificărilor necesare ale cadrului
juridic și instituțional. Aceasta va trebui să se bazeze pe o
evaluare globală a competențelor de care are nevoie Europa
până în 2020, ținând seama de situația economică și necesitățile
piețelor muncii din statele membre.
Europa va trebui să devină mai sigură, fără a periclita însă
atractivitatea sa pentru migranții legali, ce trebuie tratați la nivel
1
2

7

egal cu cetățenii europeni și cei în proces de reunificare
familială. Solidaritatea este din nou enunțată în contextul
responsabilităților față de migranți atât în cadrul intern european,
cât și față de statele terțe confruntate cu un număr mare de
beneficiari de protecție internațională.
1.2. Contextul național

Migrația legală trebuie să reprezinte rezultatul voinței
comune a migrantului și a statului membru de primire, în
avantajul amândurora, și, chiar mai mult decât atât, și în
avantajul statului de origine, în contextul unei migrații circulare.
Astfel, în cadrul politicilor comune europene și cu aplicarea
acquis-ului relevant, fiecare stat membru trebuie să decidă
condițiile de admitere pe teritoriul său a migranților legali și să
stabilească, dacă este cazul, numărul acestora, care ar putea fi
stabilit în parteneriat cu statele de origine. În context, România
este îndreptățită să pună în aplicare o politică de imigrație
specifică, în funcție de nevoile identificate la nivel național, și în
același timp concertată, ținând seama de impactul pe care
aceasta îl poate avea asupra celorlalte state membre ale Uniunii
Europene, asigurând totodată un tratament echitabil al
imigranților și integrarea armonioasă a acestora în societatea
gazdă.
România este expusă rutelor de migrație (legală și ilegală)
din statele din estul Europei, cu origine în statele din Orientul
Mijlociu, Asia de Sud-Est sau Africa. Deși în unele state membre
ale Uniunii Europene au fost înregistrate tendințe de migrație
din state din America Centrală și de Sud, acestea nu au fost
sesizate încă în România, datorită poziției geografice și
atractivității reduse pentru cetățenii provenind din aceste state.
Analizând contextul național actual, România trebuie să facă
față următoarelor provocări în domeniul migrației:
— aderarea României la Uniunea Europeană și, implicit,
dobândirea de către cetățenii români a dreptului la libera
circulație și rezidență au provocat o migrație a forței de muncă
autohtone calificată sau necalificată către piețele altor state
membre, fapt ce a condus la apariția unor deficite în unele
domenii de activitate;
— deschiderea, mai mult ca oricând, a pieței forței de muncă
în 2008 pentru lucrători cu un nivel scăzut și mediu de calificare,
precum și prelungirea crizei economice mondiale instaurate la
începutul anului 2009 creează posibilitatea ca mulți dintre străinii
admiși pe teritoriul României pentru angajare în muncă să își
piardă locurile de muncă și să încerce să părăsească teritoriul
național către alte piețe de forță de muncă;
— aplicarea în totalitate a dispozițiilor acquis-ului Schengen,
de la data adoptării deciziei Consiliului, va transforma România
într-un stat mai atractiv atât pentru migrația legală, cât și pentru
migrația ilegală;
— folosirea teritoriului Românei ca spațiu de tranzit pentru
migrația ilegală către state din Uniunea Europeană de către
cetățenii proveniți din state din Estul Europei și Orientul Mijlociu;
acest fenomen va fi amplificat de desființarea frontierelor
interne, de la data aplicării în totalitate a dispozițiilor acquis-ului
Schengen;
— presiunea pusă de migranții ilegali din state din Asia de
Sud-Est asupra frontierelor de Sud, Est și Nord-Est în
încercarea lor de pătrundere ilegală pe teritoriul României cu
intenția de a ajunge în alte state din vestul Europei;
— în contextul unei Europe care îmbătrânește, România se
confruntă cu acest fenomen la fel ca și majoritatea statelor
membre ale Uniunii Europene, imigrația putând reprezenta o
parte dintr-un pachet de măsuri care pot îmbunătăți această
situație.

Doc. 13189/08 — Pactul European privind imigrația și azilul.
Programul de la Haga: Întărirea libertății, securității și justiției în Uniunea Europeană și Programul de la Stockholm: O Europă deschisă și sigură
în serviciul cetățenilor și pentru protecția acestora.

8

MONITORUL OFICIAL AL ROMÂNIEI, PARTEA I, Nr. 391/3.VI.2011

În ultimii ani, deși România și-a păstrat, în mare măsură,
caracterul de stat de tranzit, aceasta a început să devină tot mai
mult un stat de destinație.
Astfel, la sfârșitul anului 2009, pe teritoriul României se aflau
59.062 de străini din state terțe cu ședere legală, cu 4% mai
mulți decât la sfârșitul anului 2008 și cu 76,2% mai mulți decât
în 2005.
Din totalul de 59.062 de străini înregistrați cu ședere legală
la sfârșitul anului 2009, 49.406 aveau un drept de ședere
temporară (84%) și 9.656 (16%) un drept de ședere
permanentă, conform scopurilor stabilite de legislația în vigoare.
Principalele scopuri pentru care străinii și-au stabilit reședința
temporară pe teritoriul României sunt conexe dreptului la
unitatea familiei (reîntregirea familiei, membri de familie ai
cetățenilor români, ai Uniunii Europene sau ai Spațiului
Economic European), educației (studenți), angajării în muncă.
O altă categorie de migranți care trebuie luată în considerare
este aceea a solicitanților de azil și a celor care au obținut o
formă de protecție pe teritoriul României. Astfel, pe parcursul
anului 2009 a fost asigurat accesul neîngrădit la procedura de
azil unui număr de 835 de străini și nu s-a înregistrat niciun caz
de returnare, iar tendința multianuală se menține crescătoare.
Această tendință este influențată în mod direct de situația
economică a României și de implementarea regulilor europene
care prevăd că statul în care solicitantul de azil intră sau solicită
protecția pentru prima dată este responsabil pentru soluționarea
cererii.
Orientările cuprinse în documentele programatice la nivel
european și caracterul dinamic al fluxurilor migratorii din regiune
impun o ajustare permanentă a politicilor naționale raportate la
realitățile sociale din România, precum și o dezvoltare
instituțională care să facă față provocărilor impuse, printr-un
management corespunzător al fenomenului. Aplicarea
dispozițiilor acquis-ului Schengen și consecințele acesteia
asupra fenomenului migrației în regiune și la nivel național
impun necesitatea adaptării sistemului național de management,
prin reconfigurarea acelor mecanisme ce au drept scop
combaterea imigrației ilegale.
1.3. Cadrul juridic existent

Cadrul normativ actual prin care se reglementează regimul
străinilor în România, al cetățenilor statelor membre ale Uniunii
Europene și ale Spațiului Economic European, precum și
normele de drept care reglementează azilul în România este
conferit în principal de Ordonanța de urgență a Guvernului
nr. 194/2002 privind regimul străinilor în România, republicată,
cu completările ulterioare, Ordonanța de urgență a Guvernului
nr. 102/2005 privind libera circulație pe teritoriul României a
cetățenilor statelor membre ale Uniunii Europene și Spațiului
Economic European, aprobată cu modificări și completări prin
Legea nr. 260/2005, cu modificările și completările ulterioare,
Legea nr. 122/2006 privind azilul în România, cu modificările și
completările ulterioare, și Ordonanța de urgență a Guvernului
nr. 56/2007 privind încadrarea în muncă și detașarea străinilor
pe teritoriul României, aprobată cu modificări și completări prin
Legea nr. 134/2008.
Aderarea la Uniunea Europeană a determinat în ultimii ani
modificări substanțiale ale normelor de drept care
reglementează regimul străinilor în România, al cetățenilor
statelor membre ale Uniunii Europene și ale Spațiului Economic
European, precum și ale normelor de drept care reglementează
azilul în România, în vederea asigurării conformității cu legislația
europeană în domeniu și cu alte instrumente juridice cu caracter
internațional la care statul român este parte. Acest proces
complex de armonizare legislativă se află în continuă
desfășurare, în vederea identificării unor soluții viabile pentru
transpunerea acquis-ului în domeniu. Totodată, prin modificările
și completările legislației naționale incidente domeniilor

sus-menționate, se urmărește permanent eliminarea unor
disfuncționalități apărute în implementarea cadrului legislativ în
domeniul străinilor. Pentru aplicarea în totalitate a dispozițiilor
acquis-ului Schengen, de la data adoptării deciziei Consiliului în
acest sens, a fost creat cadrul general prin adoptarea unor
măsuri legislative, instituționale, administrativ-tehnice în scopul
implementării acquis-ului relevant.
Ordonanța de urgență a Guvernului nr. 194/2002,
republicată, cu completările ulterioare, și Ordonanța de urgență
a Guvernului nr. 56/2007, aprobată cu modificări și completări
prin Legea nr. 134/2008, transpun următoarele directive:
— Directiva 2003/86/CE a Consiliului din 22 septembrie 2003
privind dreptul la reîntregirea familiei, publicată în Jurnalul Oficial
al Uniunii Europene nr. L251 din 3 octombrie 2003;
— Directiva 2003/109/CE a Consiliului din 25 noiembrie 2003
privind statutul resortisanților țărilor terțe care sunt rezidenți pe
termen lung, publicată în Jurnalul Oficial al Uniunii Europene
nr. L16 din 23 ianuarie 2004;
— Directiva 2003/110/CE a Consiliului din 25 noiembrie 2003
privind asistența la tranzit în cadrul măsurilor de îndepărtare pe
cale aeriană, publicată în Jurnalul Oficial al Uniunii Europene
nr. L321 din 6 decembrie 2003;
— Directiva 2004/114/CE a Consiliului din 13 decembrie
2004 privind condițiile de admisie a resortisanților țărilor terțe
pentru studii, schimb de elevi, formare profesională
neremunerată sau servicii de voluntariat, publicată în Jurnalul
Oficial al Uniunii Europene nr. L375 din 23 decembrie 2004;
— Directiva 2005/71/CE a Consiliului din 12 octombrie 2005
privind o procedură specială de admisie a resortisanților țărilor
terțe în scopul desfășurării unei activități de cercetare științifică,
publicată în Jurnalul Oficial al Uniunii Europene nr. L289 din
3 noiembrie 2005;
— Directiva 2008/115/CE a Parlamentului European și a
Consiliului din 16 decembrie 2008 privind standardele și
procedurile comune aplicabile în statele membre pentru
returnarea resortisanților țărilor terțe aflați în situație de ședere
ilegală, publicată în Jurnalul Oficial al Uniunii Europene nr. L348
din 24 decembrie 2008;
— Directiva 2009/52/CE a Parlamentului European și a
Consiliului din 18 iunie 2009 de stabilire a standardelor minime
privind sancțiunile și măsurile la adresa angajatorilor de
resortisanți din țări terțe aflați în situație de ședere ilegală,
publicată în Jurnalul Oficial al Uniunii Europene nr. L168 din
30 iunie 2009;
— Directiva 2009/50/CE a Consiliului din 25 mai 2009 privind
condițiile de intrare și de ședere a resortisanților din țările terțe
pentru ocuparea unor locuri de muncă înalt calificate, publicată
în Jurnalul Oficial al Uniunii Europene nr. L155 din 18 iunie 2009;
— Directiva 2004/81/CE a Consiliului din 29 aprilie 2004
privind permisul de ședere eliberat resortisanților țărilor terțe
care sunt victime ale traficului de persoane sau care au făcut
obiectul unei facilitări a imigrației ilegale și care cooperează cu
autoritățile competente, publicată în Jurnalul Oficial al Uniunii
Europene nr. L261 din 6 august 2004
și asigură aplicarea Regulamentului (CE) nr. 810/2009 al
Parlamentului European și al Consiliului din 13 iulie 2009 privind
instituirea unui Cod comunitar de vize (Codul de vize), publicat
în Jurnalul Oficial al Uniunii Europene nr. L243 din
15 septembrie 2009.
Legea nr. 122/2006, cu modificările și completările ulterioare,
transpune următoarele directive:
— Directiva 2001/55/CE a Consiliului din 20 iulie 2001 privind
standardele minime pentru acordarea protecției temporare, în
cazul unui aflux masiv de persoane strămutate, și măsurile de
promovare a unui echilibru între eforturile statelor membre
pentru primirea acestor persoane și suportarea consecințelor

MONITORUL OFICIAL AL ROMÂNIEI, PARTEA I, Nr. 391/3.VI.2011
acestei primiri, publicată în Jurnalul Oficial al Uniunii Europene
nr. L212 din 7 august 2001;
— Directiva 2003/9/CE a Consiliului din 27 ianuarie 2003 de
stabilire a standardelor minime pentru primirea solicitanților de
azil în statele membre, publicată în Jurnalul Oficial al Uniunii
Europene nr. L31 din 6 februarie 2003;
— Directiva 2003/86/CE a Consiliului din 22 septembrie 2003
privind dreptul la reîntregirea familiei, publicată în Jurnalul Oficial
al Uniunii Europene nr. L251 din 3 octombrie 2003;
— Directiva 2004/83/CE a Consiliului din 29 aprilie 2004
privind standardele minime referitoare la condițiile pe care
trebuie să le îndeplinească resortisanții țărilor terțe sau apatrizii
pentru a putea beneficia de statutul de refugiat sau persoanele
care, din alte motive, au nevoie de protecție internațională și
referitoare la conținutul protecției acordate, publicată în Jurnalul
Oficial al Uniunii Europene nr. L304 din 30 septembrie 2004;
— Directiva 2005/85/CE a Consiliului din 1 decembrie 2005
privind standardele minime cu privire la procedurile din statele
membre de acordare și retragere a statutului de refugiat,
publicată în Jurnalul Oficial al Uniunii Europene nr. L326 din
13 decembrie 2005.
Totodată, începând cu data aderării la Uniunea Europeană,
România aplică prevederile Regulamentului (CE) nr. 343/2003
al Consiliului din 18 februarie 2003 de stabilire a criteriilor și
mecanismelor de determinare a statului membru responsabil de
examinarea unei cereri de azil prezentate într-unul dintre statele
membre de către un resortisant al unei țări terțe, publicat în
Jurnalul Oficial al Uniunii Europene nr. L50 din 25 februarie
2003, și ale Regulamentului (CE) nr. 2.725/2000 al Consiliului
din 11 decembrie 2000 privind instituirea sistemului ăEurodac”
pentru compararea amprentelor digitale în scopul aplicării
eficiente a Convenției de la Dublin, publicat în Jurnalul Oficial al
Uniunii Europene nr. L316 din 15 decembrie 2000, acte
europene obligatorii în toate elementele și direct aplicabile pe
teritoriile statelor membre ale Uniunii Europene.
Ordonanța de urgență a Guvernului nr. 102/2005, aprobată
cu modificări și completări prin Legea nr. 260/2005, cu
modificările și completările ulterioare, transpune Directiva
2004/38/CE a Parlamentului European și a Consiliului din
29 aprilie 2004 privind dreptul la liberă circulație și ședere pe
teritoriul statelor membre pentru cetățenii Uniunii și membrii
familiilor acestora, de modificare a Regulamentului (CEE)
nr. 1612/68 și de abrogare a directivelor 64/221/CEE,
68/360/CEE, 72/194/CEE, 73/148/CEE, 75/34/CEE, 75/35/CEE,
90/364/CEE, 90/365/CEE și 93/96/CEE, publicată în Jurnalul
Oficial al Uniunii Europene nr. L 158 din 30 aprilie 2004.
Ordonanța Guvernului nr. 44/2004 privind integrarea socială
a străinilor care au dobândit o formă de protecție sau un drept
de ședere în România, precum și a cetățenilor statelor membre
ale Uniunii Europene și Spațiului Economic European, aprobată
cu modificări prin Legea nr. 185/2004, cu modificările și
completările ulterioare, urmărește facilitarea integrării sociale a
străinilor care au dobândit o formă de protecție în România.
1.4. Cadrul instituțional

Gestionarea fenomenului migrației se bazează pe
participarea tuturor instituțiilor cu competențe în acest domeniu,
printr-un management participativ și prin cooperare
interinstituțională, națională și internațională, rolul de
coordonator revenindu-i Ministerului Administrației și Internelor,
prin Oficiul Român pentru Imigrări.
Implementarea la nivel național a Strategiei naționale privind
imigrația pentru perioada 2011—2014 , denumită în continuare
Strategie națională, va fi realizată prin mecanismul de cooperare
interinstituțională prevăzut în Hotărârea Guvernului nr. 572/2008
privind constituirea Grupului de coordonare a implementării
Strategiei naționale privind imigrația (denumit în continuare Grup
de coordonare), precum și prin planurile de acțiune anuale.

9

În vederea realizării unor sarcini specifice stabilite prin
planurile de acțiune anuale și pentru dezbaterea unor aspecte
care necesită dezbateri publice, Grupul de coordonare, prin
Secretariatul tehnic, poate invita la reuniunile sale reprezentanți
ai altor autorități, precum și reprezentanți ai societății civile sau
ai organizațiilor internaționale din domeniul imigrației și azilului.
Totodată, dacă subiectele propuse pe agenda de lucru o
impun, la reuniunile Grupului de coordonare pot fi invitați
reprezentanți ai instituțiilor Uniunii Europene, precum și experți
din statele membre.
2. Caracteristici și tendințe ale fenomenului migraționist
De la data aplicării în totalitate de către România a
dispozițiilor acquis-ului Schengen, în temeiul deciziei Consiliului
emise în acest sens, fluxul migrator către România se poate
diversifica atât din punctul de vedere al scopului călătoriei, cât
și în ceea ce privește cetățenia imigranților, iar categoriile de
viză eliberate vor fi de două feluri: vize uniforme (valabile pentru
spațiul Schengen) și vize naționale (valabile pe teritoriul
României).
Având în vedere că viza uniformă permite posesorului să
circule liber pe teritoriul tuturor statelor Schengen în timpul
perioadei de valabilitate a acesteia, se poate aprecia că, în
perioada imediat următoare aplicării în totalitate a dispozițiilor
acquis-ului Schengen, străinii care vor dori să ajungă în alte
state membre Schengen vor încerca să profite de o eventuală
lipsă de experiență a autorităților române cu competențe în
materie, iar numărul de cereri pentru acest tip de viză va crește
în mod nejustificat.
Totuși, având în vedere regimul vizelor uniforme, poate
apărea și fenomenul invers, de scădere a numărului de cereri
pentru această categorie de vize, străinii urmând a intra pe
teritoriul României în baza unor vize uniforme emise de
autoritățile altor state membre Schengen.
De asemenea, ținând cont de prevederile acquis-ului
Schengen referitoare la posibilitatea posesorilor unui permis de
ședere eliberat de unul dintre statele Schengen de a circula
liber, în temeiul acestui permis și al unui document de călătorie
valabil, timp de maximum 3 luni în decurs de 6 luni pe teritoriul
celorlalte state Schengen, numărul de cereri pentru eliberarea
unor vize naționale va crește. Astfel, la numărul străinilor care
vor dori să își stabilească reședința pe teritoriul național se vor
adăuga și acele persoane care vor utiliza ulterior viza națională
și permisul de ședere doar în scopul deplasării pe teritoriul altor
state membre.
Având în vedere creșterea prognozată în domeniul eliberării
de vize naționale, în perioada vizată de prezenta strategie
națională va crește și numărul străinilor care își vor stabili
reședința pe teritoriul României, în scopurile prevăzute de lege,
în special pentru:
— angajarea în muncă — având în vedere realitățile
economice din România, precum și criza economico-financiară
mondială, apreciem faptul că, pe termen scurt, se va diminua
numărul străinilor proveniți din state terțe care vor solicita
accesul pe piața forței de muncă din România. Situația
economică poate genera însă un nou fenomen, acela de
disponibilizare a străinilor posesori ai unui permis de ședere
acordat în scop de muncă, și poate afecta în special forța de
muncă angajată în domeniul construcțiilor. Un prim efect va fi
acela că Oficiul Român pentru Imigrări va revoca dreptul de
ședere al străinilor aflați în această situație, urmând ca aceștia
să părăsească teritoriul României în termenul acordat prin
decizia de returnare. Al doilea efect va fi că nu toți străinii în
cauză vor respecta măsura dispusă (în principal pentru că nu
au resurse materiale necesare pentru a se întoarce în statul de
origine) și vor încerca să rămână ilegal pe teritoriul României,
desfășurând activități lucrative fără forme legale. De asemenea,
este posibil ca străinii aflați în această situație să încerce

10

MONITORUL OFICIAL AL ROMÂNIEI, PARTEA I, Nr. 391/3.VI.2011

trecerea ilegală a frontierei de stat sau să aștepte momentul
aplicării în totalitate a dispozițiilor acquis-ului Schengen de către
România, în vederea deplasării spre state europene mai
dezvoltate.
Având în vedere însă caracterul dinamic al imigrației,
influențat deopotrivă de factorii economici din statele de origine
și cei din statele de destinație, pe termen mediu această situație
poate oricând suferi schimbări importante, generând o creștere
a numărului de străini proveniți din state terțe care vor solicita
accesul pe piața forței de muncă din România;
— reîntregirea familiei — creșterea numărului de străini care
vor dori să imigreze în România în scopul reîntregirii familiei va
fi o consecință directă a creșterii numărului de străini care își vor
stabili reședința pe teritoriul statului român în celelalte scopuri
care permit reîntregirea familiei.
Aplicarea în totalitate a dispozițiilor acquis-ului Schengen va
produce efecte importante în ceea ce privește șederea/imigrația
ilegală a străinilor proveniți din state terțe.
În consecință, statutul de stat Schengen va produce efecte în
ceea ce privește:
a) creșterea numărului de străini cu ședere ilegală aflați pe
teritoriul României în așteptarea creării condițiilor necesare
pentru trecerea fără control a frontierei interne cu Ungaria;
b) transformarea României în stat de tranzit către celelalte
state membre pentru străinii din state terțe aflați cu ședere
ilegală pe teritoriul Bulgariei (ipoteza este valabilă în condițiile
aderării Bulgariei la spațiul Schengen concomitent cu România
sau ulterior acesteia) și al Greciei.
Creșterea numărului de străini aflați în situații de ședere
ilegală pe teritoriul României va determina un trend ascendent
al cazurilor de depistare și îndepărtare a acestora de pe teritoriul
național.
De la data aplicării în totalitate a dispozițiilor acquis-ului
Schengen și desființării controlului la frontierele interne,
autoritățile române vor trebui să ia măsurile necesare (din punct
de vedere legal, procedural și al resurselor) pentru creșterea
eficacității și eficienței măsurilor de îndepărtare de pe teritoriul
național, devenit acum teritoriu Schengen.
De asemenea, pentru combaterea imigrației ilegale, o
provocare o va reprezenta identificarea și luarea măsurilor
legale de îndepărtare de pe teritoriul național/Schengen a
străinilor intrați pe teritoriul României în baza unor vize uniforme
emise de autoritățile altor state membre, care nu vor respecta
valabilitatea termenului de ședere, deoarece un control eficient
al intrării și șederii pe teritoriul statului român nu va fi posibil
datorită eliminării controlului la frontierele comune.
Apartenența României la spațiul Schengen va produce
efecte și în ceea ce privește domeniul azilului/protecției
internaționale. Astfel, se preconizează că numărul cererilor de
protecție internațională primite de autoritățile române și care vor
fi procesate va crește. Desființarea controlului la frontierele
interne (cu Bulgaria și Ungaria) va produce efecte și asupra
aplicării Regulamentului (CE) nr. 2.725/2000 de către România.
Astfel, va crește numărul străinilor care vor face obiectul
transferului din România către Bulgaria și Grecia în calitate de
stat responsabil cu procesarea cererii de protecție
internațională.
De asemenea, odată cu eliminarea controalelor la frontierele
interne și posibilitatea solicitanților de azil din România de a se
deplasa pe teritoriile altor state membre, opinăm că se va
menține sau chiar va crește numărul străinilor transferați în
cadrul procedurii Dublin, pentru ca România să își îndeplinească
obligațiile ce îi revin pe linie de returnare în statele de origine a
celor care au finalizat procedura azilului.

CAPITOLUL II
Scopul Strategiei naționale
Pentru o mai bună abordare a fenomenului în interesul
societății românești, prin prezenta strategie națională se dorește
să se stabilească într-o manieră simplă și directă obiectivele
avute în vedere la nivel național, urmând ca autoritățile române
să își stabilească și să coordoneze acțiuni și măsuri concrete în
domeniul imigrației.
Strategia națională va reprezenta un mediu de comunicare
prin care instituțiile din cadrul Grupului de coordonare vor fi
informate cu privire la noile măsuri și prevederi adoptate de
către ceilalți membri ai grupului, precum și un mediu de
interacțiune, fiecare membru participând cu observații și sugestii
pentru identificarea celor mai bune soluții. Gradul de interacțiune
este dat de aportul la implementarea acelor măsuri din planul
de acțiune anual care stau în responsabilitatea mai multor
instituții din cadrul Grupului de coordonare și nu numai.
CAPITOLUL III
Principii generale
Strategia națională are la bază următoarele principii
generale:
a) principiul legalității — activitățile pentru realizarea
obiectivelor strategice se desfășoară în baza legii și în
conformitate cu aceasta;
b) principiul responsabilității — răspunderea implementării
Strategiei naționale revine fiecăreia dintre autoritățile și instituțiile
cu responsabilități în domeniul Schengen, în părțile ce o privesc;
c) principiul suveranității — reflectă dreptul statului român de
a stabili politici în domeniul admiterii, șederii și returnării străinilor
în scopul promovării intereselor politice, economice și sociale,
luând în același timp în considerare și respectând obligațiile
asumate prin tratate, convenții, acorduri și înțelegeri încheiate cu
alte state;
d) principiul cooperării și coerenței — presupune cooperarea
activă în elaborarea și implementarea unei politici comune a
Uniunii Europene în domeniul imigrației, precum și corelarea
Strategiei naționale cu măsurile și politicile stabilite la nivelul
altor state membre;
e) principiul respectării drepturilor și libertăților fundamentale
ale omului — toate activitățile desfășurate de autoritățile și
instituțiile cu responsabilități în domeniul imigrației se
desfășoară cu respectarea prevederilor convențiilor și tratatelor
internaționale privind drepturile și libertățile fundamentale ale
omului la care România este parte;
f) principiul acțiunii unitare — vizează implementarea unitară
a politicii statului și a prevederilor legale în domeniul imigrației,
precum și o implementare concertată la toate nivelurile;
g) principiul transparenței — presupune implementarea unei
politici active de informare și, după caz, consultare a societății
civile cu privire la deciziile și procedurile aplicate în contextul
imigrației.
CAPITOLUL IV
Obiective strategice și specifice
1. Obiectiv strategic — Promovarea migrației legale în
beneficiul tuturor părților: societatea românească, imigranți
și statele lor de origine
Obiectivul principal al autorităților este de a maximiza
efectele pozitive și de a limita efectele negative ale imigrației
pentru România și, implicit, pentru cetățenii români. În acest
sens, autoritățile române cu atribuții în domeniul imigrației
trebuie să intensifice activitatea de atragere a acelor categorii
de imigranți care pot contribui la acoperirea unor domenii
deficitare, cu impact direct în dezvoltarea economică și în

MONITORUL OFICIAL AL ROMÂNIEI, PARTEA I, Nr. 391/3.VI.2011
strânsă corelare cu politicile și documentele programatice
adoptate la nivelul Uniunii Europene, precum și cu respectarea
drepturilor imigranților.
Obiective specifice
1.1. Asigurarea unei informări permanente a străinilor privind
posibilitățile și condițiile de migrație legală în România

Pentru asigurarea unui climat de legalitate în domeniul
imigrației și prevenirea migrației ilegale, un rol deosebit de
important îl are gradul de informare a migranților care
intenționează să vină în România fie pe perioade scurte de timp
(turism, afaceri, vizite etc.), fie pe perioade de lungă durată
(studii, muncă, activități comerciale, reîntregirea familiei). De
aceea, Guvernul României va iniția și va desfășura activități care
vizează informarea atât a resortisanților din statele terțe cu
potențial migrator ridicat pentru România, cât și a străinilor care
se află deja pe teritoriul României.
Direcții de acțiune:
— identificarea statelor terțe ai căror cetățeni reprezintă sau
pot reprezenta un potențial de migrație pentru România.
Actualizarea anuală a listei de state terțe identificate;
— organizarea unor campanii de informare cu privire la
modalitățile de admitere și ședere pe teritoriul României, precum
și la oportunități de migrație circulară;
— implicarea misiunilor diplomatice ale României din statele
terțe de origine și a misiunilor diplomatice ale acestor state în
România în procesul de informare a străinilor cu privire la
modalitățile legale de migrație;
— diseminarea informațiilor privitoare la posibilitățile și
condițiile de migrare legală, cu prilejul participării României la
parteneriatele și misiunile pentru migrație organizate de Uniunea
Europeană cu statele terțe în cadrul Abordării globale privind
migrația: acțiuni prioritare în domeniul migrației, în special cu
statele din vecinătatea estică a Uniunii Europene și din regiunea
Mării Negre, prin Platforma de cooperare în domeniul migrației
și dezvoltării la Marea Neagră;
— promovarea portalului European Union Immigration (EU
Immigration) ca mijloc de informare publică cu privire la
condițiile, oportunitățile și avantajele migrației legale.
1.2. Admiterea cetățenilor statelor terțe în scop de muncă
potrivit nevoilor identificate pe piața autohtonă a forței de muncă

România va acorda o atenție sporită politicii privind
admiterea în scop de muncă a străinilor, cu atât mai mult cu cât
în prezent societatea românească se confruntă cu probleme
majore în ceea ce privește șomajul în rândul cetățenilor români.
În acest context, se impune efectuarea de evaluări anuale ale
pieței autohtone a forței de muncă, în vederea identificării din
timp a domeniilor deficitare și stabilirii cotelor de admitere
necesare pentru acoperirea acestui deficit. În consecință,
sistemul de admitere a străinilor trebuie să asigure flexibilitate în
procesarea cererilor, dar, în același timp, trebuie să prevină
admiterea acelor străini care nu îndeplinesc cerințele de
calificare și competență cerute de piața internă a forței de
muncă.
Prin asigurarea pentru admiterea străinilor în cotele stabilite,
Guvernul României încurajează imigrația temporară în scop de
muncă, oferind totodată posibilitatea acestora să dobândească
experiență profesională, care poate fi folosită ulterior în
beneficiul statelor de origine, și să acumuleze economii pe care
să le folosească în beneficiul familiilor lor.
Direcții de acțiune:
— efectuarea anuală a evaluării pieței de muncă autohtone
pentru identificarea domeniilor deficitare;
— stabilirea cotelor anuale de admitere în scop de muncă;
— încurajarea admiterii resortisanților cu înalte calificări și
eliberarea de cărți albastre ale Uniunii Europene, ce vor permite
o mai bună mobilitate în interiorul Uniunii Europene;

11

— actualizarea permanentă a condițiilor și procedurilor de
admitere în scop de muncă, pentru asigurarea flexibilității
sistemului;
— încheierea unor acorduri bilaterale cu state terțe interesate
de admiterea propriilor cetățeni pe piața forței de muncă din
România.
1.3. Facilitarea admiterii și șederii pe teritoriul național a
străinilor investitori în România și a celor care gestionează
investițiile efectuate pe teritoriul național

În vederea încurajării investițiilor străine în România,
autoritățile române vor crea cadrul necesar atragerii pe teritoriul
național a străinilor potențiali investitori și a străinilor a căror
prezență este necesară pentru buna implementare și derulare a
investițiilor.
Direcții de acțiune:
—
efectuarea
unei
analize
împreună
cu
asociațiile/organismele care reprezintă interesele investitorilor
străini, precum și cu ambasadele statelor terțe interesate;
— stabilirea condițiilor de la care este exceptată această
categorie de persoane (de exemplu: facilități de natură
economică și fiscală, acte normative care să excepteze aceste
categorii de străini de la unele condiții de admitere și prelungire
a dreptului de ședere; revizuirea listei statelor pentru care se
aplică în prezent procedura specială a invitației și eliminarea de
pe listă a statelor care prezintă interes din punct de vedere
economic pentru România).
1.4.
Promovarea învățământului superior românesc și
facilitarea rămânerii pe teritoriul național a străinilor care au
studiat în România

Odată cu dobândirea de către cetățenii români a dreptului de
liberă circulație și rezidență pe teritoriul statelor membre ale
Uniunii Europene, au crescut posibilitățile și oportunitățile de
angajare ale acestora în spațiul european, fapt ce creează
deficit de forță de muncă în anumite domenii și profesii pentru
care este necesară absolvirea unor studii superioare
specializate.
În acest context, Guvernul României va crea pârghiile
necesare pentru favorizarea rămânerii pe teritoriul național și a
accesului la un loc de muncă al cetățenilor statelor terțe,
absolvenți ai unei instituții de învățământ superior din România,
pentru domeniile și profesiile identificate ca deficitare, precum și
al celor care sunt implicați în proiecte de cercetare.
Direcții de acțiune:
— promovarea universităților românești în vederea atragerii
de străini la studii;
— efectuarea anuală a evaluării pieței de muncă autohtone
pentru identificarea domeniilor deficitare;
— stabilirea condițiilor care trebuie îndeplinite de absolvenții
de studii superioare în România pentru continuarea șederii pe
teritoriul național;
— stabilirea facilităților care vor fi acordate străinilor care
îndeplinesc condițiile stabilite pentru continuarea șederii după
absolvirea studiilor în România.
2. Obiectiv strategic — Întărirea controlului legalității
șederii străinilor pe teritoriul României și aplicarea
corespunzătoare a măsurilor de îndepărtare și a măsurilor
restrictive
În contextul transformării treptate a României într-un stat de
destinație pentru imigranți, Guvernul vizează diminuarea
ponderii factorului ilegal în cadrul fenomenului migraționist, prin
prevenirea imigrării acelor categorii de persoane care nu
satisfac condițiile impuse de lege, precum și combaterea șederii
ilegale, a muncii nedeclarate și a traficului de imigranți. În
realizarea obiectivelor propuse, România se va alinia politicilor
Uniunii Europene în domeniu și va manifesta solidaritate și o
împărțire corectă a responsabilităților cu statele membre,

12

MONITORUL OFICIAL AL ROMÂNIEI, PARTEA I, Nr. 391/3.VI.2011

inclusiv în ceea ce privește implicațiile financiare rezultate din
aplicarea acțiunilor comune.
Obiective specifice
2.1. Asigurarea unei informări permanente a străinilor privind
sancțiunile și măsurile restrictive ce pot fi aplicate străinilor cu
ședere ilegală sau care desfășoară muncă nedeclarată

Autoritățile române au ca scop informarea corectă și
completă a potențialilor imigranți, precum și a străinilor aflați pe
teritoriul României, pe de o parte, cu privire la măsurile legale
care pot fi luate împotriva lor în eventualitatea încălcării
legislației în domeniul imigrației, respectiv îndepărtarea de pe
teritoriul național și instituirea unei interdicții de a intra pe
teritoriul României și, implicit, pe teritoriul altor state membre,
iar pe de altă parte, cu privire la riscurile asimilate statutului de
migrant ilegal (trafic de migranți, diverse forme de exploatare a
acestora, luarea în custodie publică, politicile de returnare etc.).
Astfel, se urmărește limitarea migrației ilegale prin folosirea unor
mijloace eficiente de informare a resortisanților statelor terțe cu
potențial migrator ridicat.
Totodată, se va pune accentul pe informarea imigranților cu
privire la condițiile de returnare voluntară umanitară asistată.
Direcții de acțiune:
— identificarea statelor terțe ai căror cetățeni reprezintă sau
pot reprezenta un potențial de migrație ilegală pentru România
și actualizarea anuală a listei statelor terțe identificate;
— organizarea unor campanii de informare cu privire la
riscurile la care se supun migranții ilegali sau cei care
desfășoară activități lucrative nedeclarate pe teritoriul României
și a angajatorilor români de cetățeni terți cu ședere ilegală;
— implicarea misiunilor diplomatice ale României din statele
terțe de origine și a misiunilor diplomatice ale acestor state în
România în procesul de informare a străinilor cu privire la
consecințele migrației ilegale;
— promovarea portalului EU Immigration ca mijloc de
informare publică privind riscurile circumscrise imigrației ilegale.
2.2. Întărirea cooperării între autoritățile române competente
pentru combaterea imigrației ilegale și a muncii nedeclarate

Odată cu aplicarea în totalitate a dispozițiilor acquis-ului
Schengen, autoritățile române sunt obligate să intensifice
cooperarea în vederea creșterii eficienței în domeniul combaterii
imigrației ilegale și a muncii nedeclarate pe teritoriul național. În
context, rolul coordonator va reveni Oficiului Român pentru
Imigrări, ca structură specializată în domeniu, sprijinită de toate
autoritățile care, prin natura atribuțiilor conferite de lege, pot intra
în legătură directă cu străinii.
Direcții de acțiune:
— dezvoltarea cooperării operative dintre Oficiul Român
pentru Imigrări, pe de o parte, și Poliția Română, Jandarmeria
Română și Poliția de Frontieră Română, pe de altă parte, în
scopul creșterii eficacității combaterii imigrației ilegale;
— dezvoltarea cooperării, între Oficiul Român pentru
Imigrări, pe de o parte, și Inspecția Muncii, pe de altă parte, în
scopul creșterii eficacității combaterii muncii nedeclarate;
— instruirea permanentă a personalului autorităților care,
prin natura atribuțiilor conferite de lege pot intra în legătură
directă cu străinii, cu privire la regimul juridic aplicabil acestora,
tipurile de vize și de documente emise acestora, procedurile de
urmat etc.
2.3. Dezvoltarea cooperării cu statele terțe cu potențial
migraționist

Prevenirea și combaterea migrației ilegale și a muncii
nedeclarate vor crește în eficiență și dinamism printr-o
intensificare a cooperării cu autoritățile statelor terțe, în special
ale celor cu înalt potențial migraționist. O cooperare eficientă în

acest sens va contribui cu siguranță la reducerea numărului de
migranți ilegali, eficientizarea politicilor de returnare către aceste
state, semnalarea unor tendințe și fluxuri migratorii, moduri de
operare, persoane predispuse la comiterea de infracțiuni, a
apartenenței la anumite grupări de crimă organizată care pot
constitui amenințări la adresa siguranței naționale și a
cetățeanului.
Direcții de acțiune:
— dezvoltarea cooperării cu misiunile diplomatice și oficiile
consulare ale statelor vizate și cu autoritățile centrale ale
acestora;
— introducerea la nivel național a conceptului de ofițer de
legătură în domeniul imigrației și implementarea acestuia în
statele terțe care prezintă risc ridicat de imigrație ilegală pentru
România;
— participarea României la realizarea obiectivelor
parteneriatelor pentru migrație în cadrul proiectului Building
Migration Partnership II (i-map, profile de migrație).
Consolidarea cooperării României cu statele din vecinătatea
estică și din regiunea Mării Negre prin instrumente ale Abordării
globale a migrației.
2.4. Aplicarea măsurilor de returnare a imigranților ilegali la
standardele Uniunii Europene

În contextul în care statele membre din sudul Europei se
confruntă cu o mare presiune imigraționistă, ca urmare a
extinderii spațiului Schengen este posibilă o intensificare a
deplasărilor migranților ilegali către și prin România. Autoritățile
române sunt conștiente că acest fenomen poate conduce la o
creștere a presiunii asupra capacității de cazare în centrele de
luare în custodie publică, care ar putea deveni insuficientă din
punctul de vedere al asigurării asistenței medicale și materiale,
precum și asupra capacității de implementare a măsurilor de
returnare. De aceea, creșterea operativității și capacității
structurilor competente pentru returnarea imigranților ilegali
reprezintă un obiectiv major în perioada imediat următoare, a
cărui realizare va fi urmărită în strictă conformitate cu
standardele Uniunii Europene în domeniul returnării, cu cele mai
bune practici în ceea ce privește returnarea voluntară sau forțată
a persoanelor aflate în situații ilegale, cu respectarea drepturilor
fundamentale ale omului și a demnității umane.
Direcții de acțiune:
— creșterea operativității și a capacității de returnare a
imigranților ilegali, prin dezvoltarea corespunzătoare a
resurselor umane și materiale existente, în funcție de evoluțiile
înregistrate în domeniu;
— cooperarea în domeniul returnării cu statele membre ale
Uniunii Europene, în special prin participarea României la
efectuarea unor zboruri comune, derulate sub coordonarea
Agenției Frontex;
— colaborarea cu organizațiile internaționale cu atribuții în
domeniu, precum și cu organizații neguvernamentale în vederea
elaborării și derulării unor programe comune pentru sprijinirea
străinilor cu ședere ilegală în vederea reîntoarcerii voluntare a
acestora în statele de origine;
— aplicarea măsurilor de returnare prin luarea în calcul a
specificului situației persoanelor returnate: persoane vulnerabile,
precum minori, minori neînsoțiți, persoane cu dizabilități,
persoane în vârstă, femei însărcinate, părinte singur cu
minor/minori și persoane care au fost supuse torturii, au fost
lipsite de libertate sau au fost supuse altor forme grave de
violență psihică, fizică ori sexuală;
— valorificarea eficientă a fondurilor puse la dispoziția
statelor membre prin Fondul de returnare din cadrul Programului
general ăSolidaritatea și Gestionarea Fluxurilor Migratorii”.

MONITORUL OFICIAL AL ROMÂNIEI, PARTEA I, Nr. 391/3.VI.2011
3. Obiectiv strategic — Îmbunătățirea sistemului național
de azil în scopul eficientizării și asigurării conformității cu
standardele legale naționale, europene și internaționale
aplicabile
Oficiul Român pentru Imigrări își propune să implementeze
și să contribuie la elaborarea unei politici clare și coerente a
României în domeniul azilului, ca parte componentă a politicii în
domeniul imigrației, în care se respectă obligațiile asumate pe
plan european și internațional prin instrumentele legale la care
statul român a aderat, pe de o parte, și interesul național, pe de
altă parte, prin realizarea unui echilibru între drepturile și
obligațiile persoanelor aflate în nevoie de protecție
internațională. În realizarea acestui obiectiv un rol determinant
îl va reprezenta, într-o primă fază, capacitatea României de a
influența deciziile care urmează a fi adoptate la nivel european
cu privire la modificarea instrumentelor care alcătuiesc acquis-ul
Uniunii Europene în materie, dar și în ceea ce privește structura
viitorului Sistem European Comun de Azil. Totodată,
consolidarea mecanismelor prin care se asigură menținerea
unei practici unitare și de calitate pe linia procesării cererilor de
azil la nivel național va constitui o garanție solidă a existenței
unui sistem de azil eficient și funcțional.
Obiective specifice
3.1. Continuarea accesului la procedura de azil și respectarea
principiului non refoulement

Se urmărește asigurarea unei proceduri de azil eficiente și
corecte pentru solicitanții de azil prin creșterea calității serviciilor
de interpretare, prin recrutarea și instruirea de noi interpreți, a
serviciilor de consiliere juridică oferite de către consilierii juridici
ce își desfășoară deja activitatea în centrele regionale. De
asemenea, se dorește îmbunătățirea asistenței oferite de
avocați prin extinderea și perfecționarea unei rețele de avocați
specializați.
Toate cererile de azil vor fi analizate în mod individual, prin
raportarea motivelor invocate în susținerea cererii la informațiile
din statul de origine.
Direcții de acțiune:
— Asigurarea serviciilor de interpretare, a consilierii și
asistenței juridice a solicitanților de azil;
— consolidarea dialogului între factorii de decizie în cadrul
procedurii de azil în vederea asigurării unei interpretări și aplicări
uniforme a principiilor și conceptelor specifice în domeniu,
precum și în scopul identificării de bune practici și a diseminării
acestora;
— finalizarea procesului de descentralizare a activităților de
preluare a datelor necesare pentru eliberarea pașapoartelor cu
date biometrice pentru persoanele cu o formă de protecție în
România;
— actualizarea unor ghiduri și proceduri pentru personalul
misiunilor diplomatice pe linia asistenței refugiaților și a
persoanelor cu protecție subsidiară.
3.2. Procesarea cererilor de azil în mod eficient și conform
standardelor legale naționale, europene și internaționale aplicabile

În perioada următoare este absolut necesar ca acordarea
asistenței corespunzătoare solicitanților de azil pe toată durata
procedurii de determinare a unei forme de protecție să fie
realizată în paralel cu asigurarea unui standard de calitate
crescut al interviurilor și deciziilor, în condițiile soluționării în
termene rezonabile a cererilor de azil.
În acest sens, o atenție deosebită se va acorda consolidării
și operaționalizării mecanismului de asigurare și control al
calității procedurii de azil, dezvoltat în cadrul proiectului
ăEvaluarea mecanismelor și asigurarea standardelor de calitate
din domeniul azilului”, proiect finanțat de Comisia Europeană și
implementat în perioada 2008—2010 de Înaltul Comisariat al

13

Națiunilor Unite pentru Refugiați. Astfel, în exercitarea atribuțiilor
sale specifice, mecanismul de management al calității procedurii
de azil va contribui în mod semnificativ la asigurarea unei
practici unitare la nivel național, în concordanță cu standardele
impuse de bunele practici și legislația europeană și
internațională relevantă.
Se intenționează, totodată, ca prin funcționarea unui astfel
de mecanism și asigurarea cu personal corespunzător să se
formeze un grup de experți care să dețină expertiza necesară
pentru a fi implicați în viitoarele activități derulate de Biroul
European de Suport în Domeniul Azilului, al cărui scop va fi și
acela de asigurare a unei practici unitare la nivel european, atât
în ceea ce privește modul de interpretare a elementelor
definițiilor formelor de protecție, cât și în ceea ce privește
aplicarea unitară a standardelor de procedură aplicate la nivelul
statelor membre.
Direcții de acțiune:
— Menținerea unei durate scăzute a procedurii de azil în faza
administrativă a procedurii;
— implementarea standardelor și controlului de calitate a
procedurilor de azil;
— adaptarea practicilor și procedurilor naționale pentru
procesarea corespunzătoare a categoriilor vulnerabile de
solicitanți de azil;
— asigurarea accesului la informații din statele de origine
pentru factorii decizionali, beneficiari și reprezentanții legali ai
acestora;
— continuarea pregătirii personalului cu atribuții pe linia
procedurilor de azil din cadrul Oficiului Român pentru Imigrări, în
special prin implementarea la nivel național a modulelor de
pregătire dezvoltate în cadrul Curriculei Europene în domeniul
azilului.
3.3. Combaterea eficientă a abuzului la procedura de azil

Aplicarea de către România în totalitate a acquis-ului
Schengen va produce efecte și în ceea ce privește
implementarea Regulamentului Dublin II și a Regulamentului
Eurodac. Astfel, o dată cu creșterea numărului solicitărilor de
azil, datorită fluxului de migrație ilegală dinspre Grecia și
Bulgaria, va crește și numărul străinilor depistați în sistemul
Eurodac cu cereri de azil depuse în alte state membre.
Acest fapt va genera o presiune administrativă pentru
amprentarea și identificarea străinilor care depun cereri de azil
în România, procesarea unui număr mare de cereri Dublin
adresate Greciei și Bulgariei și punerea în executare a deciziilor
de transfer prin conducerea la frontieră sau escortarea străinilor
în statele membre responsabile.
Lipsa controlului la frontierele interne din spațiul Schengen
va conduce și la creșterea numărului solicitărilor de transfer
către România, marea majoritate venind din Ungaria, Austria,
Germania, Franța și Elveția, așa cum a dovedit-o experiența
anterioară.
Direcții de acțiune:
— Îmbunătățirea procedurilor de identificare a solicitanților
de azil fără documente de identitate/călătorie;
— continuarea participării la mecanismul Dublin si derularea
eficientă a procedurilor prevăzute de Regulamentul Consiliului
(CE) nr. 343/2003 Dublin II, în vederea transferului în statele
membre responsabile a străinilor cărora România le-a respins
accesul la procedura de azil;
— asigurarea resurselor financiare și umane necesare
funcționalității sistemului Eurodac, a echipamentelor și
infrastructurii de comunicații naționale, în vederea depistării
străinilor care abuzează de procedura de azil.

14

MONITORUL OFICIAL AL ROMÂNIEI, PARTEA I, Nr. 391/3.VI.2011

3.4. Asigurarea unui standard demn de viață al solicitanților de
azil conform standardelor legale naționale, europene și
internaționale aplicabile

Solicitanții de azil sunt o categorie aparte de străini care,
datorită exilului forțat, în marea lor majoritate, se află într-o
situație precară atât din punct de vedere fizic, psihic, cât și
financiar. Aceasta impune ca statul căruia i-a fost cerută
protecția, pe perioada analizării cererii de azil, să asigure condiții
decente de cazare, întreținere materială și asistență medicală
în conformitate cu normele Uniunii Europene în domeniul
azilului. Crearea unui standard de viață adecvat va determina
reducerea tendinței de mișcare secundară a solicitanților de azil
către alte state membre ale Uniunii Europene, tendința acestora
de a lucra ilegal pe piața forței de muncă pentru a-și suplimenta
veniturile și, de asemenea, va preîntâmpina conflictele și
situațiile care să pericliteze ordinea și siguranța publică.
Direcții de acțiune:
— Identificarea și dezvoltarea capacității de primire și cazare
a solicitanților de azil în contextul creat de aderarea României la
spațiul Schengen prin înființarea de noi centre regionale de
cazare și proceduri și/sau extinderea capacității de cazare a
actualelor centre;
— asigurarea asistenței materiale, medicale și sociale a
solicitanților de azil prin asigurarea resurselor necesare de la
buget și atragerea de resurse complementare prin parteneriate
cu ONG-uri, organizații internaționale și prin resursele alocate în
cadrul Programului Solidaritatea Fluxurilor Migratorii — Fondul
European pentru Refugiați;
— pregătirea managementului și a personalului centrelor
regionale de cazare și proceduri de azil pe linia asigurării
condițiilor de recepție și cazare.
3.5. Asigurarea compatibilității și interoperabilității cu celelalte
sisteme de azil din statele membre și coordonarea cu BESA

Biroul European de Sprijin în domeniul Azilului (BESA) a fost
înființat sub forma unei agenții de reglementare, entitate juridică
autonomă creată în vederea punerii în aplicare a unei politici
europene comune, iar mandatul său are în vedere trei sarcini
principale: sprijinirea cooperării practice în materie de azil,
susținerea statelor membre care se confruntă cu presiuni
deosebite și contribuția la punerea în aplicare a sistemului
european comun de azil.
În acest context, autoritățile române cu competențe în
domeniul azilului vor întreprinde demersuri în vederea creării
mecanismelor necesare colaborării cu BESA în scopul asigurării
capacității acestei agenții de a-și îndeplini mandatul. Cu sprijinul
și prin expertiza care va fi furnizată de către BESA, se urmărește
să fie create pârghiile necesare eficientizării sistemului de azil
național și întărirea capacității autorităților române de a contribui
la realizarea sistemului european comun de azil.
Direcții de acțiune:
— Participarea la definitivarea și implementarea
mecanismului de asigurare a solidarității între statele membre
în cazul unor afluxuri masive mixte de persoane aflate în nevoie
de protecție (repartizarea solicitanților de azil/relocarea
persoanelor aflate în nevoie de protecție în funcție de densitatea
populației, PIB etc.);
— asumarea unui rol activ în derularea acțiunilor comune în
sprijinul statelor membre care se confruntă cu un fenomen
migraționist ce depășește capacitatea obișnuită de procesare;
— asigurarea pregătirii personalului propriu prin participarea
la programul european comun de formare în materie de azil,
care va fi dezvoltat în cadrul BESA;
— participarea la reuniunile Consiliului Director și ale
grupurilor de lucru organizate în cadrul BESA;
— consolidarea cooperării practice prin schimbul de
experiență și bune practici cu autoritățile din alte state ale Uniunii
Europene.

4. Obiectiv strategic — Participarea activă a României la
eforturile comunității internaționale și statelor membre ale
Uniunii Europene la identificarea unor soluții durabile
pentru persoanele aflate în nevoie de protecție
internațională
Se urmărește ca, pe termen mediu și lung, România să se
implice în furnizarea de expertiză în ceea ce privește accesul la
soluții durabile, inclusiv prin schimb de informații cu statele
participante la programele regionale de protecție finanțate de
Comisia Europeană. De asemenea, se are în vedere
participarea la dezbaterile care vor avea loc în cadrul forurilor
internaționale al căror obiectiv îl reprezintă identificarea și
accesul la soluții durabile, precum Grupul de lucru pe probleme
de relocare organizat sub egida Înaltului Comisariat al Națiunilor
Unite pentru Refugiați.
Obiective specifice
4.1. Integrarea străinilor care au dobândit o formă de protecție
în România

Străinii cu o formă de protecție reprezintă categoria cea mai
vulnerabilă dintre străinii cu ședere legală în România, datorită
exilului forțat la care au fost supuși, și trebuie să beneficieze de
o atenție sporită și de servicii speciale din partea autorităților
române. Facilitarea integrării locale a refugiaților și străinilor cu
protecție subsidiară reprezintă o soluție durabilă la situația cu
care aceștia se confruntă și reprezintă, în mare măsură, și o
obligație a autorităților române asumată în momentul acordării
protecției acestor persoane.
Direcții de acțiune:
— Continuarea derulării programelor de integrare pentru
străinii cu o formă de protecție în România prin asigurarea
resurselor necesare de la buget și atragerea de resurse
complementare prin parteneriate cu ONG-uri, organizații
internaționale și prin resursele alocate în cadrul Programului
Solidaritatea Fluxurilor Migratorii — Fondul European pentru
Refugiați;
— informarea opiniei publice cu privire la situația și nevoile
speciale ale refugiaților prin derularea de activități de informare
și campanii de conștientizare;
— continuarea pregătirii personalului instituțiilor publice și
organizațiilor nonguvernamentale cu atribuții în integrarea
străinilor cu o formă de protecție în România.
4.2. Asumarea obligațiilor României ca stat de relocare a
refugiaților

Stabilirea programului național de relocare are ca avantaje,
alături de respectarea obligațiilor asumate la nivel internațional
privind protecția refugiaților și imagine favorabilă pe plan extern,
și selectarea refugiaților ce urmează să fie relocați în funcție de
propriile criterii naționale și atragerea de fonduri comunitare,
operațiunile de relocare fiind finanțate prin Fondul European
pentru Refugiați.
Direcții de acțiune:
— Continuarea programului de relocare a refugiaților în
România;
— participarea la schema comună a Uniunii Europene de
relocare și la mecanismul de solidaritate între statele membre
ale Uniunii Europene în funcție de legislația națională în
domeniul azilului;
— continuarea pregătirii personalului instituțiilor implicate în
desfășurarea operațiunilor de relocare a refugiaților în România.
4.3. Continuarea derulării operațiunilor prin Centrul de
Relocare de Urgență de la Timișoara conform Acordului Tripartit
dintre Guvernul României, UNHCR și OIM

La nivel european se urmărește crearea unei politici comune
europene în domeniul azilului. Această politică presupune
armonizarea sistemelor de azil din statele membre pe baza unor

MONITORUL OFICIAL AL ROMÂNIEI, PARTEA I, Nr. 391/3.VI.2011
standarde comune, promovarea unui sistem de împărțire a
eforturilor și a responsabilității între statele membre, întărirea
cooperării între statele membre și, nu în ultimul rând,
componenta externă a politicii de azil care presupune asistență
pentru statele din zonele de origine și de tranzit ale refugiaților
și promovarea principiului solidarității.
La data de 21 noiembrie 2008 a intrat în vigoare Acordul
dintre Guvernul României și Înaltul Comisariat al Națiunilor Unite
pentru Refugiați și Organizația Internațională pentru Migrație
privind evacuarea temporară în România a unor persoane aflate
în nevoie urgentă de protecție internațională și relocarea
ulterioară a acestora, semnat la București la 8 mai 2008, ratificat
prin Legea nr. 291/2008.
Funcționarea în România a Centrului de tranzit în regim de
urgență (CTU) în scopul relocării temporare a unor persoane
aflate în nevoie urgentă de protecție a fost primită favorabil pe
plan internațional, statul român consolidându-și în acest fel
imaginea de membru activ și responsabil al comunității
internaționale.
Direcții de acțiune:
— Continuarea aplicării Acordului tripartit în România;
— împărtășirea, către alte state de relocare, a experienței
României în ceea ce privește înființarea CTU și derularea
Acordului tripartit în România.
5. Obiectiv strategic — Integrarea socială a străinilor cu
ședere legală
Integrarea este un proces dinamic, bidirecțional de
interacțiune reciprocă, ce necesită nu doar eforturi din partea
autorităților naționale, regionale și locale, ci și un angajament
sporit din partea comunității-gazdă și a imigranților.
Integrarea socială reprezintă procesul de participare activă a
străinilor care au reședința sau domiciliul pe teritoriul României
la viața economică, socială și culturală a societății românești,
respectându-se în același timp identitatea culturală a acestora.
Obiective specifice
5.1. Încorporarea aspectelor integrării în toate celelalte politici
din domeniile relevante

Politica privind integrarea socială a străinilor are ca obiectiv
oferirea posibilității străinilor care au reședința sau domiciliul pe
teritoriul României de a achiziționa un bagaj minim de cunoștințe
și deprinderi, în principal prin cursuri de limba română, programe
de orientare culturală și de consiliere care să le permită să
acceseze celelalte servicii și politici sociale în condiții
asemănătoare cu cetățenii români.
Direcții de acțiune:
— Îmbunătățirea procesului de consultare și implicare a
societății civile în procesul de integrare, prin crearea unui
mecanism de consultare atât a societății civile, cât și a
comunităților de străini;
— monitorizarea rezultatelor politicilor de integrare, prin
stabilirea unui set de indicatori în toate domeniile relevante,
culegerea și interpretarea datelor obținute;
— oferirea de drepturi și obligații comparabile cu cele ale
cetățenilor Uniunii Europene.
5.2. Creșterea gradului de participare a străinilor cu ședere
legală în România la activitățile specifice de facilitare a integrării
lor în societatea românească

Principalul grup-țintă al politicii de integrare este reprezentat
de străinii nou-veniți în România, care necesită cunoștințe de
limba română și orientare în societate. Deși voluntară,
participarea străinilor la cursurile de limba română, sesiuni de
orientare culturală și consiliere, reunite în programe de
integrare, are rolul de a le facilita acestora și obținerea dreptului
de ședere permanentă și, ulterior, a cetățeniei române, prin
oferirea cunoștințelor necesare dovedirii unui nivel
corespunzător de integrare în societatea românească. Având în

15

vedere că integrarea efectivă se realizează la nivelul
comunităților locale, autoritățile locale au un rol deosebit și
datoria de a furniza servicii sociale în domenii ca accesul la
locuințe, educație, asistență socială și medicală. Organizațiile
nonguvernamentale pot furniza servicii complementare celor
asigurate de autoritățile centrale și locale în vederea facilitării
integrării.
Direcții de acțiune:
— Continuarea derulării activităților de integrare pentru
străinii cu ședere legală în România prin asigurarea resurselor
necesare de la buget si atragerea de resurse complementare
prin parteneriate cu ONG-uri, organizații internaționale și prin
resursele alocate în cadrul Programului Solidaritatea Fluxurilor
Migratorii — Fondul European pentru Integrare;
— informarea străinilor privind oportunitățile de integrare, prin
realizarea și distribuirea de materiale de informare;
— îmbunătățirea calității serviciilor privind facilitarea integrării
prin crearea de birouri de informare și consiliere în orașele cu un
număr ridicat de străini.
5.3. Crearea unui mediu care să faciliteze integrarea străinilor

Alături de oferirea de servicii specifice străinilor care au
reședința sau domiciliul pe teritoriul României în vederea
facilitării integrării, politica privind integrarea socială a străinilor
are ca obiectiv și crearea unei societăți multiculturale, deschise
și primitoare.
Direcții de acțiune:
— Cunoașterea situației privind integrarea străinilor în
România prin derularea de studii și cercetări științifice;
— promovarea dialogului intercultural și a contactelor la toate
nivelurile societății prin organizarea de activități multiculturale;
— crearea unei imagini pozitive în rândul opiniei publice din
România privind fenomenul imigrației și al integrării străinilor prin
derularea de activități de informare și campanii de
conștientizare.
CAPITOLUL V
Resurse financiare
Resursele financiare necesare implementării Strategiei
naționale privind imigrația provin, în principal, din:
— Fonduri de la bugetul de stat alocate fiecărui minister și
fiecărei instituții cu competență în implementarea Strategiei
naționale;
— fonduri stabilite la nivelul Uniunii Europene pentru
gestionarea imigrației la nivel european;
— subîmprumuturi sau garanții de stat în condițiile prevăzute
de legislația în vigoare privind datoria publică;
— donații și sponsorizări oferite/acceptate în condițiile legii;
— alte surse.
Planurile de acțiune anuale pentru implementarea Strategiei
naționale, constituite pe baza planurilor sectoriale, specifică
sursele de finanțare necesare îndeplinirii fiecărui obiectiv stabilit.
CAPITOLUL VI
Implicații juridice
Prezenta Strategie națională nu implică modificări legislative
cu privire la mecanismele de cooperare interinstituțională și
implementare a obiectivelor strategice.
Caracterul dinamic al imigrației poate genera apariția unor
situații sau fenomene concrete care să necesite noi soluții
legislative la nivel european sau național, situații în care fiecare
instituție este responsabilă să exercite dreptul la inițiativă
legislativă pe domeniul de competență, sens în care
mecanismul de implementare al prezentei Strategii naționale
creează cadrul necesar consultării și coordonării instituțiilor
implicate.

16

MONITORUL OFICIAL AL ROMÂNIEI, PARTEA I, Nr. 391/3.VI.2011
CAPITOLUL VII
Proceduri de monitorizare și evaluare

Implementarea la nivel național a Strategiei naționale va fi
realizată prin mecanismul de cooperare interinstituțională,
stabilit prin hotărâre de Guvern, precum și prin planuri de
acțiune anuale.
În vederea realizării unor sarcini specifice stabilite prin
planurile de acțiune anuale care necesită dezbateri publice,
Grupul de coordonare, prin Secretariatul tehnic, poate invita la
reuniunile sale reprezentanți ai altor autorități, precum și
reprezentanți ai societății civile sau ai organizațiilor
internaționale din domeniul imigrației și azilului.
Totodată, dacă subiectele propuse pe agenda de lucru o
impun, la reuniunile Grupului de coordonare pot fi invitați
reprezentanți ai instituțiilor Uniunii Europene, precum și experți
din statele membre.
CAPITOLUL VIII
Factori de risc
Dat fiind caracterul complex, dinamic și global al fenomenului
imigrației, implementarea prezentei Strategii naționale poate fi
influențată de factori de risc externi sau interni aflați, de cele mai
multe ori, într-o strânsă legătură de cauzalitate.
Pe plan extern pot surveni într-un timp scurt modificări
semnificative ale fluxurilor migratorii la nivel regional, precum și
situații de presiune particulară asupra statelor membre din zonă,
inclusiv asupra României, care pot impune adaptarea strategiei
la noile realități. Totodată, lipsa de cooperare din partea
autorităților statelor terțe cu potențial migraționist ridicat ar putea
conduce la neîndeplinirea sau îndeplinirea parțială a obiectivelor
care necesită implicarea acestora.
Pe plan intern, riscurile identificate se referă în primul rând la
nerespectarea termenelor asumate în planurile anuale de
acțiuni, din cauza indisponibilității fondurilor necesare finanțării,
nesincronizării proiectelor aflate în derulare sau a lipsei
resurselor umane necesare instituțiilor responsabile.

Cristina-Gabriela F. Popescu

Fiecare instituție este responsabilă de planificarea și
asigurarea din bugetele proprii a fondurilor necesare finanțării
activităților ce îi cad în responsabilitate. În acest sens, se vor
efectua activități de monitorizare și evaluări periodice
(semestriale și anuale) care să permită instituirea unor măsuri
corective.
Insuficienta cooperare între instituțiile participante la
implementarea Strategiei naționale este un alt risc care trebuie
luat în considerare de autoritățile și instituțiile cu responsabilități
în domeniu.
CAPITOLUL IX
Etape ulterioare și instituții responsabile
Măsurile concrete pentru implementarea în practică a
obiectivelor Strategiei naționale sunt cuprinse în planuri de
acțiune anuale elaborate pe baza propunerilor instituțiilor din
cadrul Grupului de coordonare și aprobate de Guvern. Planurile
de acțiune anuale stabilesc activitățile concrete și
responsabilitățile ce revin tuturor ministerelor și instituțiilor cu
atribuții în domeniul imigrației pentru realizarea obiectivelor
stabilite prin Strategia națională.
Pentru realizarea activităților cuprinse în planul de acțiune
anual, fiecare dintre instituțiile cu competențe în materie va
elabora propriile planuri de măsuri, detaliind acțiunile a căror
responsabilitate de implementare le revine.
Dacă pe parcursul implementării actualei Strategii naționale,
contextul internațional sau național suferă modificări majore,
care implică stabilirea unor noi obiective generale, Guvernul
României va modifica și completa prezenta hotărâre, la
propunerea Grupului de coordonare.
Instituțiile responsabile pentru implementarea planurilor de
acțiune anuale fac parte din Grupul de coordonare a
implementării Strategiei naționale privind imigrația, creat în baza
prevederilor Hotărârii Guvernului nr. 572/2008, activitatea sa
fiind coordonată de secretarul de stat, șef al Departamentului
ordine și siguranță publică din cadrul Ministerului Administrației
și Internelor.

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 391/3.VI.2011 conține 16 pagini.

Prețul: 3,20 lei

&JUYDGY|523524]
ISSN 1453—4495

