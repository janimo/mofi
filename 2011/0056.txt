PARTEA I

Anul 179 (XXIII) — Nr. 56

Vineri, 21 ianuarie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 1.632 din 16 decembrie 2010 referitoare la
excepția de neconstituționalitate a prevederilor art. 45
alin. (2) din Legea nr. 10/2001 privind regimul juridic
al unor imobile preluate în mod abuziv în perioada
6 martie 1945—22 decembrie 1989 ..........................

2–3

Decizia nr. 1.638 din 16 decembrie 2010 referitoare la
excepția de neconstituționalitate a prevederilor art. 1
alin. 2 și art. 38 alin. 4 din Codul familiei ....................

3–5

HOTĂRÂRI ALE GUVERNULUI ROMÂNIEI
38.

39.

— Hotărâre pentru aprobarea Normelor metodologice
de aplicare a prevederilor Legii nr. 277/2010 privind
alocația pentru susținerea familiei ..............................

6–30

— Hotărâre pentru modificarea Hotărârii Guvernului
nr. 755/2010 privind schema de ajutor specific
acordat producătorilor de lapte de vacă din zonele
defavorizate................................................................

31

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
29.

— Ordin al ministrului sănătății pentru completarea
Reglementărilor
privind
autorizarea
de
fabricație/import a producătorilor și importatorilor de
medicamente de uz uman, inclusiv cele pentru
investigație clinică, și acordarea certificatului de bună
practică de fabricație în cazul fabricanților de
medicamente și/sau substanțe active, aprobate prin
Ordinul ministrului sănătății nr. 312/2009 ..................

31–32

2

MONITORUL OFICIAL AL ROMÂNIEI, PARTEA I, Nr. 56/21.I.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.632
din 16 decembrie 2010

referitoare la excepția de neconstituționalitate a prevederilor art. 45 alin. (2) din Legea nr. 10/2001
privind regimul juridic al unor imobile preluate în mod abuziv
în perioada 6 martie 1945—22 decembrie 1989
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 45 alin. (2) din Legea nr. 10/2001 privind
regimul juridic al unor imobile preluate în mod abuziv în perioada
6 martie 1945—22 decembrie 1989, excepție ridicată de Bianca
Golstain în Dosarul nr. 7.401/1/2008 al Înaltei Curți de Casație
și Justiție — Secția civilă și de proprietate intelectuală.
La apelul nominal se prezintă, personal și asistați de avocat
Vasile Onica, cu delegație depusă la dosar, părțile Marilena
Turbatu și Stelian Turbatu, lipsă fiind autorul excepției și celelalte
părți, față de care procedura de citare este legal îndeplinită.
Cauza este în stare de judecată. Președintele acordă
cuvântul avocatului părților prezente, care solicită respingerea
excepției de neconstituționalitate. Așa fiind, invocă jurisprudența
Curții Constituționale în materie și arată că scopul reglementării
legale pretins neconstituționale este acela de a ocroti bunacredință a dobânditorului imobilelor ce intră în sfera de aplicare
a legii speciale. În acest sens depune note scrise la dosar.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care invocă jurisprudența în materie a Curții
Constituționale, și anume Decizia nr. 314/2004.
C U R T E A,

având în vedere actele și lucrările dosarului, constată
următoarele:
Prin Încheierea din 3 martie 2010, pronunțată în Dosarul
nr. 7.401/1/2008, Înalta Curte de Casație și Justiție — Secția
civilă și de proprietate intelectuală a sesizat Curtea
Constituțională cu excepția de neconstituționalitate a
prevederilor art. 45 alin. (2) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945—22 decembrie 1989, excepție ridicată
de Bianca Golstain într-o cauză civilă având ca obiect
soluționarea recursului declarat împotriva unei decizii civile
pronunțate de Curtea de Apel București — Secția a IV-a civilă.
În motivarea excepției de neconstituționalitate autorul
acesteia susține că prin reglementarea criticată sunt sancționate
cu nulitate absolută acte juridice încheiate anterior intrării în
vigoare a Legii nr. 10/2001, cu respectarea reglementărilor în
vigoare la data întocmirii lor.
Înalta Curte de Casație și Justiție — Secția civilă și de
proprietate intelectuală consideră că excepția de

neconstituționalitate este neîntemeiată. În acest sens arată că
scopul textului legal criticat este acela de a ocroti buna-credință
a dobânditorilor imobilelor ce intră în sfera de aplicare a legii
speciale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, notele scrise depuse la dosar, susținerile
părții prezente, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 45 alin. (2) din Legea nr. 10/2001 privind regimul
juridic al unor imobile preluate în mod abuziv în perioada
6 martie 1945—22 decembrie 1989, republicată în Monitorul
Oficial al României, Partea I, nr. 798 din 2 septembrie 2005,
astfel cum au fost modificate prin art. I pct. 10 din Legea
nr. 1/2009 pentru modificarea și completarea Legii nr. 10/2001,
publicată în Monitorul Oficial al României, Partea I, nr. 63 din
3 februarie 2009.
Textul de lege criticat are următorul cuprins:
— Art. 45 alin. (2) :ăActele juridice de înstrăinare, inclusiv cele
făcute în cadrul procesului de privatizare, având ca obiect
imobile preluate fără titlu valabil, considerate astfel anterior
intrării în vigoare a Legii nr. 213/1998, cu modificările și
completările ulterioare, sunt lovite de nulitate absolută, în afară
de cazul în care actul a fost încheiat cu bună-credință.”
Autorul excepției susține că prevederile legale criticate
contravin dispozițiilor constituționale ale art. 15 alin. (2)
referitoare la neretroactivitatea legii civile.
Examinând excepția de neconstituționalitate, Curtea
constată că textul de lege criticat a mai făcut obiect al controlului
de constituționalitate. Astfel, în ceea ce privește critica de
neconstituționalitate prin care se susține că prevederile de lege
criticate contravin dispozițiilor constituționale referitoare la
principiul neretroactivității, prin Decizia nr. 270 din 16 martie
2010, publicată în Monitorul Oficial al României, Partea I, nr. 305
din 11 mai 2010, Curtea a constatat că aceasta este
neîntemeiată, arătând că instituția nulității este o sancțiune civilă
ce se aplică în cazul în care la momentul încheierii actului juridic
sunt eludate dispozițiile legale sau sunt încălcate condițiile de
validitate a actului juridic. Deoarece nulitatea unui act juridic are

MONITORUL OFICIAL AL ROMÂNIEI, PARTEA I, Nr. 56/21.I.2011
ca efect repunerea părților în situația anterioară, nu se poate
susține că norma juridică ce instituie sancțiunea nulității
contravine dispozițiilor art. 15 alin. (2) din Constituție.
Totodată, Curtea a reținut că reglementarea criticată nu
aduce atingere nici stabilității raporturilor juridice, deoarece

3

dispoziția legală privind instituirea sancțiunii nulității vizează
doar actele juridice încheiate cu încălcarea dispozițiilor legii.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în această decizie își
păstrează valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 45 alin. (2) din Legea nr. 10/2001 privind
regimul juridic al unor imobile preluate în mod abuziv în perioada 6 martie 1945—22 decembrie 1989, excepție ridicată de Bianca
Golstain în Dosarul nr. 7.401/1/2008 al Înaltei Curți de Casație și Justiție — Secția civilă și de proprietate intelectuală.
Definitivă și general obligatorie.
Pronunțată în ședința publică din data de 16 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 1.638
din 16 decembrie 2010

referitoare la excepția de neconstituționalitate a prevederilor art. 1 alin. 2 și art. 38 alin. 4
din Codul familiei
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 1 alin. 2 și art. 38 alin. 4 din Codul familiei,
excepție ridicată de Alexandru Tudorache în Dosarul
nr. 419/1.748/2008 al Tribunalului București — Secția a III-a
civilă, de Bogdan Gheorghe Drăghici în Dosarul
nr. 2.814/303/2008 al Curții de Apel București — Secția a III-a
civilă și pentru cauze cu minori și de familie, de Ion Păunescu în
Dosarul nr. 515/292/2010 al Judecătoriei Roșiorii de Vede,
precum și de către Jean Constantin Antoniu Lascu în Dosarul
nr. 19.251/4/2009 al Judecătoriei Sectorului 4 București —
Secția civilă.
La apelul nominal se prezintă, personal, Alexandru
Tudorache, Bogdan Gheorghe Drăghici și Jean Constantin
Antoniu Lascu, autori ai excepției de neconstituționalitate, lipsă
fiind celelalte părți, față de care procedura de citare este legal
îndeplinită.

Magistratul-asistent referă asupra cauzelor și arată că, la
Dosarul nr. 888D/2010, partea Cornelia Tudorache a depus note
scrise prin care solicită respingerea excepției de
neconstituționalitate. În acest sens apreciază că prevederile de
lege criticate nu contravin dispozițiilor art. 23 și art. 26 din
Constituție, și nici celor ale art. 8 din Convenția pentru apărarea
drepturilor omului și a libertăților fundamentale, astfel încât nu
poate fi vorba de o discriminare a tatălui, atâta vreme cât în
Codul familiei este consacrat principiul egalității părinților în
exercitarea ocrotirii părintești.
Curtea, din oficiu, pune în discuție problema conexării
dosarelor nr. 888D/2010, nr. 1.265D/2010, nr. 2.366D/2010 și
nr. 3.630D/2010, având în vedere obiectul identic al acestora.
Reprezentantul Ministerului Public este de acord cu
conexarea acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea dosarelor nr. 1.265D/2010,
nr. 2.366D/2010 și nr. 3.630D/2010 la Dosarul nr. 888D/2010,
care este primul înregistrat.
Cauza fiind în stare de judecată, președintele acordă
cuvântul părților prezente, respectiv Alexandru Tudorache,
Bogdan Gheorghe Drăghici și Jean Constantin Antoniu Lascu,
autori ai excepției de neconstituționalitate, care solicită
admiterea excepției de neconstituționalitate.
Astfel, aceștia susțin că art. 1 alin. 2 din Codul familiei este
neconstituțional, textul de lege fiind discriminatoriu la adresa
tatălui, întrucât permite, mai ales, magistraților să discrimineze
tatăl, să îl trateze ca pe un părinte de rang inferior și să ignore

4

MONITORUL OFICIAL AL ROMÂNIEI, PARTEA I, Nr. 56/21.I.2011

drepturile parentale ale taților care își iubesc copiii și care doresc
să se implice în creșterea și educarea lor.
Totodată, acest articol permite justiției să pună semnul egal
între interesele mamei și interesul superior al copilului, ignorând
astfel importanța relației tată-copil și oferta parentală superioară
a multor tați. Aceștia arată că justiția română dă câștig de cauză
mamei sau familiei extinse materne în peste 95% din litigiile
aflate pe rolul instanțelor, ignorând tatăl și rolul acestuia în
creșterea și educarea copilului. Mai grav, în opinia autorilor
excepției, este faptul că, deși custodia unică este acordată de
regulă mamei, programul de vizitare rezervat tatălui este unul
simbolic, constând de cele mai multe ori în două finaluri de
săptămână în fiecare lună, indiferent de vârsta copilului. În acest
context, susțin că tații, socotiți suficient de buni până la
pronunțarea divorțului de mama copilului, sunt reduși de
magistrați doar la statutul de plătitori de pensie alimentară, fiind
brusc considerați nedemni să se mai implice în creșterea și
educarea propriilor copii, fiind deposedați brutal de toate
drepturile parentale.
În final, învederează Curții faptul că discriminarea tatălui în
unele spitale sau secții pentru copii este încă un fenomen
prezent și foarte nociv, iar justiția și autoritățile publice ignoră
faptul că, în prezent, circa 35.000 de tați se află în concediul
pentru creșterea și îngrijirea copilului în vârstă de până la doi
ani, că aceștia sunt părinți care își iubesc copiii și care știu să îi
ocrotească, iar cei 2 părinți au drepturi și obligații egale, fiind
complementari și la fel de importanți pentru copiii lor.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care invocă jurisprudența în materie a Curții
Constituționale.
C U R T E A,

având în vedere actele și lucrările dosarelor, constată
următoarele:
Prin Încheierea din 25 februarie 2010, pronunțată în Dosarul
nr. 419/1.748/2008, Încheierea din 5 mai 2010, pronunțată în
Dosarul nr. 2.814/303/2008, Încheierea din 18 mai 2010,
pronunțată în Dosarul nr. 515/292/2010, și Încheierea din
26 martie 2010, pronunțată în Dosarul nr. 19.251/4/2009,
Tribunalul București — Secția a III-a civilă, Curtea de Apel
București — Secția a III-a civilă și pentru cauze cu minori și
de familie, Judecătoria Roșiori de Vede și Judecătoria
Sectorului 4 București — Secția civilă au sesizat Curtea
Constituțională cu excepția de neconstituționalitate a
prevederilor art. 1 alin. 2 și art. 38 alin. 4 din Codul familiei,
excepție ridicată de Alexandru Tudorache, Bogdan Gheorghe
Drăghici, Ion Păunescu și Jean Constantin Antoniu Lascu cu
ocazia soluționării unor cauze civile având ca obiect divorț —
încredințare minori.
În motivarea excepției de neconstituționalitate autorii
acesteia susțin că prevederile art. 1 alin. 2 din Codul familiei
instituie ăo discriminare vădită față de fiecare tată din această
societate” și contravine, în mod evident, unor principii
fundamentale ale dreptului civil, cum ar fi principiul egalității în
drepturi între bărbați și femei și principiul exercitării drepturilor și
al îndeplinirii îndatoririlor părintești în interesul copiilor, dat fiind
că legea apără doar interesele mamei și copilului.
Cu privire la reglementarea cuprinsă în art. 38 alin. 4 din
Codul familiei, autorii excepției o apreciază ca fiind lipsită de
precizie și claritate, neîndeplinind astfel criteriul de calitate
prevăzut de Convenția pentru apărarea drepturilor omului și a
libertăților fundamentale, cea ce aduce o atingere gravă
dreptului constituțional la un proces echitabil, prevăzut de art. 21
alin. (3), precum și dreptului la viață de familie, ocrotit de art. 26
alin. (1) din Legea fundamentală, raportat la art. 8 din Convenția
pentru apărarea drepturilor omului și a libertăților fundamentale.

Tribunalul București — Secția a III-a civilă, Curtea de
Apel București — Secția a III-a civilă și pentru cauze cu
minori și de familie, Judecătoria Roșiori de Vede și
Judecătoria Sectorului 4 București — Secția civilă consideră
că excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, notele scrise depuse la dosar, susținerile
părților prezente, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 1 alin. 2 și art. 38 alin. 4 din Codul familiei, care
prevăd că:
— Art. 1 alin. 2: ăStatul apără interesele mamei și copilului și
manifestă deosebită grijă pentru creșterea și educarea tinerei
generații.”;
— Art. 38 alin. 4: ăLa soluționarea cererilor accesorii
divorțului, referitoare la încredințarea copiilor minori, obligația
de întreținere și folosirea locuinței, instanța va ține seama și de
interesele minorilor.”
Autorii excepției de neconstituționalitate susțin că prevederile
legale criticate contravin dispozițiilor constituționale ale art. 16
alin. (1) privind egalitatea în drepturi, ale art. 20 referitoare la
tratatele internaționale privind drepturile omului, raportate la
art. 8 din Convenția pentru apărarea drepturilor omului și a
libertăților fundamentale, referitor la dreptul la respectarea vieții
private și de familie, și la art. 5 din Protocolul nr. 7 la convenție,
care consacră egalitatea între soți, art. 21 alin. (3) privind
accesul liber la justiție, art. 26 alin. (1) potrivit cărora ăautoritățile
publice respectă și ocrotesc viața intimă, familială și privată”,
precum și art. 49 referitoare la protecția copiilor și a tinerilor.
Examinând excepția de neconstituționalitate, Curtea
constată că prevederile de lege criticate din Codul familiei au
mai făcut obiect al controlului de constituționalitate, prilej cu care
instanța de contencios constituțional a statuat că acestea nu
contravin Legii fundamentale.
Astfel, în ceea ce privește art. 1 alin. 2 din Codul familiei, prin
Decizia nr. 326 din 13 martie 2008, publicată în Monitorul Oficial
al României, Partea I, nr. 250 din 31 martie 2008, Curtea a
constatat că acesta conține dispoziții cu valoare de principiu.
Astfel, textul de lege criticat ăreglementează preocuparea
statului de a apăra interesele mamei și ale copilului, care se
realizează și prin acțiunea de stabilire a paternității copilului din
afara căsătoriei. Instituția ocrotirii copilului este reglementată și
în acte internaționale la care România este parte: Convenția cu
privire la drepturile copilului, adoptată de Adunarea Generală a
Organizației Națiunilor Unite la 20 noiembrie 1989, ratificată de
România prin Legea nr. 18/1990, Declarația Universală a
Drepturilor Omului, Pactul internațional privind drepturile civile și
politice etc.
Ca atare, Curtea a constatat că preocuparea statului de a
ocroti copilul nu aduce atingere valorilor apărate de Constituție,

MONITORUL OFICIAL AL ROMÂNIEI, PARTEA I, Nr. 56/21.I.2011
ci, dimpotrivă, dă expresie respectării și garantării drepturilor lui,
în acord cu interesul superior al acestuia”.
În același mod, Curtea a statuat că nu poate fi reținută critica
privind încălcarea dispozițiilor art. 16 alin. (1) din Constituție,
întrucât ăprevederile art. 1 alin. 2 din Codul familiei se aplică
tuturor celor aflați în ipoteza descrisă de norma legală criticată”.
Pentru aceleași considerente, Curtea constată că nu poate fi
reținută nici contrarietatea textului de lege criticat față de
dispozițiile art. 5 din Protocolul nr. 7 la Convenția pentru
apărarea drepturilor omului și a libertăților fundamentale, care
consacră egalitatea între soți.
Referitor la art. 38 alin. 4 din Codul familiei, prin Decizia
nr. 20 din 12 ianuarie 2010, publicată în Monitorul Oficial al
României, Partea I, nr. 79 din 5 februarie 2010, și Decizia nr. 133
din 5 februarie 2009, publicată în Monitorul Oficial al României,
Partea I, nr. 318 din 13 mai 2009, Curtea a reținut că, ăîn ceea
ce privește protecția copiilor, consacrată constituțional în art. 49
din Legea fundamentală, aceasta se realizează prin
încredințarea lor unuia dintre părinți care exercită astfel
drepturile părintești. Potrivit art. 43 alin. 3 din Codul familiei,
părintele divorțat căruia nu i s-a încredințat copilul păstrează
dreptul de a avea legături personale cu acesta și de a veghea
la creșterea, educarea, învățătura și pregătirea lui profesională,
iar părintele căruia i s-a încredințat copilul, fiind ținut să îi asigure
fostului soț, care și-a păstrat calitatea de părinte, realizarea
efectivă a drepturilor conferite de lege. O atare conduită
cooperantă este impusă de împrejurarea că drepturile
menționate constituie mijloace pentru îndeplinirea obligațiilor pe
care le are orice părinte față de copilul său și care subzistă atât
timp cât părintele nu este decăzut din drepturile părintești”.
Totodată, Curtea a reținut că ădesfacerea căsătoriei prin
divorț și, implicit, separarea părinților duc, evident, la modificarea
modului de exercitare a drepturilor și îndatoririlor părintești față
de copil. Diferențierile sunt determinate de separarea părinților
și de imposibilitatea obiectivă de menținere și după desfacerea
căsătoriei a acelorași modalități de exercitare a drepturilor și
îndatoririlor părintești. Orice hotărâre judecătorească pronunțată
de către instanță în procedura de desfacere a căsătoriei prin
divorț va ține seama de interesul superior al copilului. În acest
sens sunt și prevederile art. 42 alin. 1 din Codul familiei cu privire

5

la ascultarea minorului care a împlinit vârsta de 10 ani în
vederea pronunțării unei hotărâri cu privire la încredințarea
acestuia unuia dintre părinți”.
Așa fiind, întrucât nu au apărut împrejurări noi, care să
determine schimbarea jurisprudenței Curții Constituționale în
această materie, soluția adoptată în precedent, precum și
considerentele pe care aceasta se întemeiază își mențin
valabilitatea și în cauza de față.
De altfel, Curtea reține că art. 396 și art. 397 din Legea
nr. 287/2009 — Codul civil, publicată în Monitorul Oficial al
României, Partea I, nr. 511 din 24 iulie 2009, care va intra în
vigoare la data care va fi stabilită în legea pentru punerea în
aplicare a acestuia, reglementează raporturile dintre părinții
divorțați și copiii lor minori, în sensul că, după divorț, autoritatea
părintească revine în comun ambilor părinți, afară de cazul în
care instanța decide altfel. În art. 398 din același act normativ se
stipulează faptul că, atunci când există motive întemeiate, având
în vedere interesul superior al copilului, instanța hotărăște ca
autoritatea părintească să fie exercitată numai de către unul
dintre părinți, celălalt părinte păstrând dreptul de a veghea
asupra modului de creștere și educare a copilului, precum și
dreptul de a consimți la adopția sau la căsătoria acestuia.
În final, cu privire la critica referitoare la lipsa de precizie și
claritate a prevederilor art. 38 alin. 4 din Codul familiei, în
jurisprudența sa, Curtea a reținut că, ădin cauza principiului
generalității legilor, conținutul acestora nu poate prezenta o
precizie absolută. Una dintre tehnicile de reglementare constă în
recurgerea mai degrabă la categorii generale decât la liste
exhaustive. De asemenea, numeroase legi se folosesc de
eficacitatea formulelor mai mult sau mai puțin vagi pentru a evita
o rigiditate excesivă și a se putea adapta la schimbările de
situație. Interpretarea și aplicarea unor asemenea texte depind
de practică (hotărârile din 25 mai 1993 și din 20 mai 1999,
pronunțate în cauzele Kokkinakis împotriva Greciei și Cantoni
contra Franței). Funcția decizională acordată instanțelor
servește tocmai pentru a îndepărta îndoielile ce ar putea exista
în privința interpretării normelor, ținând cont de evoluțiile practicii
cotidiene, cu condiția ca rezultatul să fie coerent”.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 1 alin. 2 și art. 38 alin. 4 din Codul familiei,
excepție ridicată de Alexandru Tudorache în Dosarul nr. 419/1.748/2008 al Tribunalului București — Secția a III-a civilă, de Bogdan
Gheorghe Drăghici în Dosarul nr. 2.814/303/2008 al Curții de Apel București — Secția a III-a civilă și pentru cauze cu minori și de
familie, de Ion Păunescu în Dosarul nr. 515/292/2010 al Judecătoriei Roșiorii de Vede, precum și de către Jean Constantin Antoniu
Lascu în Dosarul nr. 19.251/4/2009 al Judecătoriei Sectorului 4 București — Secția civilă.
Definitivă și general obligatorie.
Pronunțată în ședința publică din data de 16 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

6

MONITORUL OFICIAL AL ROMÂNIEI, PARTEA I, Nr. 56/21.I.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Normelor metodologice de aplicare a prevederilor Legii nr. 277/2010
privind alocația pentru susținerea familiei
În temeiul art. 108 din Constituția României, republicată, și al art. 42 din Legea nr. 277/2010 privind alocația pentru
susținerea familiei,
Guvernul României adoptă prezenta hotărâre.
Art. 1. — Se aprobă Normele metodologice de aplicare a
prevederilor Legii nr. 277/2010 privind alocația pentru susținerea
familiei, prevăzute în anexa care face parte integrantă din
prezenta hotărâre.
Art. 2. — La data intrării în vigoare a prezentei hotărâri se abrogă:
a) Hotărârea Guvernului nr. 1.539/2003 pentru aprobarea
Normelor metodologice de aplicare a prevederilor Ordonanței
de urgență a Guvernului nr. 105/2003 privind alocația familială

complementară și alocația de susținere pentru familia
monoparentală, publicată în Monitorul Oficial al României,
Partea I, nr. 11 din 8 ianuarie 2004;
b) Ordinul ministrului muncii, solidarității sociale și familiei
nr. 136/2004 pentru aprobarea Precizărilor privind aplicarea
unor prevederi ale Ordonanței de urgență a Guvernului
nr. 105/2003, publicat în Monitorul Oficial al României, Partea I,
nr. 298 din 5 aprilie 2004.

PRIM-MINISTRU

EMIL BOC
Contrasemnează:
Ministrul muncii, familiei și protecției sociale,
Ioan Nelu Botiș
p. Ministrul administrației și internelor,
Gheorghe Emacu,
secretar de stat
Ministrul educației, cercetării, tineretului și sportului,
Daniel Petru Funeriu
Ministrul finanțelor publice,
Gheorghe Ialomițianu
București, 19 ianuarie 2011.
Nr. 38.

ANEXĂ

NORME METODOLOGICE

de aplicare a prevederilor Legii nr. 277/2010 privind alocația pentru susținerea familiei
Art. 1. — (1) Beneficiază de alocația pentru susținerea
familiei, denumită în continuare alocație, prevăzută de Legea
nr. 277/2010 privind alocația pentru susținerea familiei, denumită
în continuare lege, familiile ai căror membri sunt cetățeni români
care locuiesc în România.
(2) Alocația se acordă și familiilor și persoanelor singure care
nu au cetățenie română, dacă se află în una dintre următoarele
situații:
a) sunt cetățeni ai unui stat membru al Uniunii Europene, ai
Spațiului Economic European, ai Confederației Elvețiene sau ai
altor state, pe perioada în care au domiciliul sau, după caz,
reședința în România, în condițiile legii;
b) sunt cetățeni străini sau apatrizi cărora li s-a acordat, în
condițiile legii, o formă de protecție;
c) sunt apatrizi care au domiciliul sau, după caz, reședința
în România, în condițiile legii.
Art. 2. — (1) Beneficiază de alocație familiile care îndeplinesc
condițiile prevăzute la art. 2 din lege.

(2) În perioada în care unul dintre soți este detașat pe
perioadă determinată în interes de serviciu ori efectuează
serviciul militar pe bază de voluntariat, condiția de a locui
împreună se consideră îndeplinită.
(3) Sunt considerați copii aflați în întreținerea familiilor
definite la art. 2 din lege, copiii naturali ai soților sau ai unuia
dintre aceștia ori, după caz, ai persoanei singure, copiii adoptați,
copiii încredințați în vederea adopției, copiii aflați în plasament
sau în plasament în regim de urgență ori pentru care s-a instituit
tutela în condițiile legii, cu excepția celor aflați în plasament la
asistentul maternal profesionist.
(4) În situația în care copiii în vârstă de până la 18 ani
urmează o formă de învățământ în altă localitate decât cea de
domiciliu sau de reședință, condiția de a locui împreună se
consideră îndeplinită și pe această perioadă, dacă se prezintă
dovada că sunt în întreținerea familiei ori a persoanei singure.
(5) Asistentul maternal profesionist beneficiază de alocație
în condițiile prevăzute la art. 4 alin. (2) din lege.

MONITORUL OFICIAL AL ROMÂNIEI, PARTEA I, Nr. 56/21.I.2011
Art. 3. — (1) Alocația se acordă lunar, pe baza cererii și
declarației pe propria răspundere întocmite de reprezentantul
familiei, care se înregistrează la primăria comunei, orașului,
municipiului sau, după caz, a sectorului municipiului București,
în a cărei rază teritorială familia își are domiciliul ori reședința.
(2) În cazul familiei fără domiciliu sau reședință și al celei fără
locuință, cererea de acordare a alocației se înregistrează la
primăria comunei, orașului, municipiului sau, după caz, a
sectorului municipiului București, în a cărei rază teritorială
aceasta trăiește, însoțită de o declarație pe propria răspundere
că nu a solicitat alocația de la alte primării.
(3) Pentru persoanele prevăzute la art. 1 alin. (2), cererea se
înregistrează la primăria comunei, orașului, municipiului sau,
după caz, a sectorului municipiului București, în a cărei rază
teritorială domiciliază ori își are reședința familia.
(4) Formularul ăCerere și declarație pe propria răspundere
pentru acordarea unor drepturi de asistență socială” este
prevăzut în anexa nr. 1.
Art. 4. — Reprezentantul familiei prevăzut la art. 3 alin. (1) se
stabilește în condițiile prevăzute de art. 12 din lege.
Art. 5. — (1) Cererea și declarația pe propria răspundere
prevăzută la art. 3 alin. (1) este însoțită de actele doveditoare
privind componența familiei, veniturile acesteia și, după caz,
privind frecventarea cursurilor școlare de către copiii aflați în
întreținere.
(2) În situația în care familia definită la art. 2 din lege este
beneficiară de ajutor social, alocația se acordă la cererea
reprezentantului familiei, însoțită numai de livretul de familie.
Art. 6. — (1) Componența familiei, filiația copiilor și situația lor
juridică față de reprezentantul legal se dovedesc cu livretul de
familie.
(2) În situația în care livretul de familie nu este completat la
zi cu modificările survenite în componența familiei, serviciul de
stare civilă al consiliului local are obligația de a-l actualiza în
termen de 10 zile de la data depunerii cererii de solicitare a
alocației.
(3) În cazul în care nu este eliberat livretul de familie sau
situația familiei nu este evidențiată în livretul de familie,
reprezentantul familiei prezintă, după caz, în copie certificată
sau, după caz, autentificată pentru conformitate cu originalul,
următoarele documente:
a) certificatele de naștere ale copiilor aflați în întreținerea
familiilor definite la art. 2 din lege;
b) certificatul de căsătorie;
c) hotărârea judecătorească de încredințare în vederea
adopției, potrivit legii;
d) hotărârea judecătorească de încuviințare a adopției,
potrivit legii;
e) hotărârea judecătorească sau, după caz, hotărârea
comisiei pentru protecția copilului pentru măsura plasamentului,
potrivit legii;
f) decizia directorului general al direcției generale de
asistență socială și protecția copilului sau, după caz, hotărârea
judecătorească pentru măsura plasamentului în regim de
urgență, potrivit legii;
g) hotărârea judecătorească de instituire a tutelei sau, după
caz, dispoziția autorității tutelare, potrivit legii;

7

h) actul doveditor care atestă calitatea de reprezentant legal
al persoanei minore lipsite de capacitate deplină de exercițiu al
drepturilor civile, pentru situația prevăzută la art. 12 alin. (3),
respectiv părinte, tutore, curator, altă persoană desemnată
reprezentant legal prin decizia directorului general al direcției
generale de asistență socială și protecția copilului sau, după
caz, prin hotărâre judecătorească;
i) hotărârea judecătorească prin care soțul/soția este
declarat/declarată dispărut/dispărută;
j) hotărârea judecătorească prin care soțul/soția este
arestat/arestată preventiv pe o perioadă mai mare de 30 de zile
sau execută o pedeapsă privativă de libertate și nu participă la
întreținerea copiilor;
k) după caz, alte acte doveditoare privind componența
familiei.
(4) Pentru situațiile prevăzute la art. 1 alin. (2) nu se solicită
livretul de familie. Componența familiei, filiația copiilor și situația
lor juridică față de reprezentantul legal se dovedesc cu
documentele eliberate de autoritățile din țara de origine, traduse
și legalizate, precum și cu alte documente eliberate de
autoritățile române competente.
Art. 7. — (1) La stabilirea venitului mediu net lunar pe
membru de familie se iau în considerare toate veniturile pe care
membrii acesteia le realizează sau, după caz, le-au realizat în
luna anterioară solicitării dreptului, așa cum sunt acestea
prevăzute la art. 8 alin. (1)—(7) din Legea nr. 416/2001 privind
venitul minim garantat, cu modificările și completările ulterioare.
(2) Categoriile de venituri nete realizate și actele doveditoare
sunt cele menționate în formularul de cerere.
(3) Veniturile nete realizate de membrii familiei, înscrise în
cererea și declarația pe propria răspundere, inclusiv cele care
provin din drepturi de asigurări sociale de stat, asigurări de
șomaj, obligații legale de întreținere, indemnizații, alocații și
ajutoare cu caracter permanent și alte creanțe legale, cu
excepția burselor de studiu și a burselor sociale, precum și a
sprijinului financiar prevăzut de Hotărârea Guvernului
nr. 1.488/2004 privind aprobarea criteriilor și a cuantumului
sprijinului financiar ce se acordă elevilor în cadrul Programului
național de protecție socială ăBani de liceu”, cu modificările și
completările ulterioare, precum și cele stabilite potrivit
prevederilor art. 8 alin. (4) și (6) din Legea nr. 416/2001, cu
modificările și completările ulterioare, se dovedesc, după caz,
prin documentele eliberate de angajator sau de alte autorități
competente, mandate poștale de plată, extrase de cont, decizii
de stabilire și altele asemenea și se verifică prin ancheta socială
prevăzută la art. 9.
(4) În situația în care familia definită la art. 2 din lege
locuiește și gospodărește împreună cu alte familii sau persoane,
la stabilirea venitului familiei solicitante de alocație se iau în
calcul:
a) partea ce revine de drept din veniturile lunare nete,
realizate în comun de persoanele din gospodărie;
b) sumele reprezentând obligații legale de întreținere față de
copiii pentru care se solicită dreptul/și sau, după caz, față de
părinții acestora.
(5) În cazul în care nu se poate determina partea prevăzută
la alin. (4) lit. a), fiecare familie sau persoană singură va

8

MONITORUL OFICIAL AL ROMÂNIEI, PARTEA I, Nr. 56/21.I.2011

completa o declarație pe propria răspundere pentru venitul
rezultat din gospodărirea împreună.
Art. 8. — (1) Familiile definite la art. 2 din lege, care au în
întreținere copii de vârstă școlară, beneficiază de alocație în
condițiile în care copiii frecventează fără întrerupere cursurile
unei forme de învățământ organizate potrivit legii și nu
înregistrează absențe nemotivate în cursul unui semestru care
să conducă la scăderea notei la purtare sub 8.
(2) La depunerea cererii de acordare a alocației,
reprezentantul familiei prezintă la dosar o adeverință eliberată
de unitatea de învățământ la care sunt înscriși copiii, care să
ateste că aceștia frecventează o formă de învățământ
organizată potrivit legii.
(3) Beneficiază de alocație și familiile care au în întreținere
copii de vârstă școlară, dar care întrerup temporar frecventarea
cursurilor de învățământ organizate potrivit legii sau repetă anul
școlar numai din motive de sănătate dovedite cu certificat
medical.
(4) Alocația se acordă și în perioada vacanțelor școlare.
(5) Pentru familiile care au în întreținere copii cu handicap
grav sau accentuat, de vârstă școlară și care nu frecventează o
formă legală de învățământ, alocația se acordă cu condiția
prezentării certificatului de încadrare într-un grad de handicap și
a dovezilor prevăzute la art. 8 alin. (2) din lege.
(6) În aplicarea art. 28 alin. (2) din lege, diminuarea cu 20%
a cuantumului alocației se calculează pentru un număr de
10 absențe nemotivate și se menține până la înregistrarea unui
număr de 20 de absențe nemotivate pentru care se aplică
diminuarea cu 50%.
(7) În situația în care mai mulți copii înregistrează absențe
nemotivate, diminuarea prevăzută la art. 28 alin. (2) din lege se
aplică pentru fiecare copil în parte în funcție de numărul de
absențe nemotivate înregistrate de acesta, de fiecare dată
raportând diminuarea la cuantumul alocației.
(8) Cuantumul acordat în condițiile prevăzute la alin. (7) se
calculează ca diferență între cuantumul alocației prevăzut de
lege, stabilit prin dispoziție a primarului, și valoarea rezultată prin
însumarea diminuărilor.
(9) Formula de calcul pentru determinarea cuantumului
diminuat potrivit alin. (8) este următoarea:
Exemplu:
Familie formată din soț și soție și 2 copii de vârstă școlară.
Cuantumul alocație stabilit prin dispoziția primarului: 60 lei
Primul copil a înregistrat 10 absențe școlare nemotivate.
Al doilea copil a înregistrat 20 de absențe școlare nemotivate.
Calculul diminuării:
Pentru primul copil: 60 lei x 20% = 12 lei
Pentru al doilea copil: 60 lei x 50% = 30 lei
Diminuarea totală pentru absențele nemotivate înregistrate:
12 lei + 30 lei=42 lei
Cuantumul diminuat rezultat: 60 lei – 42 lei= 18 lei.
Art. 9. — (1) În vederea soluționării cererii pentru acordarea
alocației, primarul dispune, în mod obligatoriu, verificarea prin
anchetă socială, la domiciliul sau, după caz, la reședința
solicitantului, a situației ce rezultă din datele înscrise în actele
doveditoare.

(2) În cazul familiilor prevăzute la art. 3 alin. (2), verificarea
prevăzută la alin. (1) se va efectua la locul indicat de solicitant,
de către o comisie formată din cel puțin două persoane.
(3) Ancheta socială se efectuează, în termenul prevăzut la
art. 16 alin. (1) din lege, de la data înregistrării cererii, de către
personalul serviciului public de asistență socială din subordinea
consiliului local sau, după caz, de către personalul din
compartimentul cu atribuții în domeniul asistenței sociale din
aparatul de specialitate al primarului.
(4) Pentru definitivarea anchetei sociale personalul prevăzut
la alin. (3) poate utiliza și informații de la persoane sau instituții
care cunosc situația materială, socială și civilă a familiei
solicitantului de alocație.
(5) Ancheta socială prevăzută la alin. (1), precum și
anchetele sociale prevăzute la art. 24 alin. (3), art. 26 alin. (1) și
art. 29 alin. (2) din lege se întocmesc potrivit modelului prevăzut
în anexa nr. 2.
Art. 10. — (1) Dreptul la alocație se stabilește prin dispoziție
scrisă a primarului și se acordă începând cu luna următoare
înregistrării cererii, inclusiv pentru situațiile prevăzute la art. 6
alin. (2) și (3).
(2) Dispoziția primarului de stabilire a dreptului la alocație se
transmite la agențiile pentru prestații sociale județene, respectiv
a municipiului București, denumite în continuare agenții
teritoriale, însoțită de copia cererii și a declarației pe propria
răspundere, certificată de primar.
(3) Primarul are obligația de a transmite agenției teritoriale,
pe bază de borderou, documentele prevăzute la alin. (2), până
la data de 5 a lunii următoare, pentru luna anterioară. Borderoul
se întocmește potrivit modelului prevăzut în anexa nr. 3.
(4) Actele doveditoare care au stat la baza emiterii dispoziției
primarului împreună cu ancheta socială se păstrează la primărie
în dosarul titularului.
Art. 11. — (1) Plata drepturilor de alocație se face prin decizie
a directorului executiv al agenției teritoriale, emisă pe baza
documentelor prevăzute la art. 10 alin. (2).
(2) Plata alocației se asigură lunar de către agențiile județene
pe bază de mandat poștal sau, după caz, în cont personal ori în
cont de card, potrivit dispozițiilor art. 23 din lege, ținând seama
de opțiunea beneficiarului. Plata se efectuează în luna curentă
pentru drepturile lunii anterioare.
(3) În cazul familiilor prevăzute la art. 11 alin. (3) din lege,
plata alocației se asigură prin stat de plată și se efectuează până
la data de 15 a lunii în curs, pentru luna anterioară. Agențiile
teritoriale împreună cu primarii organizează activitatea de plată
a drepturilor de alocație pentru aceste situații.
Art. 12. — (1) Pentru copiii de vârstă școlară din familiile care
beneficiază de alocație, inspectoratele școlare județene,
respectiv ale municipiului București, denumite în continuare
inspectorate școlare, au obligația de a comunica agențiilor
teritoriale, până la data de 15 a lunii următoare încheierii
semestrului școlar, situația privind absențele școlare nemotivate
înregistrate de către acești copii, conform formatului electronic
convenit cu agențiile teritoriale.
(2) Evidența prevăzută la alin. (1) cuprinde și elevii înscriși în
unitățile de învățământ private acreditate ori autorizate în
condițiile legii.

MONITORUL OFICIAL AL ROMÂNIEI, PARTEA I, Nr. 56/21.I.2011
(3) În vederea îndeplinirii obligației prevăzute la alin. (1),
agențiile teritoriale transmit inspectoratelor școlare, până la data
de 15 a ultimei luni a semestrului școlar, evidența electronică a
copiilor de vârstă școlară din familiile beneficiare de alocație.
(4) Evidența electronică, în formatul transmis de agențiile
teritoriale, va fi completată de către inspectoratele școlare pe
baza situației centralizate a absențelor școlare nemotivate
comunicate de unitățile de învățământ la care sunt înscriși copiii
din familiile beneficiare de alocație.
(5) Evidența electronică a absențelor școlare nemotivate
pentru copiii de vârstă școlară din familiile beneficiare de
alocație va conține în mod obligatoriu numele, prenumele, codul
numeric personal ale copiilor și reprezentanților familiei, adresa
de domiciliu sau de reședință și numărul de absențe nemotivate
înregistrate.
(6) Procedura de transmitere a situației centralizate a
absențelor școlare nemotivate, prevăzută la alin. (3), de către
unitățile de învățământ va fi stabilită de către Ministerul Educației
Cercetării, Tineretului și Sportului.
(7) Pentru anul școlar 2010—2011, în vederea aplicării
prevederilor alin. (1)—(5), inspectoratele școlare transmit prima
situație a absențelor școlare nemotivate până la data de 15 a
lunii următoare încheierii celui de-al II-lea semestru școlar.
Art. 13. — (1) După stabilirea dreptului la alocație, titularul
acesteia are obligația de a depune, la termenul prevăzut la
art. 25 din lege, la primăria comunei, orașului, municipiului sau,
după caz, a sectorului municipiului București, în a cărui rază
teritorială își are domiciliul sau reședința familia acestuia, o
declarație pe propria răspundere privind componența familiei și
veniturile realizate de membrii acesteia. Modelul declarației este
prevăzut în anexa nr. 1.
(2) În cazul în care intervin modificări cu privire la
componența familiei și/sau a veniturilor realizate de membrii
acesteia, titularul alocației are obligația ca, în termen de
maximum 10 zile, să comunice în scris primarului modificările
intervenite.
(3) În funcție de modificările intervenite în situația familiei
titularului, se aplică în mod corespunzător prevederile art. 24
alin. (2)—(5) din lege.
Art. 14. — (1) În vederea urmăririi respectării condițiilor de
acordare a dreptului la alocație, primarii dispun efectuarea de
anchete sociale la interval de 12 luni sau ori de câte ori este
nevoie.
(2) În situația în care se constată schimbări ce conduc la
modificarea cuantumului alocației sau, după caz, la încetarea
dreptului de alocație, se aplică în mod corespunzător prevederile
art. 26 alin. (2)—(4) din lege.
Art. 15. — (1) Dreptul la alocație, respectiv plata acesteia se
suspendă în luna următoare celei în care se constată una dintre
situațiile prevăzute la art. 29 alin. (1) din lege.
(2) Reluarea plății drepturilor de alocație suspendate se face
după cum urmează:
a) cu luna următoare încetării măsurii plasamentului sau
plasamentului în regim de urgență într-un serviciu de tip
rezidențial, în situația revenirii în familia pentru care s-a stabilit
dreptul inițial la alocație, pentru situația prevăzută la art. 29
alin. (1) lit. a) din lege;

9

b) cu luna următoare celei în care, după verificarea
prevăzută la art. 29 alin. (2) din lege, primarul comunică agenției
teritoriale îndeplinirea de către beneficiari a condițiilor de
acordare, pentru situațiile prevăzute la art. 29 alin. (1) lit. b) și c)
din lege;
c) cu luna următoare celei în care s-a primit evidența
electronică prevăzută la art. 12 alin. (1), pentru situația
prevăzută la art. 29 alin. (1) lit. d) din lege.
(3) Plata alocației în condițiile prevăzute la alin. (2) se face în
cuantumul stabilit prin dispoziția primarului sau, după caz, în
cuantumul diminuat conform art. 28 alin. (2) din lege.
(4) În situația prevăzută la art. 29 alin. (1) lit. a) din lege, în
cazul în care copilul/copiii pentru care s-a stabilit măsura
plasamentului sau a plasamentului în regim de urgență într-un
serviciu de tip rezidențial nu revine/revin în familia pentru care
s-a stabilit dreptul inițial la alocație, dreptul încetează pentru
familia în cauză.
Art. 16. — (1) Modificarea cuantumului alocației și încetarea
dreptului în condițiile prevăzute la art. 24, 26, respectiv 30 din
lege se fac prin dispoziție a primarului.
(2) Dispozițiile primarului prevăzute la alin. (1) se transmit
agenției teritoriale, pe bază de borderou, în termenul prevăzut la
art. 10 alin. (3). Modelul borderoului este prevăzut în anexa nr. 4.
(3) Pe baza dispoziției primarului, directorul agenției
teritoriale emite decizia de modificare a cuantumului, respectiv
de încetare a plății.
Art. 17. — (1) Pentru situațiile în care numărul beneficiarilor
este mai mare de 10, atât dispoziția primarului, cât și decizia
directorului agenției teritoriale pot fi emise colectiv, comunicarea
acestora fiind realizată individual.
(2) Modelul deciziilor emise de directorul agenției teritoriale
se stabilește prin ordin al președintelui Agenției Naționale pentru
Prestații Sociale.
Art. 18. — (1) Fondurile necesare pentru plata alocației,
precum și a cheltuielilor de transmitere se asigură din bugetul de
stat, prin bugetul Ministerului Muncii, Familiei și Protecției
Sociale.
(2) Cheltuielile administrative privind stabilirea, modificarea
sau încetarea dreptului la alocație, precum și pentru tipărirea
formularelor cererii și declarației pe propria răspundere pentru
acordarea unor drepturi de asistență socială prevăzute la art. 3
alin. (4) și art. 13 alin. (1) se asigură din bugetele locale.
(3) Lunar, până la data de 15 a lunii, agențiile teritoriale
transmit Agenției Naționale pentru Prestații Sociale, pe baza
documentelor prevăzute la art. 10 alin. (2), fundamentarea
necesarului de credite pentru plata alocației.
(4) Pe baza fundamentărilor prevăzute la alin. (3), Agenția
Națională de Prestații Sociale solicită Ministerului Muncii,
Familiei și Protecției Sociale până la data de 20 a fiecărei luni
necesarul de credite bugetare centralizat.
Art. 19. — În aplicarea prezentelor norme metodologice,
Ministerul Muncii, Familiei și Protecției Sociale poate emite
precizări sau instrucțiuni care se aprobă prin ordin al ministrului
muncii, familiei și protecției sociale.
Art. 20. — Anexele nr. 1—4 fac parte integrantă din
prezentele norme metodologice.

10

MONITORUL OFICIAL AL ROMÂNIEI, PARTEA I, Nr. 56/21.I.2011
ANEXA Nr. 11)
la normele metodologice

1) Anexa

nr. 1 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 56/21.I.2011

11

12

MONITORUL OFICIAL AL ROMÂNIEI, PARTEA I, Nr. 56/21.I.2011

MONITORUL OFICIAL AL ROMÂNIEI, PARTEA I, Nr. 56/21.I.2011

13

14

MONITORUL OFICIAL AL ROMÂNIEI, PARTEA I, Nr. 56/21.I.2011

MONITORUL OFICIAL AL ROMÂNIEI, PARTEA I, Nr. 56/21.I.2011

15

16

MONITORUL OFICIAL AL ROMÂNIEI, PARTEA I, Nr. 56/21.I.2011

MONITORUL OFICIAL AL ROMÂNIEI, PARTEA I, Nr. 56/21.I.2011

17

18

MONITORUL OFICIAL AL ROMÂNIEI, PARTEA I, Nr. 56/21.I.2011

MONITORUL OFICIAL AL ROMÂNIEI, PARTEA I, Nr. 56/21.I.2011

19
ANEXA Nr. 21)
la normele metodologice

1) Anexa

nr. 2 este reprodusă în facsimil.

20

MONITORUL OFICIAL AL ROMÂNIEI, PARTEA I, Nr. 56/21.I.2011

MONITORUL OFICIAL AL ROMÂNIEI, PARTEA I, Nr. 56/21.I.2011

21

22

MONITORUL OFICIAL AL ROMÂNIEI, PARTEA I, Nr. 56/21.I.2011

MONITORUL OFICIAL AL ROMÂNIEI, PARTEA I, Nr. 56/21.I.2011

23

24

MONITORUL OFICIAL AL ROMÂNIEI, PARTEA I, Nr. 56/21.I.2011

MONITORUL OFICIAL AL ROMÂNIEI, PARTEA I, Nr. 56/21.I.2011

25

26

MONITORUL OFICIAL AL ROMÂNIEI, PARTEA I, Nr. 56/21.I.2011

MONITORUL OFICIAL AL ROMÂNIEI, PARTEA I, Nr. 56/21.I.2011

27

28

MONITORUL OFICIAL AL ROMÂNIEI, PARTEA I, Nr. 56/21.I.2011

1) Anexa

nr. 3 este reprodusă în facsimil.

DOCUMENTE STABILIRE PLĂȚI DREPTURI NOI

BORDEROU

— model —

ANEXA Nr. 31)
la normele metodologice

MONITORUL OFICIAL AL ROMÂNIEI, PARTEA I, Nr. 56/21.I.2011
29

1) Anexa

nr. 4 este reprodusă în facsimil.

DISPOZIȚII MODIFICARE CUANTUM/ÎNCETARE DREPT

BORDEROU

— model —

ANEXA Nr. 41)
la normele metodologice

30
MONITORUL OFICIAL AL ROMÂNIEI, PARTEA I, Nr. 56/21.I.2011

MONITORUL OFICIAL AL ROMÂNIEI, PARTEA I, Nr. 56/21.I.2011

31

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 755/2010 privind schema de ajutor specific
acordat producătorilor de lapte de vacă din zonele defavorizate
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 755/2010 privind
schema de ajutor specific acordat producătorilor de lapte de
vacă din zonele defavorizate, publicată în Monitorul Oficial al
României, Partea I, nr. 543 din 3 august 2010, cu modificările și
completările ulterioare, se modifică după cum urmează:
1. La articolul 1, alineatul (4) va avea următorul cuprins:
ă(4) Prin excepție de la prevederile alin. (3), pentru
anul 2010, perioada de depunere pentru a doua etapă
este 1—29 octombrie 2010, iar pentru a treia etapă

perioada de depunere se încheie la data de 15 februarie
2011 inclusiv.”
2. La articolul 9, alineatul (21) va avea următorul cuprins:
ă(21) Prin excepție de la prevederile alin. (2), pentru anul
2010 controlul la fața locului se efectuează până la data de
15 aprilie 2011 inclusiv, conform manualului de proceduri
elaborat de Agenția de Plăți și Intervenție pentru Agricultură.”

PRIM-MINISTRU

EMIL BOC
Contrasemnează:
Ministrul agriculturii și dezvoltării rurale,
Valeriu Tabără
p. Ministrul finanțelor publice,
Gheorghe Gherghina,
secretar de stat
București, 19 ianuarie 2011.
Nr. 39.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
pentru completarea Reglementărilor privind autorizarea de fabricație/import a producătorilor
și importatorilor de medicamente de uz uman, inclusiv cele pentru investigație clinică, și acordarea
certificatului de bună practică de fabricație în cazul fabricanților de medicamente și/sau substanțe
active, aprobate prin Ordinul ministrului sănătății nr. 312/2009
Văzând Referatul de aprobare al Direcției politica medicamentului nr. Cs.A. 13.119 din 15 decembrie 2010,
având în vedere:
— prevederile titlului XVII ăMedicamentul” din Legea nr. 95/2006 privind reforma în domeniul sănătății, cu modificările și
completările ulterioare;
— Hotărârea Guvernului nr. 734/2010 privind organizarea și funcționarea Agenției Naționale a Medicamentului și a
Dispozitivelor Medicale,
în temeiul Hotărârii Guvernului nr. 144/2010 privind organizarea și funcționarea Ministerului Sănătății, cu modificările și
completările ulterioare,
ministrul sănătății emite următorul ordin:
Art. I. — Reglementările privind autorizarea de
fabricație/import a producătorilor și importatorilor de
medicamente de uz uman, inclusiv cele pentru investigație

clinică, și acordarea certificatului de bună practică de fabricație
în cazul fabricanților de medicamente și/sau substanțe active,
aprobate prin Ordinul ministrului sănătății nr. 312/2009, publicat

32

MONITORUL OFICIAL AL ROMÂNIEI, PARTEA I, Nr. 56/21.I.2011

în Monitorul Oficial al României, Partea I, nr. 198 și 198 bis din
30 martie 2009, se completează după cum urmează:
1. La articolul 26 alineatul (1), după litera h) se introduce
o nouă literă, litera i), cu următorul cuprins:
ăi) pentru medicamentele autorizate în Uniunea Europeană
prin procedura centralizată — în baza autorizației de import și a
deciziei Comisiei Europene.”

2. La articolul 26 alineatul (2), după litera k) se introduce
o nouă literă, litera l), cu următorul cuprins:
ăl) pentru medicamentele autorizate în România prin
procedură națională — în baza autorizației de distribuție angro
și a autorizației de punere pe piață eliberate de Agenția
Națională a Medicamentului și Dispozitivelor Medicale.”
Art. II. — Prezentul ordin se publică în Monitorul Oficial al
României, Partea I.

Ministrul sănătății,
Cseke Attila
București, 14 ianuarie 2011.
Nr. 29.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 56/21.I.2011 conține 32 de pagini.

Prețul: 6,40 lei

&JUYDGY|449404]
ISSN 1453—4495

