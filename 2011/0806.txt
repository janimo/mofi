Anul 179 (XXIII) — Nr. 806

PARTEA I

Marți, 15 noiembrie 2011

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 1.128 din 13 septembrie 2011 referitoare la
excepția de neconstituționalitate a dispozițiilor art. 147
alin. 2 cu referire la art. 255 alin. 1 și art. 257 alin. 1 din
Codul penal ................................................................

2–3

Decizia nr. 1.130 din 13 septembrie 2011 referitoare la
excepția de neconstituționalitate a dispozițiilor art. 83
alin. 1 din Codul penal................................................

3–4

Decizia nr. 1.158 din 15 septembrie 2011 referitoare la
excepția de neconstituționalitate a dispozițiilor
art. 3841 alin. 2 din Codul de procedură civilă............

5–6

Decizia nr. 1.160 din 15 septembrie 2011 referitoare la
excepția de neconstituționalitate a dispozițiilor
art. 5802 din Codul de procedură civilă ......................

6–7

Decizia nr. 1.164 din 15 septembrie 2011 referitoare la
excepția de neconstituționalitate a dispozițiilor art. 31
și 34 din Codul de procedură civilă ..........................

7–9

Decizia nr. 1.168 din 15 septembrie 2011 referitoare la
excepția de neconstituționalitate a dispozițiilor art. 215
alin. 1, 3 și 5 din Codul penal ....................................

9–11

Decizia nr. 1.174 din 15 septembrie 2011 referitoare la
excepția de neconstituționalitate a dispozițiilor
art. 2781 alin. 7 și 10 din Codul de procedură penală

11–13

Decizia nr. 1.178 din 15 septembrie 2011 referitoare la
excepția de neconstituționalitate a dispozițiilor
art. 2781 alin. 2 din Codul de procedură penală ........

13–15

Decizia nr. 1.181 din 15 septembrie 2011 referitoare la
excepția de neconstituționalitate a dispozițiilor
art. 2781 alin. 10 din Codul de procedură penală ......

15–16

2

MONITORUL OFICIAL AL ROMÂNIEI, PARTEA I, Nr. 806/15.XI.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.128
din 13 septembrie 2011

referitoare la excepția de neconstituționalitate a dispozițiilor art. 147 alin. 2 cu referire la art. 255
alin. 1 și art. 257 alin. 1 din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 255 alin. 1 și art. 257 alin. 1 din Codul penal,
excepție ridicată de Sorin Cigan în Dosarul nr. 4.689/111/2009
al Tribunalului Bihor — Secția penală și care formează obiectul
Dosarului Curții Constituționale nr. 3.734D/2010.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere ca neîntemeiată a
excepției de neconstituționalitate, invocând, în acest sens,
jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 27 mai 2010, pronunțată în Dosarul
nr. 4.689/111/2009, Tribunalul Bihor — Secția penală a
sesizat Curtea Constituțională cu excepția de
neconstituționalitate a dispozițiilor art. 255 alin. 1 și art. 257
alin. 1 din Codul penal.
Excepția a fost ridicată de Sorin Cigan cu ocazia soluționării
unei cauze penale privind săvârșirea infracțiunilor prevăzute și
pedepsite de art. 255 și art. 257 din Codul penal.
În motivarea excepției de neconstituționalitate autorul
acesteia susține că prevederile art. 147 alin. 2 cu referire la
art. 255 alin. 1 și art. 257 alin. 1 din Codul penal încalcă dreptul
de proprietate privată și libertatea economică, precum și
prevederile referitoare la promovarea obiectivelor europene ale
sportului din Tratatul privind funcționarea Uniunii Europene,
întrucât extinderea calității de funcționar, cerință esențială pentru
incriminarea infracțiunilor de dare de mită sau trafic de influență,
la orice salariat care exercită o însărcinare în serviciul unei
persoane juridice de drept privat, în speță sportivii semiprofesioniști sau profesioniști, lărgește, fără vreo justificare
legitimă și constituțională și în absența unui interes general,
regimul de ăpublic” , în înțelesul prevăzut de art. 145 din Codul
penal. Mai arată că, potrivit noului Cod penal, poate fi subiect
activ al infracțiunilor de dare de mită și trafic de influență numai
funcționarul public, astfel cum este definit de art. 175 din noul
Cod penal.
Tribunalul Bihor — Secția penală apreciază că excepția
de neconstituționalitate este neîntemeiată, deoarece prevederile

de lege criticate nu aduc nicio atingere dispozițiilor din
Constituție invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Potrivit încheierii de sesizare, obiectul excepției de
neconstituționalitate îl constituie dispozițiile art. 255 alin. 1 și
art. 257 alin. 1 din Codul penal. Din notele scrise ale autorului
excepției, depuse în motivarea criticii, reiese, însă, că aceasta
privește dispozițiile art. 147 alin. 2 cu referire la art. 255 alin. 1
și art. 257 alin. 1 din Codul penal. Prin urmare, Curtea se va
pronunța asupra acestor prevederi de lege, care au următorul
cuprins:
— Art. 147 alin. 2: ăPrin «funcționar» se înțelege persoana
menționată în alin. 1, precum și orice salariat care exercită o
însărcinare în serviciul unei alte persoane juridice decât cele
prevăzute în acel alineat.”;
— Art. 255 alin. 1: ăPromisiunea, oferirea sau darea de bani
ori alte foloase, în modurile și scopurile arătate în art. 254, se
pedepsesc cu închisoare de la 6 luni la 5 ani.”;
— Art. 257 alin. 1: ăPrimirea ori pretinderea de bani sau alte
foloase ori acceptarea de promisiuni, de daruri, direct sau
indirect, pentru sine ori pentru altul, săvârșită de către o
persoană care are influență sau lasă să se creadă că are
influență asupra unui funcționar pentru a-l determina să facă ori
să nu facă un act ce intră în atribuțiile sale de serviciu, se
pedepsește cu închisoare de la 2 la 10 ani.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 44 alin. (2) privind garantarea și ocrotirea dreptului de
proprietate privată, ale art. 45 referitoare la libertatea economică
și ale art. 135 alin. (1) privind economia de piață, precum și a
prevederilor art. 165 alin. (1) teza a doua referitoare la
promovarea obiectivelor europene ale sportului din Tratatul
privind funcționarea Uniunii Europene.
Examinând excepția de neconstituționalitate, Curtea
constată că dispozițiile art. 147 alin. 2 cu referire la art. 255
alin. 1 din Codul penal au mai fost supuse controlului instanței
de contencios constituțional, prin raportare la aceleași dispoziții
din Constituție invocate și în prezenta cauză și față de critici
similare. Astfel, prin Decizia nr. 1.197 din 30 septembrie 2010,
publicată în Monitorul Oficial al României, Partea I, nr. 732 din

MONITORUL OFICIAL AL ROMÂNIEI, PARTEA I, Nr. 806/15.XI.2011
3 noiembrie 2010, Curtea a respins ca neîntemeiată excepția
de neconstituționalitate, reținând că dispozițiile de lege criticate
nu aduc atingere niciunei dispoziții și niciunui principiu din
Constituție, ci se întemeiază pe acestea. Dacă, potrivit
prevederilor art. 73 alin. (3) lit. j) din Constituție, reglementarea
statutului funcționarilor publici se face prin lege organică, deci de
către legiuitor, cu atât mai mult reglementarea statutului juridic
al celorlalți funcționari este de atributul legiuitorului. Întrucât
Constituția nu definește noțiunile de ăfuncționar public” și de
ăfuncționar”, rămâne în sarcina exclusivă a legiuitorului să le
definească. Este ceea ce Codul penal, care este o lege
organică, face prin dispozițiile art. 147, în conformitate cu
prevederile art. 73 alin. (3) lit. h) din Constituție, în sensul cărora
infracțiunile, pedepsele și regimul executării acestora se
reglementează prin lege organică.
Totodată, Curtea a reținut că, potrivit art. 73 alin. (3) lit. h) din
Constituție, legiuitorul are deplina libertate de a stabili
infracțiunile, ceea ce presupune nu numai incriminarea

3

modalității de comitere a acestora, ci și, în anumite situații,
circumstanțierea subiectului activ sau a celui pasiv. Prin urmare,
noțiunea de ăfuncționar”, la care se raportează incriminarea
prevăzută de dispozițiile art. 255 alin. 1 din Codul penal, nu este
de rang constituțional, definirea și reglementarea statutului
acestei categorii de salariați fiind de domeniul legii.
Pentru aceste considerente nu pot fi primite susținerile de
neconstituționalitate a prevederilor de lege criticate referitoare la
încălcarea dispozițiilor art. 44 alin. (2), art. 45 și art. 135 alin. (1)
din Constituție.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin decizia mai sus menționată, precum și considerentele
care au fundamentat-o își păstrează valabilitatea și în prezenta
cauză, inclusiv în ceea ce privește dispozițiile art. 257 alin. 1 din
Codul penal, față de care nu au fost formulate critici distincte.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 147 alin. 2 cu referire la art. 255 alin. 1 și
art. 257 alin. 1 din Codul penal, excepție ridicată de Sorin Cigan în Dosarul nr. 4.689/111/2009 al Tribunalului Bihor — Secția
penală.
Definitivă și general obligatorie.
Pronunțată în ședința publică din data de 13 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 1.130
din 13 septembrie 2011

referitoare la excepția de neconstituționalitate a dispozițiilor art. 83 alin. 1 din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.

Pe rol se află soluționarea excepției de neconstituționalitate
a dispozițiilor art. 83 alin. 1 din Codul penal, excepție ridicată de
Sergiu-Vasile Cioran în Dosarul nr. 658/309/2009 al Tribunalului
Sălaj — Secția penală și care formează obiectul Dosarului Curții
Constituționale nr. 3.811D/2010.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere ca inadmisibilă a
excepției de neconstituționalitate, întrucât autorul acesteia
solicită, în realitate, modificarea dispozițiilor de lege criticate.

4

MONITORUL OFICIAL AL ROMÂNIEI, PARTEA I, Nr. 806/15.XI.2011
C U R T E A,

având în vedere actele și lucrările dosarului, reține următoarele:
Prin Încheierea din 1 septembrie 2010, pronunțată în Dosarul
nr. 658/309/2009, Tribunalul Sălaj — Secția penală a sesizat
Curtea Constituțională cu excepția de neconstituționalitate
a dispozițiilor art. 83 alin. 1 din Codul penal.
Excepția a fost ridicată de Sergiu-Vasile Cioran cu ocazia
soluționării unei cauze penale.
În motivarea excepției de neconstituționalitate autorul
acesteia susține că art. 83 alin. 1 din Codul penal, care
reglementează revocarea suspendării condiționate a executării
pedepsei în cazul săvârșirii unei infracțiuni, încalcă dispozițiile
constituționale privind egalitatea în fața legii și a autorităților
publice și interzicerea torturii și a oricărui fel de pedeapsă sau
de tratament inuman ori degradant, întrucât regimul sancționator
instituit, și anume cumulul aritmetic al pedepselor, constituie, în
esență, o pedeapsă inumană. Arată că, de lege ferenda, art. 83
alin. 1 din Codul penal ar trebui fie să prevadă doar ca pe o
posibilitate aplicarea de către instanță a cumulului aritmetic al
pedepselor, fie să instituie o serie de excepții în situația
menținerii obligativității acestui cumul.
Tribunalul Sălaj — Secția penală apreciază că excepția de
neconstituționalitate este neîntemeiată, deoarece prevederile
art. 83 alin. 1 din Codul penal nu aduc nicio atingere dispozițiilor
din Legea fundamentală invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate raportate la prevederile Constituției, precum și Legea
nr. 47/1992, reține următoarele:

Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 83 alin. 1 din Codul penal, având următorul
cuprins: ăDacă în cursul termenului de încercare cel condamnat
a săvârșit din nou o infracțiune, pentru care s-a pronunțat o
condamnare definitivă chiar după expirarea acestui termen,
instanța revocă suspendarea condiționată, dispunând
executarea în întregime a pedepsei, care nu se contopește cu
pedeapsa aplicată pentru noua infracțiune.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 alin. (1) referitoare la egalitatea în fața legii și a
autorităților publice și ale art. 22 alin. (2) privind interzicerea
torturii și a oricărui fel de pedeapsă sau de tratament inuman ori
degradant.
Examinând excepția de neconstituționalitate, Curtea
constată că autorul excepției nu formulează o veritabilă critică de
neconstituționalitate, ci solicită, în realitate, modificarea art. 83
alin. 1 din Codul penal, în sensul ca prevederile de lege criticate
fie să prevadă doar ca pe o posibilitate aplicarea de către
instanță a cumulului aritmetic al pedepselor, fie să instituie o
serie de excepții în situația menținerii obligativității acestui
cumul. O asemenea solicitare nu intră, însă, în competența de
soluționare a Curții Constituționale, care, conform art. 2 alin. (3)
din Legea nr. 47/1992, se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului.
În plus, principiul constituțional privind interzicerea torturii și
a oricărui fel de pedeapsă sau de tratament inuman ori
degradant este inaplicabil în cauza de față.
Prin urmare, excepția de neconstituționalitate va fi respinsă
ca inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 83 alin. 1 din Codul penal, excepție ridicată
de Sergiu-Vasile Cioran în Dosarul nr. 658/309/2009 al Tribunalului Sălaj — Secția penală.
Definitivă și general obligatorie.
Pronunțată în ședința publică din data de 13 septembrie 2011.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 806/15.XI.2011

5

CURTEA CONSTITUȚIONALĂ

D E C I Z I A Nr. 1.158
din 15 septembrie 2011

referitoare la excepția de neconstituționalitate a dispozițiilor art. 3841 alin. 2
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 3841 alin. 2 din Codul de procedură civilă,
excepție ridicată de Societatea Comercială ăNiros Distribuție” —
S.R.L. din București în Dosarul nr. 3.626/94/2010 al Judecătoriei
Buftea și care formează obiectul Dosarului Curții Constituționale
nr. 2.146D/2010.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, cu referire la jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 17 mai 2010, pronunțată în Dosarul
nr. 3.626/94/2010, Judecătoria Buftea a sesizat Curtea
Constituțională cu excepția de neconstituționalitate a
dispozițiilor art. 3841 alin. 2 din Codul de procedură civilă,
excepție ridicată de Societatea Comercială ăNiros Distribuție” —
S.R.L. din București într-o cauză având ca obiect o cerere de
autorizare a pătrunderii în încăperi.
În motivarea excepției de neconstituționalitate autorul
arată că procedura instituită de art. 3841 alin. 2 din Codul de
procedură civilă îngrădește dreptul la un proces echitabil,
judecătorul fiind obligat să pronunțe o soluție fără a analiza în
concret dacă există motive pentru care intrarea în încăperi nu
poate fi încuviințată. Ca urmare, reclamantul are o poziție
privilegiată față de pârât, poziție care este determinată de
posibilitatea soluționării cererii fără citarea părților și de
caracterul executoriu de drept al hotărârii. Dispozițiile criticate
înclină balanța procesului în mod nejustificat, permițând instanței
să dispună o măsură care ar putea fi exercitată abuziv, cu atât
mai mult cu cât titlul nu îl constituie o hotărâre judecătorească
în cadrul căreia părțile să se fi putut apăra.
Judecătoria Buftea apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
prevederile art. 3841 alin. 2 din Codul de procedură civilă, care
au următorul cuprins: ăÎn cazul altor titluri executorii decât
hotărârile judecătorești, la cererea executorului judecătoresc,
instanța de executare va autoriza, prin hotărâre, intrarea în
locurile menționate la alin. 1. Instanța se pronunță de urgență în
camera de consiliu, fără citarea părților, prin hotărâre irevocabilă
și executorie.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1) și (2) referitor la egalitatea în drepturi,
art. 21 alin. (1), (2) și (3) privind accesul liber la justiție, art. 24
alin. (1) referitor la dreptul la apărare și art. 45 privind libertatea
economică. De asemenea, sunt considerate a fi încălcate și
prevederile art. 6 paragraful 1 privind dreptul la un proces
echitabil din Convenția pentru apărarea drepturilor omului și a
libertăților fundamentale.
Examinând excepția de neconstituționalitate, Curtea
constată că dispozițiile criticate au mai fost supuse controlului de
constituționalitate în raport cu critici similare, formulate chiar de
autoarea prezentei excepții de neconstituționalitate, iar prin
Decizia nr. 767 din 16 iunie 2011, publicată în Monitorul Oficial
al României, Partea I, nr. 523 din 25 iulie 2011, a respins
excepția de neconstituționalitate ca neîntemeiată.
Astfel, Curtea a observat că dispozițiile art. 3841 alin. 2 din
Codul de procedură civilă prevăd că, în vederea executării unui
titlu executoriu care nu este hotărâre judecătorească, în cazul
neîndeplinirii de bunăvoie a obligației de plată, executorul
judecătoresc poate intra în încăperile ce reprezintă domiciliul,
reședința sau sediul unei persoane, precum și în orice alte
locuri, numai după ce instanța de executare va emite o hotărâre
care să autorizeze această operațiune. Or, Curtea a constatat că
necesitatea obținerii acestei autorizații din partea instanței
judecătorești constituie o garanție pentru debitorul executat silit,
de natură a împiedica exercitarea abuzivă a drepturilor ce
decurg din titlul executoriu împotriva sa, astfel încât nu poate
reține încălcarea vreunei dispoziții constituționale.
Curtea a reținut că dispozițiile legale criticate sunt deopotrivă
aplicabile tuturor persoanelor care se află în aceeași situație, în
aceeași poziție procesuală, respectiv de debitor ale cărui bunuri
sunt urmărite prin măsuri de executare silită, pe baza unor
hotărâri judecătorești definitive și irevocabile. Nu sunt instituite
privilegii sau discriminări și, ca atare, este neîntemeiată critica
de neconstituționalitate privind încălcarea dispozițiilor art. 16

6

MONITORUL OFICIAL AL ROMÂNIEI, PARTEA I, Nr. 806/15.XI.2011

alin. (1) din Constituție referitor la egalitatea cetățenilor în fața
legii și a autorităților publice.
O asemenea prevedere nu constituie nicio îngrădire a
liberului acces la justiție sau a dreptului la apărare, întrucât
acesta, ca, de altfel, orice drept fundamental, consacrat ca atare
de Constituție, are caracter legitim numai în măsura în care este
exercitat cu bună-credință, în limite rezonabile, cu respectarea
drepturilor și intereselor în egală măsură ocrotite ale celorlalte
subiecte de drept. Curtea a constatat că stabilirea de către
legiuitor a acestor limite nu aduce nicio îngrădire dreptului în

sine, ci, dimpotrivă, creează premisele valorificării sale în
concordanță cu exigențele generale proprii unui stat de drept.
Pe de altă parte, Curtea a reținut că, în temeiul prevederilor
art. 27 alin. (2) lit. a) din Constituție, pentru executarea unei
hotărâri judecătorești se poate deroga prin lege de la principiul
inviolabilității domiciliului sau reședinței, sub acest aspect textul
de lege criticat fiind reflexia normei constituționale.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în decizia menționată
își păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 3841 alin. 2 din Codul de procedură civilă,
excepție ridicată de Societatea Comercială ăNiros Distribuție” — S.R.L. din București în Dosarul nr. 3.626/94/2010 al Judecătoriei
Buftea.
Definitivă și general obligatorie.
Pronunțată în ședința publică din data de 15 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 1.160
din 15 septembrie 2011

referitoare la excepția de neconstituționalitate a dispozițiilor art. 5802 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 5802 din Codul de procedură civilă, excepție
ridicată de Dorin Moise în Dosarul nr. 2.671/325/2010 al
Judecătoriei Timișoara și care formează obiectul Dosarului Curții
Constituționale nr. 2.346D/2010.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca

inadmisibilă, întrucât aceasta vizează probleme de interpretare
și aplicare a legii.
C U R T E A,

având în vedere actele și lucrările dosarului, constată
următoarele:
Prin Încheierea din 12 mai 2010, pronunțată în Dosarul
nr. 2.671/325/2010, Judecătoria Timișoara a sesizat Curtea
Constituțională cu excepția de neconstituționalitate a
dispozițiilor art. 5802 din Codul de procedură civilă, excepție
ridicată de Dorin Moise într-o cauză având ca obiect autorizarea
executării obligației de a face.
În motivarea excepției de neconstituționalitate autorul
acesteia susține, în esență, că prevederile criticate sunt contrare
art. 21 alin. (3) și art. 44 din Constituție, în cazul în care instanța
de judecată ar autoriza ducerea la îndeplinire a unei obligații de
a face de o terță persoană cu privire la un bun imobil, în cazul
inexistenței unui titlu executoriu opozabil tuturor proprietarilor
(coproprietarilor) bunului imobil. De asemenea, arată că dreptul
de proprietate este garantat de Constituția României și de
Convenția pentru apărarea drepturilor omului și a libertăților
fundamentale, limitările acestui drept putând fi statuate prin lege,
iar în cazul nerespectării acestor limitări, proprietarul putând fi

MONITORUL OFICIAL AL ROMÂNIEI, PARTEA I, Nr. 806/15.XI.2011
constrâns printr-o hotărâre judecătorească, pronunțată în
temeiul legii.
Judecătoria Timișoara opinează în sensul că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 5802 din Codul de procedură civilă, cu
următoarea redactare: ăDacă debitorul refuză să îndeplinească
o obligație de a face cuprinsă într-un titlu executoriu, în termen
de 10 zile de la primirea somației, creditorul poate fi autorizat
de instanța de executare, prin încheiere irevocabilă, dată cu

7

citarea părților, să o îndeplinească el însuși sau prin alte
persoane, pe cheltuiala debitorului.”
În opinia autorului criticii de neconstituționalitate, aceste
dispoziții de lege contravin prevederilor constituționale ale
art. 21 alin. (3) referitor la dreptul părților la un proces echitabil
și la soluționarea cauzelor într-un termen rezonabil și art. 44
referitor la dreptul de proprietate privată.
Examinând excepția de neconstituționalitate, Curtea reține
că dispozițiile de lege criticate prevăd posibilitatea autorizării
creditorului de către instanța de executare de a îndeplini — pe
cheltuiala debitorului — o obligație de a face, în cazul în care
debitorul refuză îndeplinirea acestei obligații cuprinse într-un titlu
executoriu. Indiferent care este obiectul obligației de a face,
debitorul este ținut să îndeplinească obligația și să se
conformeze dispozițiilor cuprinse în titlul executoriu. Însă autorul
excepției de neconstituționalitate este nemulțumit de faptul că
titlul executoriu obținut de creditorul obligației de a face este
opozabil, în cauza sa, numai unui singur coproprietar al bunului
imobil, nu și celorlalți.
Curtea constată că ipoteza relevată de autorul excepției
vizează o situație particulară și eventuală la care s-ar
circumscrie aplicarea textului criticat, însă, într-o asemenea
ipoteză, competența de a se pronunța aparține instanței de
judecată și nu Curții Constituționale. În aceste condiții, având în
vedere dispozițiile art. 2 alin. (2) din Legea nr. 47/1992 privind
organizarea și funcționarea Curții Constituționale, excepția de
neconstituționalitate urmează a fi respinsă ca inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 5802 din Codul de procedură civilă, excepție
ridicată de Dorin Moise în Dosarul nr. 2.671/325/2010 al Judecătoriei Timișoara.
Definitivă și general obligatorie.
Pronunțată în ședința publică din data de 15 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 1.164
din 15 septembrie 2011

referitoare la excepția de neconstituționalitate a dispozițiilor art. 31 și 34
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 31 și 34 din Codul de procedură civilă, excepție
ridicată de Alexandrina Răducu în Dosarul nr. 2.345/280/2009
al Judecătoriei Pitești — Secția civilă și care formează obiectul
Dosarului Curții Constituționale nr. 3.586D/2010.

8

MONITORUL OFICIAL AL ROMÂNIEI, PARTEA I, Nr. 806/15.XI.2011

La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, cu referire la jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 2 iunie 2010, pronunțată în Dosarul
nr. 2.345/280/2009, Judecătoria Pitești — Secția civilă a
sesizat Curtea Constituțională cu excepția de
neconstituționalitate a dispozițiilor art. 31 și 34 din Codul
de procedură civilă, excepție ridicată de Alexandrina Răducu
cu ocazia soluționării unei cauze civile având ca obiect partaj
judiciar.
În motivarea excepției de neconstituționalitate autoarea
acesteia susține, în esență, că prevederile criticate creează un
dezechilibru între justițiabilul care cere recuzarea unui judecător
și judecătorul recuzat, deoarece la judecarea cererii de recuzare
poate participa, pentru a-și susține cauza, doar judecătorul
respectiv, iar nu și partea care a depus cererea. Astfel, este
încălcat dreptul la apărare prevăzut de dispozițiile constituționale
și convenționale.
Judecătoria Pitești — Secția civilă opinează în sensul că
excepția de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 31 și 34 din Codul de procedură civilă, care au
următorul cuprins:
— Art. 31: ăInstanța decide asupra recuzării, în camera de
consiliu, fără prezența părților și ascultând pe judecătorul
recuzat.
Nu se admite interogatoriul sau jurământul ca mijloc de
dovadă a motivelor de recuzare.
În cursul judecării cererii de recuzare nu se va face niciun
act de procedură.”;
— Art. 34: ăÎncheierea prin care s-a încuviințat sau respins
abținerea, ca și aceea prin care s-a încuviințat recuzarea, nu
este supusă la nicio cale de atac.
Încheierea prin care s-a respins recuzarea se poate ataca
numai odată cu fondul.

Când instanța superioară de fond constată că recuzarea a
fost pe nedrept respinsă, reface toate actele și dovezile
administrate la prima instanță.”
În susținerea neconstituționalității acestor dispoziții legale,
autoarea excepției invocă încălcarea prevederilor constituționale
ale art. 16 referitor la egalitatea în drepturi, art. 21 privind
accesul liber la justiție, art. 24 referitor la garantarea dreptului la
apărare și art. 124 alin. (2) referitor la înfăptuirea justiției. De
asemenea, sunt invocate prevederile art. 6 privind dreptul la un
proces echitabil și art. 14 privind interzicerea discriminării din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea reține
că prevederile criticate au mai fost supuse controlului de
constituționalitate în raport cu critici similare.
Astfel, în jurisprudența sa, spre exemplu Decizia nr. 369 din
22 martie 2011, publicată în Monitorul Oficial al României,
Partea I, nr. 317 din 9 mai 2011, sau Decizia nr. 754 din
31 octombrie 2006, publicată în Monitorul Oficial al României,
Partea I, nr. 975 din 6 decembrie 2006, Curtea a reținut că
dispozițiile criticate nu încalcă principiul constituțional al
accesului liber la justiție și al dreptului la apărare. Aceasta,
deoarece judecarea cererii de recuzare nu vizează fondul
cauzei și nu presupune în mod necesar dezbateri contradictorii,
instanța pronunțând în ședință publică o încheiere asupra
recuzării, prin această reglementare legiuitorul având în vedere
instituirea unei proceduri simple și operative de soluționare a
acestei cereri. Încheierea prin care s-a respins recuzarea se
poate ataca odată cu fondul, instanța de control judiciar urmând
a reface toate actele și dovezile administrate la prima instanță,
atunci când constată că cererea de recuzare a fost pe nedrept
respinsă. Totodată, Curtea a reținut că cererea de recuzare nu
constituie o acțiune de sine stătătoare, având ca obiect
realizarea sau recunoașterea unui drept subiectiv al autorului
cererii, ci o procedură integrată procesului în curs de judecată,
al cărei scop este tocmai asigurarea desfășurării normale a
judecății, iar nu împiedicarea accesului la justiție. Tocmai în
considerarea acestui principiu constituțional, consacrat de
prevederile art. 21 din Legea fundamentală, legiuitorul a
prevăzut posibilitatea atacării numai odată cu fondul a încheierii
prin care s-a respins cererea de recuzare, spre deosebire de
încheierile prin care se încuviințează sau se respinge abținerea,
precum și de aceea prin care se încuviințează recuzarea, care
nu sunt supuse niciunei căi de atac.
În ceea ce privește invocarea înfrângerii prevederilor art. 16
din Constituție, Curtea a constatat că prin dispozițiile legale
deduse controlului de constituționalitate legiuitorul nu a instituit
un tratament discriminatoriu, ci un regim legal diferit, impus de
existența unor situații procesuale diferite, în condițiile în care,
potrivit art. 126 alin. (2) din Constituție, stabilirea procedurii de
judecată intră în competența exclusivă a sa.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în aceste decizii își
păstrează valabilitatea și în cauza de față.

MONITORUL OFICIAL AL ROMÂNIEI, PARTEA I, Nr. 806/15.XI.2011

9

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 31 și 34 din Codul de procedură civilă,
excepție ridicată de Alexandrina Răducu în Dosarul nr. 2.345/280/2009 al Judecătoriei Pitești — Secția civilă.
Definitivă și general obligatorie.
Pronunțată în ședința publică din data de 15 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 1.168
din 15 septembrie 2011

referitoare la excepția de neconstituționalitate a dispozițiilor art. 215 alin. 1, 3 și 5 din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.

Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 4.589D/2010 la Dosarul
nr. 4.285D/2010, care este primul înregistrat.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate, invocând în acest sens jurisprudența în
materie a Curții Constituționale.
C U R T E A,

Pe rol se află soluționarea excepției de neconstituționalitate
a dispozițiilor art. 215 alin. 1, 3 și 5 din Codul penal, excepție
ridicată de Naziana Slotea și Ion Slotea în Dosarul
nr. 2.971/54/2009 al Curții de Apel Craiova – Secția penală și
pentru cauze cu minori și care formează obiectul Dosarului Curții
Constituționale nr. 4.285D/2010.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă asupra cauzei și arată că partea
Agenția Națională de Administrare Fiscală a transmis concluzii
scrise prin care solicită respingerea ca neîntemeiată a excepției
de neconstituționalitate a dispozițiilor art. 215 alin. 1, 3 și 5 din
Codul penal.
Președintele dispune a se face apelul și în Dosarul
nr. 4.589D/2010,
având
ca
obiect
excepția
de
neconstituționalitate a dispozițiilor art. 215 alin. 1 și 3 din Codul
penal, excepție ridicată de Ion-Florin Tănase în Dosarul
nr. 173/184/2010 al Judecătoriei Balș.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 4.285D/2010 și
nr. 4.589D/2010, pune în discuție, din oficiu, problema conexării
cauzelor.

având în vedere actele și lucrările dosarelor, reține următoarele:
Prin Încheierea din 11 octombrie 2010, pronunțată în Dosarul
nr. 2.971/54/2009, Curtea de Apel Craiova — Secția penală și
pentru cauze cu minori a sesizat Curtea Constituțională cu
excepția de neconstituționalitate a dispozițiilor art. 215
alin. 1, 3 și 5 din Codul penal.
Excepția a fost ridicată de Naziana Slotea și Ion Slotea cu
ocazia soluționării unei cauze penale având ca obiect săvârșirea
infracțiunilor prevăzute și pedepsite de art. 215 alin. 1, 3 și 5 din
Codul penal.
Prin Încheierea din 15 octombrie 2010, pronunțată în Dosarul
nr. 173/184/2010, Judecătoria Balș a sesizat Curtea
Constituțională cu excepția de neconstituționalitate a
dispozițiilor art. 215 alin. 1 și 3 din Codul penal.
Excepția a fost ridicată de Ion-Florin Tănase cu ocazia
soluționării unei cauze penale având ca obiect săvârșirea
infracțiunilor prevăzute și pedepsite de art. 215 alin. 1 și 3 din
Codul penal.
În motivarea excepției de neconstituționalitate autorii
acesteia susțin că art. 215 alin. 1, 3 și 5 din Codul penal încalcă
egalitatea în fața legii și a autorităților publice, dreptul la un
proces echitabil, dreptul la apărare, dreptul de proprietate
privată, libertatea economică și independența judecătorilor,
precum și principiul legalității incriminării. Astfel, consideră că,

10

MONITORUL OFICIAL AL ROMÂNIEI, PARTEA I, Nr. 806/15.XI.2011

prin caracterul vag, de excesivă generalitate al reglementării,
prin folosirea necorespunzătoare a unor termeni sau expresii cu
semnificații deosebit de cuprinzătoare în ordinea etică și juridică
(adevăr, minciună, folos material injust, pagubă, inducere în
eroare), dispozițiile art. 215 alin. 1 și 3 din Codul penal aduc
atingere liberei inițiative, întrucât creează posibilitatea ca orice
neînțelegere dintre partenerii comerciali să fie interpretată drept
faptă penală. Prin urmare, prevederile de lege criticate nu
îndeplinesc cerințele de accesibilitate și previzibilitate ce trebuie
să caracterizeze orice normă de incriminare. În ceea ce privește
dispozițiile art. 215 alin. 5 din Codul penal, autorii excepției
Naziana Slotea și Ion Slotea susțin că introducerea, prin normă
de trimitere, a unui element fix, constând în cuantumul unei
pagube materiale mai mari de 200.000 lei, pentru a determina o
agravantă a infracțiunii, creează o situație de discriminare,
având în vedere că un atare prejudiciu poate influența diferit
patrimoniul persoanelor fizice sau juridice în cauză. În plus,
instituirea unui astfel de criteriu fix nu permite judecătorului ca în
activitatea sa de interpretare a legii să realizeze un echilibru
între spiritul și litera legii, cu consecința directă a nesocotirii
independenței sale în actul de înfăptuire a justiției. Autorul
excepției Ion-Florin Tănase mai arată că legiuitorul nu ține cont
de realitățile economice din societatea românească și din plan
internațional și nu face diferență în funcție de subiectul activ al
infracțiunii, persoană fizică sau persoană juridică, respectiv
societate comercială, instituind o sancțiune penală în condițiile
în care neîndeplinirea unei obligații contractuale poate decurge
și din conjunctura economico-financiară a societății comerciale
în cauză, coroborată cu căderea economiei naționale.
Curtea de Apel Craiova — Secția penală și pentru cauze
cu minori apreciază că excepția de neconstituționalitate este
neîntemeiată, deoarece prevederile art. 215 alin. 1, 3 și 5 din
Codul penal nu aduc nicio atingere dispozițiilor din Constituție
invocate de autorii excepției. Face trimitere, în acest sens, la
deciziile Curții Constituționale nr. 403/2006 și nr. 709/2006.
Judecătoria Balș consideră că este neîntemeiată excepția
de neconstituționalitate, întrucât art. 215 alin. 1 și 3 din Codul
penal nu aduc nicio atingere dispozițiilor din Constituție invocate
de autorul excepției.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 215 alin. 1, 3 și 5 din Codul penal, având
următorul cuprins:
ăInducerea în eroare a unei persoane, prin prezentarea ca
adevărată a unei fapte mincinoase sau ca mincinoasă a unei
fapte adevărate, în scopul de a obține pentru sine sau pentru
altul un folos material injust și dacă s-a pricinuit o pagubă, se
pedepsește cu închisoare de la 6 luni la 12 ani.
[...] Inducerea sau menținerea în eroare a unei persoane cu
prilejul încheierii sau executării unui contract, săvârșită în așa

fel încât, fără această eroare, cel înșelat nu ar fi încheiat sau
executat contractul în condițiile stipulate, se sancționează cu
pedeapsa prevăzută în alineatele precedente, după distincțiile
acolo arătate.
[...] Înșelăciunea care a avut consecințe deosebit de grave se
pedepsește cu închisoare de la 10 la 20 de ani și interzicerea
unor drepturi.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 16 alin. (1) referitoare la egalitatea în fața legii și a
autorităților publice, ale art. 21 alin. (3) privind dreptul la un
proces echitabil, ale art. 24 alin. (1) referitoare la dreptul la
apărare, ale art. 44 alin. (1) referitoare la dreptul de proprietate
privată, ale art. 45 privind libertatea economică și ale art. 124
alin. (3) referitoare la independența judecătorilor, precum și ale
art. 11 alin. (1) și (2) cu privire la raportul dintre dreptul
internațional și dreptul intern și ale art. 20 referitoare la
preeminența tratatelor internaționale privind drepturile omului
asupra legilor interne, raportate la prevederile art. 6 paragraful 1
referitoare la dreptul la un proces echitabil și ale art. 7 privind
principiul legalității incriminării din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că prevederile art. 215 alin. 1 și 3 din Codul penal au
mai fost supuse controlului de constituționalitate prin raportare
la dispozițiile art. 45 din Constituție și ale art. 7 din Convenția
pentru apărarea drepturilor omului și a libertăților fundamentale,
invocate și în prezenta cauză, și față de critici similare. Astfel,
prin Decizia nr. 403 din 16 mai 2006, publicată în Monitorul
Oficial al României, Partea I, nr. 526 din 19 iunie 2006, Curtea
a respins ca neîntemeiată excepția de neconstituționalitate a
dispozițiilor de lege criticate, reținând că înșelăciunea, în oricare
dintre variantele sale, este o infracțiune contra patrimoniului,
constând în înșelarea încrederii participanților la raporturile
juridice patrimoniale, fapt absolut intolerabil în cadrul acestora.
În toate sistemele de drept înșelăciunea ori escrocheria este o
faptă incriminată și sever sancționată. Așa fiind, dispozițiile de
lege criticate, care reglementează această infracțiune, nu numai
că nu aduc atingere libertății economice, ci, dimpotrivă, asigură
exercitarea liberei inițiative în condițiile legii, scopul acestora
fiind acela de a-i proteja pe cei ce își exercită cu bună-credință
drepturile și libertățile economice, comerciale, inclusiv pe cele
contractuale.
Cu același prilej, Curtea a statuat că, întrucât textul art. 215
din Codul penal oferă suficiente repere și elemente pentru ca
persoana căreia i se adresează să înțeleagă care sunt faptele
incriminate de legiuitor, nu poate fi reținută nici critica formulată
în raport cu dispozițiile art. 7 din Convenția pentru apărarea
drepturilor omului și a libertăților fundamentale, referitoare la
legalitatea incriminării. Prezența în cuprinsul normelor penale
criticate a unor noțiuni precum ăeroare”, ăfapte mincinoase” etc.,
cu privire la care autorul excepției susține că sunt prea ăvagi” și
ăde excesivă generalitate”, nu determină o lipsă de previzibilitate
a normei juridice, elementul material al laturii obiective a
infracțiunii de înșelăciune, în toate variantele acesteia, fiind clar
circumstanțiat de legiuitor. De altfel, Curtea Europeană a
Drepturilor Omului a statuat, în mai multe cauze, printre care
Hertel împotriva Elveției, 1998, și Reckveny contra Ungariei,
1999, că previzibilitatea legii nu trebuie neapărat să fie însoțită
de certitudini absolute. S-a arătat că certitudinea, chiar dacă
este de dorit, este însoțită câteodată de o rigiditate excesivă, or,
dreptul trebuie să știe să se adapteze schimbărilor de situație.
De asemenea, în cauza Sunday Times împotriva Regatului Unit
al Marii Britanii și Irlandei de Nord, 1979, Curtea de la
Strasbourg a reținut că există multe legi care se servesc, prin
forța lucrurilor, de formule mai mult sau mai puțin vagi ale căror
interpretare și aplicare depind de practică.

MONITORUL OFICIAL AL ROMÂNIEI, PARTEA I, Nr. 806/15.XI.2011
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin decizia mai sus menționată, precum și considerentele
care au fundamentat-o își păstrează valabilitatea și în prezenta
cauză.
Prin urmare, prevederile art. 215 alin. 1 și 3 din Codul penal
nu numai că nu aduc nicio atingere dispozițiilor art. 44 alin. (1)
din Constituție, ci au fost instituite tocmai în scopul ocrotirii
patrimoniului persoanelor fizice și juridice.
În fine, este neîntemeiată și susținerea autorilor excepției
referitoare la încălcarea dispozițiilor art. 21 alin. (3) din
Constituție și ale art. 6 paragraful 1 din Convenția pentru
apărarea drepturilor omului și a libertăților fundamentale,
deoarece aplicarea cerinței procesului echitabil se impune
numai în legătură cu procedura de desfășurare a procesului, iar
nu și în ceea ce privește cadrul juridic sancționator al faptelor,
adică în domeniul dreptului substanțial. Nici din cuprinsul art. 21
alin. (3) din Constituție și nici din cel al art. 6 din Convenția
pentru apărarea drepturilor omului și a libertăților fundamentale,
respectiv din jurisprudența Curții Europene a Drepturilor Omului,
nu se poate desprinde concluzia că aplicarea cerinței procesului
echitabil ar trebui să excedeze necesității asigurării garanțiilor

11

procesuale, spre a se intra în materii din câmpul dreptului
substanțial.
În ceea ce privește critica adusă dispozițiilor art. 215 alin. 5
din Codul penal, în raport cu dispozițiile constituționale care
consacră egalitatea în drepturi, Curtea, prin Decizia nr. 709 din
19 octombrie 2006, publicată în Monitorul Oficial al României,
Partea I, nr. 905 din 7 noiembrie 2006, a respins ca
neîntemeiată excepția de neconstituționalitate, statuând că
incriminarea mai severă a infracțiunii de înșelăciune care a avut
consecințe deosebit de grave, prin asemenea consecințe
înțelegându-se, potrivit art. 146 din Codul penal, ăo pagubă
materială mai mare de 200.000 lei sau o perturbare deosebit de
gravă a activității, cauzată unei autorități publice sau oricăreia
dintre unitățile la care se referă art. 145, ori altei persoane
juridice sau fizice”, dă expresie politicii penale a statului și nu
aduce atingere, sub niciun aspect, egalității în drepturi.
În același sens este și Decizia nr. 745 din 1 iunie 2010,
publicată în Monitorul Oficial al României, Partea I, nr. 495 din
19 iulie 2010.
Deoarece nu au apărut elemente noi, care să impună
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 215 alin. 1, 3 și 5 din Codul penal, excepție
ridicată de Naziana Slotea și Ion Slotea în Dosarul nr. 2.971/54/2009 al Curții de Apel Craiova — Secția penală și pentru cauze cu
minori și de Ion-Florin Tănase în Dosarul nr. 173/184/2010 al Judecătoriei Balș.
Definitivă și general obligatorie.
Pronunțată în ședința publică din data de 15 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 1.174
din 15 septembrie 2011

referitoare la excepția de neconstituționalitate a dispozițiilor art. 2781 alin. 7 și 10
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 2781 alin. 7 și 10 din Codul de procedură
penală, excepție ridicată de Camelia Niculescu în Dosarul
nr. 22.107/3/2010 (număr în format vechi 1.938/2010) al Curții
de Apel București — Secția a II-a penală și pentru cauze cu
minori și de familie, care formează obiectul Dosarului Curții
Constituționale nr. 4.483D/2010.

12

MONITORUL OFICIAL AL ROMÂNIEI, PARTEA I, Nr. 806/15.XI.2011

La apelul nominal lipsește autorul excepției, față de care
procedura de citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate ca inadmisibilă referitor la prevederile
art. 2781 alin. 10 din Codul de procedură penală, întrucât autorul
excepției este nemulțumit, în realitate, de modul de aplicare a
textului de lege criticat, respectiv ca neîntemeiată în ceea ce
privește dispozițiile art. 2781 alin. 7 din același cod, invocând, în
acest sens, jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Decizia nr. 3.779 din 26 octombrie 2010, pronunțată în
Dosarul nr. 8.494/1/2010, admițând recursul împotriva Încheierii
din 6 octombrie 2010 a Curții de Apel București — Secția a II-a
penală și pentru cauze cu minori și de familie, Înalta Curte de
Casație și Justiție — Secția penală a sesizat Curtea
Constituțională cu excepția de neconstituționalitate a
dispozițiilor art. 2781 alin. 7 și 10 din Codul de procedură
penală.
Excepția a fost ridicată de Camelia Niculescu în Dosarul
nr. 22.107/3/2010 (număr în format vechi 1.938/2010) al Curții
de Apel București — Secția a II-a penală și pentru cauze cu
minori și de familie, cu ocazia soluționării recursului împotriva
unei sentințe penale pronunțate într-o cauză având ca obiect o
plângere formulată în temeiul art. 2781 din Codul de procedură
penală.
În motivarea excepției de neconstituționalitate autorul
acesteia susține că prevederile art. 2781 alin. 7 din Codul de
procedură penală încalcă dispozițiile și principiile constituționale
privind statul român, universalitatea drepturilor, libertăților și
îndatoririlor fundamentale, egalitatea în drepturi, accesul liber la
justiție, dreptul la un proces echitabil, dreptul la apărare,
libertatea de exprimare, dreptul la informație, dreptul persoanei
vătămate de o autoritate publică, condițiile și limitele restrângerii
exercițiului unor drepturi sau al unor libertăți, reglementarea prin
lege organică a organizării și funcționării instanțelor
judecătorești, înfăptuirea justiției, instanțele judecătorești și
paragraful 1 din Convenția pentru apărarea drepturilor omului și
a libertăților fundamentale, ale art. 14 paragraful 1 din Pactul
internațional cu privire la drepturile civile și politice și ale art. 10
din Declarația Universală a Drepturilor Omului, prevederi care
consacră dreptul la un proces echitabil, întrucât judecătorul
verifică rezoluția sau ordonanța atacată doar pe baza lucrărilor
și a materialului din dosarul cauzei și a înscrisurilor noi
prezentate, petentul neputând solicita alte probe necesare unei
juste soluționări a cauzei.
Referitor la prevederile art. 2781 alin. 10 din Codul de
procedură penală, autorul excepției consideră că acest text de
lege încalcă aceleași dispoziții și principii din Constituție și din
actele normative internaționale arătate mai sus, în măsura în
care judecătorul apreciază că petentul nu are interes în
formularea plângerii și a recursului.
Înalta Curte de Casație și Justiție — Secția penală nu și-a
exprimat
opinia
asupra
temeiniciei
excepției
de
neconstituționalitate.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 7 și 10 din Codul de procedură penală.
Prevederile alin. 7 au cuprinsul dat prin Legea nr. 356/2006
pentru modificarea și completarea Codului de procedură penală,
precum și pentru modificarea altor legi, publicată în Monitorul
Oficial al României, Partea I, nr. 677 din 7 august 2006, și
anume: ăJudecătorul, soluționând plângerea, verifică rezoluția
sau ordonanța atacată, pe baza lucrărilor și a materialului din
dosarul cauzei și a oricăror înscrisuri noi prezentate.”
Art. 2781 alin. 10 din Codul de procedură penală a fost
modificat, ulterior sesizării Curții, prin Legea nr. 202/2010 privind
unele măsuri pentru accelerarea soluționării proceselor,
publicată în Monitorul Oficial al României, Partea I, nr. 714 din
26 octombrie 2010.
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 1 alin. (3), (4) și (5) referitoare la statul român, ale art. 15
alin. (1) referitoare la universalitatea drepturilor, libertăților și
îndatoririlor fundamentale, ale art. 16 alin. (1) și (2) privind
egalitatea în drepturi, ale art. 21 alin. (1), (2) și (3) referitoare la
accesul liber la justiție și dreptul la un proces echitabil, ale art. 24
privind dreptul la apărare, ale art. 30 alin. (2) referitoare la
libertatea de exprimare, ale art. 31 alin. (1) privind dreptul la
informație, ale art. 52 alin. (3) referitoare la dreptul persoanei
vătămate de o autoritate publică, ale art. 53 privind restrângerea
exercițiului unor drepturi sau al unor libertăți, ale art. 73 alin. (1)
și alin. (3) lit. l) referitoare la reglementarea prin lege organică a
organizării și funcționării instanțelor judecătorești, ale art. 124
privind înfăptuirea justiției, ale art. 126 alin. (2) și (5) teza întâi
referitoare la instanțele judecătorești și ale art. 148 alin. (2) și
(4) privind integrarea în Uniunea Europeană, precum și ale
art. 11 alin. (1) și (2) referitoare la raportul dintre dreptul
internațional și dreptul intern, raportate la prevederile art. 6
paragraful 1 din Convenția pentru apărarea drepturilor omului și
a libertăților fundamentale, ale art. 14 paragraful 1 din Pactul
internațional cu privire la drepturile civile și politice și ale art. 10
din Declarația Universală a Drepturilor Omului, prevederi care
consacră dreptul la un proces echitabil.
Examinând excepția de neconstituționalitate, Curtea
constată următoarele:
I. În ceea ce privește dispozițiile alin. 10 al art. 2781 din Codul
de procedură penală, autorul excepției nu formulează veritabile
critici de neconstituționalitate. Eventualele greșeli de aplicare a
legii, la care face referire în motivarea excepției și care
constituie, în realitate, cauza nemulțumirii autorului excepției, nu
pot constitui însă motive de neconstituționalitate a dispozițiilor
de lege criticate și, prin urmare, nu pot fi cenzurate de instanța
de contencios constituțional, fiind de competența instanței de
judecată învestite cu soluționarea litigiului, respectiv a celor
ierarhic superioare în cadrul căilor de atac prevăzute de lege.
Prin urmare, excepția de neconstituționalitate a dispozițiilor
art. 2781 alin. 10 din Codul de procedură penală va fi respinsă
ca inadmisibilă.
II. Referitor la dispozițiile art. 2781 alin. 7 din Codul de
procedură penală, acestea au mai fost supuse controlului
instanței de contencios constituțional prin raportare la aceleași
prevederi din Constituție și din actele normative internaționale,
invocate și în prezenta cauză, și față de critici similare. Astfel,

MONITORUL OFICIAL AL ROMÂNIEI, PARTEA I, Nr. 806/15.XI.2011
prin Decizia nr. 770 din 1 iulie 2008, publicată în Monitorul Oficial
al României, Partea I, nr. 562 din 25 iulie 2008, Curtea a respins
ca neîntemeiată excepția de neconstituționalitate a dispozițiilor
art. 2781 alin. 7 din Codul de procedură penală, reținând că
limitarea mijloacelor de probă care pot fi administrate la
judecarea plângerii împotriva rezoluțiilor sau ordonanțelor
procurorului de netrimitere în judecată este justificată, având în
vedere natura juridică a acestei plângeri, care nu vizează
judecarea propriu-zisă a cauzei penale, ci constituie un mijloc
procedural prin care se realizează un examen al rezoluției sau
al ordonanței procurorului, atacate sub aspectul legalității
acesteia. Ca urmare, este firesc ca, în vederea soluționării
plângerii, instanța să verifice, pe baza lucrărilor și a materialului
existente în dosarul cauzei, care au fost avute în vedere de
procuror la emiterea ordonanței sau a rezoluției de netrimitere în
judecată atacate, dacă această soluție a fost sau nu dispusă cu
respectarea dispozițiilor legale. Cu aceeași ocazie, Curtea a

13

statuat că dispozițiile art. 2781 alin. 7 din Codul de procedură
penală nu încalcă dreptul la un proces echitabil, astfel cum este
acesta consfințit de prevederile constituționale și de
reglementările internaționale, petentul având deplina libertate
de a demonstra în fața instanței de judecată nelegalitatea actului
atacat, în raport cu lucrările și materialul din dosarul cauzei,
precum și posibilitatea prezentării unor probe suplimentare față
de cele deja administrate, respectiv ăînscrisuri noi”.
În același sens este și Decizia nr. 242 din 17 februarie 2011,
publicată în Monitorul Oficial al României, Partea I, nr. 261 din
13 aprilie 2011.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge ca inadmisibilă excepția de neconstituționalitate a dispozițiilor art. 2781 alin. 10 din Codul de procedură penală,
excepție ridicată de Camelia Niculescu în Dosarul nr. 22.107/3/2010 (număr în format vechi 1.938/2010) al Curții de Apel București —
Secția a II-a penală și pentru cauze cu minori și de familie.
II. Respinge ca neîntemeiată excepția de neconstituționalitate a dispozițiilor art. 2781 alin. 7 din Codul de procedură penală,
excepție ridicată de același autor în același dosar.
Definitivă și general obligatorie.
Pronunțată în ședința publică din data de 15 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 1.178
din 15 septembrie 2011

referitoare la excepția de neconstituționalitate a dispozițiilor art. 2781 alin. 2
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 2781 alin. 2 din Codul de procedură penală,
excepție ridicată de Gheorghe Pop în Dosarul

nr. 7.991/271/2009 al Tribunalului Bihor — Secția penală, care
formează
obiectul
Dosarului
Curții
Constituționale
nr. 4.709D/2010.
La apelul nominal lipsesc părțile, față de care procedura de
citare este legal îndeplinită.
Președintele dispune a se face apelul și în Dosarul
nr. 4.774D/2010,
având
ca
obiect
excepția
de
neconstituționalitate a dispozițiilor art. 2781 alin. 2 din Codul de
procedură penală, excepție ridicată de Grațiana-Cristina Süveg
în Dosarul nr. 7.364/271/2009 al Tribunalului Bihor — Secția
penală.
La apelul nominal lipsește autorul excepției, față de care
procedura de citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 4.709D/2010 și nr. 4.774D/2010 au obiect
identic, pune în discuție, din oficiu, problema conexării cauzelor.

14

MONITORUL OFICIAL AL ROMÂNIEI, PARTEA I, Nr. 806/15.XI.2011

Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 4.774D/2010 la Dosarul
nr. 4.709D/2010, care este primul înregistrat.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de admitere a excepției de
neconstituționalitate, întrucât dispozițiile art. 2781 alin. 2 din
Codul de procedură penală nu prezintă cerințele de claritate și
coerență necesare și astfel contravin liberului acces la justiție
consacrat de art. 21 din Constituție și dreptului la un tribunal ca
și componentă a dreptului la un proces echitabil prevăzut de
art. 6 paragraful 1 din Convenția pentru apărarea drepturilor
omului și a libertăților fundamentale.
C U R T E A,

având în vedere actele și lucrările dosarelor, reține următoarele:
Prin încheierile din 8 octombrie și 10 decembrie 2010,
pronunțate în dosarele nr. 7.991/271/2009 și nr. 7.364/271/2009,
Tribunalul Bihor — Secția penală a sesizat Curtea
Constituțională cu excepția de neconstituționalitate a
dispozițiilor art. 2781 alin. 2 din Codul de procedură penală.
Excepția a fost ridicată de Gheorghe Pop și Grațiana-Cristina
Süveg cu ocazia soluționării recursurilor formulate împotriva
unor sentințe penale prin care au fost respinse ca tardive
plângerile împotriva unor acte ale procurorului de netrimitere în
judecată.
În motivarea excepției de neconstituționalitate autorii
acesteia susțin că prevederile art. 2781 alin. 2 din Codul de
procedură penală încalcă egalitatea în drepturi, accesul liber la
justiție, dreptul la un proces echitabil, dreptul la un recurs efectiv,
dreptul la două grade de jurisdicție în materie penală, dreptul la
despăgubiri în caz de eroare judiciară și dreptul de a nu fi
judecat sau pedepsit de două ori. În acest sens, arată că, în
cazul în care procurorul ierarhic superior nu soluționează
plângerea în termen de 20 de zile, persoana vătămată este
ținută, sub sancțiunea decăderii, să se adreseze instanței în
termen de 20 de zile de la expirarea termenului inițial de
soluționare a plângerii de către procurorul ierarhic superior.
Astfel, persoana vătămată este sancționată pentru culpa
procurorului ierarhic superior, în condițiile în care textul de lege
criticat nu prevede nicio sancțiune pentru acesta din urmă.
Tribunalul Bihor — Secția penală apreciază că excepția
de neconstituționalitate este întemeiată, deoarece art. 2781
alin. 2 din Codul de procedură penală încalcă dispozițiile
constituționale ale art. 16 referitoare la egalitatea în drepturi și
ale art. 21 privind accesul liber la justiție și dreptul la un proces
echitabil, precum și ale art. 20 referitoare la preeminența
tratatelor internaționale privind drepturile omului asupra legilor
interne, raportate la prevederile art. 6 privind dreptul la un proces
echitabil din Convenția pentru apărarea drepturilor omului și a
libertăților fundamentale. În acest sens, arată că dreptul de
acces liber la justiție nu este unul absolut și poate fi supus unor
termene sau formalități, cu condiția să nu fie afectat în substanța
sa și doar în măsura în care termenele sau formalitățile nu sunt
incerte sau neprevizibile, respectiv doar în măsura în care
justițiabilul le poate cunoaște. Consideră că prevederile de lege
criticate instituie un tratament discriminatoriu și inechitabil nu
între două categorii de justițiabili, ci pentru aceeași categorie,
având în vedere că în unele cazuri organele judiciare rezolvă
cererile în termen, iar în alte cazuri, nu.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 2 din Codul de procedură penală,
modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, având următorul cuprins: ăÎn
cazul în care prim-procurorul parchetului sau, după caz,
procurorul general al parchetului de pe lângă curtea de apel,
procurorul șef de secție al Parchetului de pe lângă Înalta Curte
de Casație și Justiție ori procurorul ierarhic superior nu a
soluționat plângerea în termenul prevăzut în art. 277, termenul
prevăzut în alin. 1 curge de la data expirării termenului inițial de
20 de zile.”
În susținerea neconstituționalității acestor prevederi de lege,
autorii excepției invocă încălcarea dispozițiilor constituționale ale
art. 16 alin. (1) și (2) referitoare la egalitatea în drepturi, ale
art. 21 privind accesul liber la justiție și ale art. 129 referitoare la
folosirea căilor de atac, precum și a prevederilor art. 6 privind
dreptul la un proces echitabil și ale art. 13 referitoare la dreptul
la un recurs efectiv din Convenția pentru apărarea drepturilor
omului și a libertăților fundamentale, respectiv a dispozițiilor
art. 2 privind dreptul la două grade de jurisdicție în materie
penală, ale art. 3 referitoare la dreptul la despăgubiri în caz de
eroare judiciară și ale art. 4 privind dreptul de a nu fi judecat sau
pedepsit de două ori din Protocolul nr. 7 la Convenție.
Examinând excepția de neconstituționalitate, Curtea
constată că dispozițiile art. 2781 alin. 2 din Codul de procedură
penală au mai fost supuse controlului instanței de contencios
constituțional, prin raportare la aceleași prevederi din Legea
fundamentală și din Convenția pentru apărarea drepturilor
omului și a libertăților fundamentale, invocate și în prezenta
cauză, și față de critici similare. Astfel, prin Decizia nr. 901 din
16 septembrie 2008, publicată în Monitorul Oficial al României,
Partea I, nr. 731 din 29 octombrie 2008, Curtea a respins ca
neîntemeiată excepția de neconstituționalitate a art. 2781 alin. 1
și 2 din Codul de procedură penală, reținând că prevederile de
lege criticate conțin norme de procedură judiciară, pe care
legiuitorul este liber să le adopte potrivit competenței sale
stabilite prin art. 126 alin. (2) din Constituție. Dispozițiile art. 2781
alin. 1 și 2 din Codul de procedură penală, care reglementează
tocmai posibilitatea formulării plângerii la instanța de judecată
împotriva actelor de netrimitere în judecată date de procuror,
asigură exercitarea dreptului de acces la justiție în concordanță
cu dispozițiile art. 21 din Legea fundamentală, respectiv cu cele
ale art. 6 din Convenția pentru apărarea drepturilor omului și a
libertăților fundamentale.
Totodată, Curtea a statuat că nu poate fi primită nici
susținerea că prin stabilirea termenelor în care se soluționează
plângerile împotriva rezoluțiilor și ordonanțelor de netrimitere în
judecată se încalcă dreptul la un proces echitabil, dat fiind că
autoritățile judiciare la care se referă textul atacat sunt obligate,
în limitele acestor termene, să respecte toate normele și
principiile procesuale care asigură dreptul la un proces echitabil.
Astfel, Curtea a reținut, pe de o parte, că dispozițiile de lege
criticate reprezintă o concretizare a normelor constituționale ce
consacră liberul acces la justiție și dreptul la un proces echitabil,
fiind instituite tocmai în vederea respectării exigenței termenului
rezonabil, impusă de art. 21 alin. (3) din Constituție, iar, pe de

MONITORUL OFICIAL AL ROMÂNIEI, PARTEA I, Nr. 806/15.XI.2011
altă parte, că acestea se aplică fără privilegii ori discriminări
tuturor persoanelor aflate în ipoteza normei legale criticate, în
concordanță cu prevederile constituționale ale art. 16.
De asemenea, Curtea a reținut că eventualele abuzuri ale
organelor de urmărire penală sau întârzierile în soluționarea
plângerilor adresate acestora, la care fac referire autorii
excepției și care constituie, în realitate, cauza nemulțumirii
acestora, nu pot constitui motive de neconstituționalitate a
prevederilor de lege criticate și, prin urmare, nu pot fi cenzurate
de instanța de contencios constituțional.

15

În același sens este și Decizia nr. 599 din 5 mai 2011,
publicată în Monitorul Oficial al României, Partea I, nr. 507 din
18 iulie 2011.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.
Art. 13 din Convenția pentru apărarea drepturilor omului și a
libertăților fundamentale și art. 2, 3 și 4 din Protocolul nr. 7 la
Convenție nu au incidență în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2781 alin. 2 din Codul de procedură penală,
excepție ridicată de Gheorghe Pop în Dosarul nr. 7.991/271/2009 și de Grațiana-Cristina Süveg în Dosarul nr. 7.364/271/2009,
dosare ale Tribunalului Bihor — Secția penală.
Definitivă și general obligatorie.
Pronunțată în ședința publică din data de 15 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 1.181
din 15 septembrie 2011

referitoare la excepția de neconstituționalitate a dispozițiilor art. 2781 alin. 10
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 2781 alin. 10 din Codul de procedură penală,
excepție ridicată de Rodica Cernea în Dosarul
nr. 1.379/111/2010 al Tribunalului Bihor — Secția penală și care
formează
obiectul
Dosarului
Curții
Constituționale
nr. 4.741D/2010.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere ca neîntemeiată a
excepției de neconstituționalitate, invocând în acest sens
jurisprudența în materie a Curții Constituționale.

C U R T E A,

având în vedere actele și lucrările dosarului, reține următoarele:
Prin Decizia penală nr. 615/R din 12 noiembrie 2010,
pronunțată în Dosarul nr. 1.379/111/2010, Tribunalul Bihor —
Secția penală a sesizat Curtea Constituțională cu excepția
de neconstituționalitate a dispozițiilor art. 2781 alin. 10 din
Codul de procedură penală.
Excepția a fost ridicată de Rodica Cernea cu ocazia
soluționării recursului împotriva unei încheieri prin care
judecătorul a admis, în temeiul art. 2781 alin. 8 lit. c) din Codul
de procedură penală, plângerea împotriva unor acte ale
procurorului de netrimitere în judecată.
În motivarea excepției de neconstituționalitate autorul
acesteia susține că prevederile art. 2781 alin. 10 din Codul de
procedură penală încalcă egalitatea în drepturi, accesul liber la
justiție, dreptul la un proces echitabil și dreptul la un recurs
efectiv, întrucât încheierea pronunțată în temeiul art. 2781 alin. 8
lit. c) din Codul de procedură penală nu este supusă căii de atac
a recursului.
Tribunalul Bihor — Secția penală apreciază că excepția
de neconstituționalitate este neîntemeiată, deoarece prevederile
de lege criticate nu aduc nicio atingere dispozițiilor din
Constituție invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

16

MONITORUL OFICIAL AL ROMÂNIEI, PARTEA I, Nr. 806/15.XI.2011

exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 10 din Codul de procedură penală,
modificate, ulterior sesizării Curții, prin Legea nr. 202/2010
privind unele măsuri pentru accelerarea soluționării proceselor,
publicată în Monitorul Oficial al României, Partea I, nr. 714 din
26 octombrie 2010, cu păstrarea însă a soluției legislative
atacate. Textul de lege criticat are următorul cuprins: ăHotărârea
judecătorului pronunțată potrivit alin. 8 este definitivă.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 referitoare la egalitatea în drepturi și ale art. 21 privind
accesul liber la justiție și dreptul la un proces echitabil, precum
și ale art. 20 referitoare la preeminența tratatelor internaționale
privind drepturile omului asupra legilor interne, raportate la
prevederile art. 6 referitoare la dreptul la un proces echitabil și

ale art. 13 privind dreptul la un recurs efectiv din Convenția
pentru apărarea drepturilor omului și a libertăților fundamentale.
Examinând excepția de neconstituționalitate, Curtea
constată că prevederile art. 2781 alin. 10 din Codul de procedură
penală au mai fost supuse controlului instanței de contencios
constituțional, prin raportare la aceleași dispoziții din Constituție,
invocate și în prezenta cauză, și cu motivări similare. Astfel, prin
Decizia nr. 13 din 10 ianuarie 2006, publicată în Monitorul Oficial
al României, Partea I, nr. 134 din 13 februarie 2006, prin care a
respins ca neîntemeiată excepția de neconstituționalitate a
dispozițiilor art. 2781 alin. 9 și 10 din Codul de procedură penală,
Curtea a statuat că, în situația admiterii plângerii cu reținerea
cauzei spre judecare, dispozițiile privind judecarea în primă
instanță și căile de atac se aplică în mod corespunzător și, prin
urmare, nu este restrâns în niciun fel dreptul părții de a se
adresa instanței, de a formula apărări și de a se prevala de toate
garanțiile ce caracterizează un proces echitabil. Mai mult, după
pronunțarea unei hotărâri de către instanța de fond, se pot
exercita căile de atac prevăzute de lege, partea având
posibilitatea să își exercite neîngrădită dreptul de acces liber la
justiție.
În același sens este și Decizia nr. 753*) din 7 iunie 2011,
aflată în curs de publicare la data întocmirii prezentului raport.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2781 alin. 10 din Codul de procedură penală,
excepție ridicată de Rodica Cernea în Dosarul nr. 1.379/111/2010 al Tribunalului Bihor — Secția penală.
Definitivă și general obligatorie.
Pronunțată în ședința publică din data de 15 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

*) Decizia nr. 753 din 7 iunie 2011 a fost publicată în Monitorul Oficial al României, Partea I, nr. 662 din 16 septembrie 2011.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 806/15.XI.2011 conține 16 pagini.

Prețul: 3,20 lei

&JUYDGY|527676]
ISSN 1453—4495

