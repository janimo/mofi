Anul 179 (XXIII) — Nr. 536

PARTEA I

LEGI, DECRETE, HOTĂRÂRI ȘI ALTE ACTE

Vineri, 29 iulie 2011

SUMAR

Pagina

Nr.

DECIZII ALE CURȚII CONSTITUȚIONALE
Decizia nr. 629 din 12 mai 2011 referitoare la excepția de
neconstituționalitate a prevederilor art. 23 alin. 1 lit. f)
din Legea notarilor publici și a activității notariale
nr. 36/1995 ................................................................
Decizia nr. 630 din 12 mai 2011 referitoare la excepția de
neconstituționalitate a prevederilor art. 26 alin. (2)
pct. 2 din Legea nr. 122/2006 privind azilul în
România ....................................................................
Decizia nr. 631 din 12 mai 2011 referitoare la excepția de
neconstituționalitate a prevederilor art. 99 din Legea
nr. 122/2006 privind azilul în România ......................
Decizia nr. 633 din 12 mai 2011 referitoare la excepția de
neconstituționalitate a prevederilor art. 88 alin. (2) lit. a)
din Legea nr. 122/2006 privind azilul în România ......

Pagina
HOTĂRÂRI ALE GUVERNULUI ROMÂNIEI

736.

— Hotărâre privind aprobarea bugetului de venituri și
cheltuieli pe anul 2011 al Societății Comerciale
ICTCM — S.A. București, aflată în portofoliul Autorității

2–3

pentru Valorificarea Activelor Statului ........................

9–13

ACTE ALE COMISIEI NAȚIONALE
3–5

A VALORILOR MOBILIARE
48.

5–7

— Ordin pentru aprobarea Instrucțiunii nr. 5/2011 de
modificare și completare a Instrucțiunii nr. 5/2006 cu
privire la sistemul de raportare contabilă semestrială
a entităților autorizate, reglementate și supravegheate

7–8

de Comisia Națională a Valorilor Mobiliare ................

14–48

2

MONITORUL OFICIAL AL ROMÂNIEI, PARTEA I, Nr. 536/29.VII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 629
din 12 mai 2011

referitoare la excepția de neconstituționalitate a prevederilor art. 23 alin. 1 lit. f)
din Legea notarilor publici și a activității notariale nr. 36/1995
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate a
prevederilor art. 23 alin. 1 lit. f) din Legea notarilor publici și a
activității notariale nr. 36/1995, excepție ridicată de Doina Gheorghe
în Dosarul nr. 507/36/2010 al Curții de Apel Constanța — Secția
comercială, maritimă și fluvială, contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, reprezentantul Ministerului
Public pune concluzii de respingere ca neîntemeiată a excepției
de neconstituționalitate. În acest sens arătă că prevederile de
lege criticate, care reglementează cazurile de încetare a calității
de notar public, nu îngrădesc dispozițiile art. 41 din Constituție,
deoarece persoana care a ales această profesie trebuie să se
supună tuturor rigorilor legii. În ceea ce privește critica
referitoare la neclaritatea textului de lege criticat, arată că acesta
cuprinde dispoziții de maximă generalitate, neputându-se
preciza în textul de lege toate cazurile particulare și, prin urmare,
revine instanțelor judecătorești sarcina de a aprecia în ce
măsură situațiile respective ar atrage sancțiunea încetării calității
de notar public.
C U R T E A,

având în vedere actele și lucrările dosarului, constată
următoarele:
Prin Încheierea din 7 iulie 2010, pronunțată în Dosarul
nr. 507/36/2010, Curtea de Apel Constanța — Secția
comercială, maritimă și fluvială, contencios administrativ și
fiscal a sesizat Curtea Constituțională cu excepția de
neconstituționalitate a prevederilor art. 23 alin. 1 lit. f) din
Legea notarilor publici și a activității notariale nr. 36/1995.
Excepția de neconstituționalitate a fost ridicată de reclamanta
Doina Gheorghe într-o cauză de contencios administrativ având
ca obiect soluționarea cererii de anulare a ordinului privind
încetarea calității sale de notar public în cadrul Camerei Notarilor
Publici Constanța.
În motivarea excepției de neconstituționalitate autorul
acesteia susține că prevederile de lege criticate sunt
neconstituționale, deoarece, în situația în care principiile de
exercitare a profesiei sunt reglementate prin legi speciale, este
necesar și obligatoriu ca această reglementare ăsă garanteze
că modul de încetare a muncii nu reprezintă o interzicere a
exercitării dreptului la muncă și că nu încalcă principiul
constituțional al exercitării neîngrădite a dreptului la muncă”. Or,
prin dispozițiile de lege criticate se încalcă dreptul de a munci
conform pregătirii profesionale de notar, în condițiile în care nu

se indică în mod explicit care sunt infracțiunile pentru care
condamnarea definitivă îl face pe autor nedemn de a mai
îndeplini calitatea de notar.
Condamnarea definitivă pentru ăsăvârșirea cu intenție a unei
infracțiuni grave sau care aduce atingere prestigiului profesiei”
reprezintă o exprimare generică ce lasă la latitudinea factorului
de decizie să aprecieze când infracțiunea este gravă ori mai
puțin gravă sau când infracțiunea aduce atingere prestigiului
profesiei. Astfel, legiuitorul nu cuantifică gravitatea faptei și nici
nu definește situațiile în care se aduce atingere profesiei, lăsând
o marjă largă de posibilități și de aprecieri, punând totodată
semnul egalității între o condamnare la amenda penală și o
condamnare cu pedeapsă privativă de libertate. Or, deși
gravitatea faptei diferă în cele două situații expuse, poate opera
încetarea calității de notar public în ambele situații, dacă așa
consideră cel îndreptățit să emită decizia, potrivit dispozițiilor de
lege criticate.
Într-o astfel de abordare, fără a fi indicate precis infracțiunile
pentru care notarul condamnat definitiv devine incompatibil cu
această profesie, dispozițiile de lege criticate încalcă art. 41 din
Constituție referitor la dreptul la muncă și art. 53 referitor la
restrângerea exercițiului dreptului de a profesa ca notar, drept
câștigat prin dobândirea legală a acestei calități.
Totodată, consideră că se încalcă și dispozițiile art. 53
alin. (2) din Constituție, întrucât măsura dispusă nu este
proporțională cu situația care a determinat-o. În speță, prin
ordinul emis i se interzice exercitarea profesiei de notar numai
pentru faptul că s-a pronunțat o condamnare definitivă, fără ca
fapta pentru care a intervenit condamnarea să fie în mod expres
prevăzută ca o cauză de încetare a activității.
Curtea de Apel Constanța — Secția comercială, maritimă
și fluvială, contencios administrativ și fiscal consideră că
dispozițiile de lege criticate sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile de lege
criticate nu îngrădesc, sub nicio formă, dreptul la muncă sau
libertatea de alegere a profesiei ori a locului de muncă. Astfel,
cel condamnat nu este împiedicat să se încadreze în altă funcție
decât cea cu care este incompatibilă fapta ce constituie obiectul
condamnării.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

MONITORUL OFICIAL AL ROMÂNIEI, PARTEA I, Nr. 536/29.VII.2011
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 23 alin. 1 lit. f) din Legea notarilor publici și a
activității notariale nr. 36/1995, publicată în Monitorul Oficial al
României, Partea I, nr. 92 din 16 mai 1995, cu modificările și
completările ulterioare, prevederi care au următorul cuprins:
ăCalitatea de notar public încetează: [...] f) în cazul condamnării
definitive pentru săvârșirea cu intenție a unei infracțiuni grave
sau care aduce atingere prestigiului profesiei;”.
Autorul excepției de neconstituționalitate susține că
prevederile de lege criticate contravin dispozițiilor constituționale
ale art. 41 alin. (1) privind dreptul la muncă și ale art. 53 privind
restrângerea exercițiului unor drepturi sau al unor libertăți.
Examinând excepția de neconstituționalitate, Curtea
constată că aceasta este neîntemeiată, pentru următoarele
motive:
Potrivit art. 41 alin. (1) din Legea fundamentală, dreptul la
muncă nu poate fi îngrădit, iar alegerea profesiei, a meseriei sau
a ocupației, precum și a locului de muncă este liberă. Or, Curtea
observă că dispozițiile de lege criticate nu îngrădesc dreptul de
a munci conform pregătirii profesionale de notar sau alegerea
liberă a profesiei de notar public, ci stabilesc un caz de încetare
a acestei calități, și anume atunci când notarul public a fost
condamnat definitiv pentru săvârșirea cu intenție a unei
infracțiuni grave sau care aduce atingere prestigiului profesiei.

3

Curtea constată că legiuitorul are atât competența de a
reglementa condițiile pentru ocuparea unor funcții sau
exercitarea unor profesii, cât și competența de a stabili cazuri de
încetare a acestora. Totodată, cazul reglementat de dispozițiile
de lege criticate nu este decât consecința logică a condamnării
definitive a notarului public pentru săvârșirea cu intenție a unei
infracțiuni grave sau care aduce atingere prestigiului profesiei,
nefiind prin urmare de natură să aducă atingere prevederilor din
Legea fundamentală cuprinse în art. 41 alin. (1) privind munca
și protecția socială a muncii.
Referitor la dispozițiile art. 53 din Constituție, Curtea observă
că nu ne aflăm în ipoteza restrângerii exercițiului vreunui drept
sau al vreunei libertăți prin dispozițiile de lege criticate și, prin
urmare, această normă constituțională nu este aplicabilă în
cauză.
Cu privire la critica referitoare la caracterul general al textului
art. 23 alin. 1 lit. f) din Legea notarilor publici și a activității
notariale nr. 36/1995, Curtea constată că nici aceasta nu poate
fi primită, deoarece reprezintă un aspect care ține de
competența instanțelor judecătorești învestite să aplice norma
de lege la speța dedusă judecății. Faptul că legiuitorul nu
cuantifică gravitatea faptei și nici nu definește situațiile în care se
aduce atingere profesiei, lăsând o marjă largă de posibilități și
de aprecieri, astfel cum susține autorul excepției, nu poate
conduce la neconstituționalitatea normei de lege criticate atât
timp cât instanța de judecată este competentă să aprecieze
aplicarea legii la cazul dedus judecății.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 23 alin. 1 lit. f) din Legea notarilor publici
și a activității notariale nr. 36/1995, excepție ridicată de Doina Gheorghe în Dosarul nr. 507/36/2010 al Curții de Apel Constanța —
Secția comercială, maritimă și fluvială, contencios administrativ și fiscal.
Definitivă și general obligatorie.
Pronunțată în ședința publică din data de 12 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 630
din 12 mai 2011

referitoare la excepția de neconstituționalitate a prevederilor art. 26 alin. (2) pct. 2
din Legea nr. 122/2006 privind azilul în România
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 26 alin. (2) pct. 2 din Legea nr. 122/2006
privind azilul în România, excepție ridicată de Wu Yuxin, prin
reprezentant
legal
Chen
Ping,
în
Dosarul
nr. 11.779/302/RF/2007 al Tribunalului București — Secția
a IX-a contencios administrativ și fiscal, care formează obiectul
Dosarului nr. 3.670D/2010 al Curții Constituționale.

4

MONITORUL OFICIAL AL ROMÂNIEI, PARTEA I, Nr. 536/29.VII.2011

La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în Dosarul
nr. 3.763D/2010,
având
ca
obiect
excepția
de
neconstituționalitate a acelorași prevederi legale, ridicată de
Han Biao în Dosarul nr. 45.225/3/RF/2009 al Tribunalului
București — Secția a IX-a contencios administrativ și fiscal.
La apelul nominal răspunde autorul excepției, lipsind partea
Oficiul Român pentru Imigrări, față de care procedura de citare
a fost legal îndeplinită.
În ambele dosare se prezintă domnul Ioan Budura, interpret
autorizat de limba chineză.
Magistratul-asistent învederează Curții că în aceste dosare
partea Oficiul Român pentru Imigrări a transmis note scrise în
sensul respingerii excepției de neconstituționalitate.
Curtea, din oficiu, văzând identitatea de obiect al cauzelor
menționate, pune în discuție problema conexării lor.
Autorul prezent și reprezentantul Ministerului Public sunt de
acord cu propunerea de conexare.
Curtea, în temeiul art. 53 alin. (5) din Legea nr. 47/1992,
dispune conexarea Dosarului nr. 3.763D/2010 la Dosarul
nr. 3.670D/2010, care a fost primul înregistrat.
Cauza fiind în stare de judecată, președintele Curții acordă
cuvântul autorului prezent, care solicită admiterea excepției,
precizând că prin întoarcerea sa în China ar putea fi expus la
riscul aplicării unor pedepse ori tratamente inumane ori
degradante sau chiar la pierderea vieții.
Reprezentantul Ministerului Public pune concluzii de
respingere a excepției ca neîntemeiată, invocând jurisprudența
Curții Constituționale în materie. Precizează că determinarea în
concret a condițiilor și eventualelor consecințe negative ale
întoarcerii în țara de origine asupra solicitantului dreptului de azil
reprezintă atributul exclusiv al instanței de judecată care
analizează plângerea introdusă de acesta.
C U R T E A,

având în vedere actele și lucrările dosarelor, reține următoarele:
Prin încheierile din 13 mai 2010 și 24 iunie 2010, pronunțate
în dosarele nr. 11.779/302/RF/2007 și nr. 45.225/3/RF/2009,
Tribunalul București — Secția a IX-a contencios
administrativ și fiscal a sesizat Curtea Constituțională cu
excepția de neconstituționalitate a prevederilor art. 26
alin. (2) pct. 2 din Legea nr. 122/2006 privind azilul în
România, excepție ridicată de Wu Yuxin, prin reprezentant legal
Chen Ping, și, respectiv, de Han Biao în cauze având ca obiect
soluționarea recursurilor introduse împotriva sentințelor prin care
le-au fost respinse plângerile formulate împotriva hotărârilor
Oficiului Român pentru Imigrări de respingere a cererilor
acestora de acordare a statutului de refugiat sau a protecției
subsidiare.
În motivarea excepției de neconstituționalitate se susține,
în esență, că dispozițiile de lege criticate nu circumscriu suficient
de clar și neechivoc situațiile concrete ce pot fi considerate ca
fiind tratamente inumane sau degradante. Astfel, acestea nu
menționează explicit motivul protejării vieții de familie ca motiv
de acordare a protecției subsidiare și nu includ nici teama privind
tratamentul la care ar putea fi supuși practicanții de Falun Gong
la întoarcerea în China. Se mai arată că lipsa de precizie și
claritate a textelor de lege criticate constituie un impediment în
ceea ce privește ăaccesul la o judecată dreaptă și la obținerea
unei hotărâri corecte”.
Tribunalul București — Secția a IX-a contencios
administrativ și fiscal consideră că prevederile art. 26 alin. (2)
pct. 2 nu sunt în contradicție cu dispozițiile constituționale și
convenționale invocate.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Guvernul apreciază, în punctul său de vedere transmis în
Dosarul nr. 3.763D/2010, că excepția de neconstituționalitate
este neîntemeiată, întrucât prevederile art. 26 din Legea
nr. 122/2006 nu contravin dispozițiilor art. 22 din Constituție și
nici celor ale art. 3 din Convenția pentru apărarea drepturilor
omului și a libertăților fundamentale. Totodată, arată că prin
numeroase decizii, dintre care pot fi amintite, cu titlu de
exemplu, Decizia nr. 654 din 11 mai 2010, Decizia nr. 287 din
18 martie 2010, Decizia nr. 1.192 din 24 septembrie 2009,
Decizia nr. 363 din 17 martie 2009 sau Decizia nr. 648 din
5 octombrie 2006, Curtea Constituțională s-a pronunțat prin
prisma acelorași critici de neconstituționalitate ca și cele
formulate în prezenta cauză și prin raportare la aceleași texte
constituționale și convenționale. În Dosarul nr. 3.670D/2010 nu
a transmis punctul său de vedere.
Președinții celor două Camere ale Parlamentului și
Avocatul Poporului nu au comunicat punctele lor de vedere cu
privire la excepția de neconstituționalitate.
C U R T E A,

examinând actele de sesizare, punctul de vedere al Guvernului,
rapoartele întocmite de judecătorul-raportor, susținerile autorului
prezent, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 26 alin. (2) pct. 2 din Legea nr. 122/2006 privind
azilul în România, publicată în Monitorul Oficial al României,
Partea I, nr. 428 din 18 mai 2006, care au următorul conținut:
— Art. 26 (ăProtecția subsidiară”) alin. (2) pct. 2:
ă(2) Prin risc serios, în sensul alin. (1), se înțelege: [...]
2. tortură, tratamente sau pedepse inumane ori degradante;
[...]”.
Autorii excepției invocă dispozițiile art. 21 alin. (3) din
Constituție raportate la cele ale art. 6 paragraful 1 din Convenția
pentru apărarea drepturilor omului și a libertăților fundamentale,
care garantează dreptul la un proces echitabil, precum și
dispozițiile art. 22 alin. (2) din Legea fundamentală și ale art. 3
din aceeași convenție, referitoare la interzicerea torturii, a
pedepselor și a tratamentelor inumane ori degradante.
Examinând excepția de neconstituționalitate, Curtea
constată că argumentele formulate de autorii excepției
reprezintă, în realitate, critici referitoare la modalitatea de
aplicare în practică a prevederilor de lege ce formează obiect al
excepției. Or, astfel cum a precizat în repetate rânduri (de
exemplu, Decizia nr. 217 din 15 februarie 2011, publicată în
Monitorul Oficial al României, Partea I, nr. 225 din 31 martie
2011), lămurirea aspectelor legate de aplicarea și interpretarea
legii în spețe individual determinate, stabilirea circumstanțelor
specifice fiecărei situații în parte, a riscurilor la care ar fi expusă
o persoană în cazul returnării sale în țara de origine sunt atribuții
ce intră în competența exclusivă a instanțelor de judecată
învestite cu soluționarea litigiilor în cadrul cărora au fost ridicate
excepțiile de neconstituționalitate, excedând obiectului
controlului de constituționalitate. Instanța de judecată urmează
să aprecieze dacă, în funcție de împrejurările concrete
caracteristice fiecărei cauze, sunt aplicabile prevederile art. 26
alin. (2) pct. 2 din Legea nr. 122/2006.
Totodată, având în vedere dispozițiile art. 10 alin. (2) din
Legea nr. 47/1992, Curtea reține că simpla invocare a
dispozițiilor constituționale și convenționale care garantează
dreptul la un proces echitabil, în lipsa unei motivări a pretinsei
contradicții dintre acestea și textul de lege supus controlului, nu
reprezintă o veritabilă critică de constituționalitate. De aceea,
excepția astfel formulată și motivată este inadmisibilă.

MONITORUL OFICIAL AL ROMÂNIEI, PARTEA I, Nr. 536/29.VII.2011

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 26 alin. (2) pct. 2 din Legea nr. 122/2006
privind azilul în România, excepție ridicată de Wu Yuxin, prin reprezentant legal Chen Ping, și de Han Biao în dosarele
nr. 11.779/302/RF/2007 și, respectiv, nr. 45.225/3/RF/2009 ale Tribunalului București — Secția a IX-a contencios administrativ și
fiscal.
Definitivă și general obligatorie.
Pronunțată în ședința publică din data de 12 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 631
din 12 mai 2011

referitoare la excepția de neconstituționalitate a prevederilor art. 99
din Legea nr. 122/2006 privind azilul în România
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 99 din Legea nr. 122/2006 privind azilul în
România, excepție ridicată de Ye Dimei în Dosarul
nr. 12.717/302/RF/2008 al Tribunalului București — Secția
a IX-a contencios administrativ și fiscal.
La apelul nominal răspunde autoarea excepției, lipsind
cealaltă parte, față de care procedura de citare a fost legal
îndeplinită. Se prezintă domnul Ioan Budura, interpret autorizat
de limba chineză.
Magistratul-asistent referă asupra faptului că partea Oficiul
Român pentru Imigrări a transmis la dosar note scrise prin care
solicită respingerea excepției de neconstituționalitate.
Cauza fiind în stare de judecată, președintele Curții acordă
cuvântul autoarei excepției, care solicită admiterea acesteia.
Arată că i-a fost refuzată șederea în România, deși soțul și
copilul său se află în mod legal pe teritoriul statului român.
Reprezentantul Ministerului Public pune concluzii de
respingere a excepției de neconstituționalitate. Precizează că
art. 105 din Legea nr. 122/2006 oferă posibilitatea contestării în
fața instanței judecătorești a hotărârii de încetare a formei de
protecție, aceasta urmând să aprecieze în concret dacă se
justifică menținerea formei de protecție, chiar dacă au încetat
motivele pentru care aceasta a fost inițial acordată.

C U R T E A,

având în vedere actele și lucrările dosarului, constată
următoarele:
Prin Încheierea din 17 mai 2010, pronunțată în Dosarul
nr. 12.717/302/RF/2008, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 99 din Legea nr. 122/2006 privind azilul în
România, excepție ridicată de Ye Dimei într-o cauză având ca
obiect soluționarea recursului introdus de Oficiul Român pentru
Imigrări împotriva sentinței prin care a fost menținută forma de
protecție acordată, fiind admisă plângerea petentei împotriva
hotărârii recurentului privind încetarea acesteia.
În motivarea excepției de neconstituționalitate autoarea
acesteia susține că dispozițiile criticate sunt lipsite de precizie și
claritate, neîndeplinind criteriul de calitate prevăzut de Convenția
pentru apărarea drepturilor omului și a libertăților fundamentale,
în înțelesul dat de practica jurisprudențială a Curții Europene a
Drepturilor Omului. În condițiile lipsei de precizie și claritate cu
privire la situații similare celei în care autoarea excepției se află,
aceasta este lipsită de posibilitatea de a avea acces la o
judecată dreaptă a cauzei sale și la obținerea unei hotărâri
corecte, care să îi asigure protecție împotriva riscului de tortură,
pedepse sau tratamente inumane ori degradante, având în
vedere că, în cazul întoarcerii în țara de origine, riscă să fie
supusă unei operații de sterilizare, având deja 3 copii, dintre
care 2 născuți ilegal în România.
Tribunalul București — Secția a IX-a contencios
administrativ și fiscal apreciază că excepția nu este
întemeiată, întrucât dispozițiile art. 99 din Legea nr. 122/2006
sunt suficient de clare pentru a permite autorităților competente,
ce au misiunea de a dispune în acest domeniu, să nu
săvârșească abuzuri în aplicarea acestui articol.

6

MONITORUL OFICIAL AL ROMÂNIEI, PARTEA I, Nr. 536/29.VII.2011

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate este
neîntemeiată. În acest sens arată că textul de lege criticat oferă
suficiente repere și elemente pentru ca persoana căreia i se
adresează să înțeleagă condițiile în care încetează protecția
subsidiară. Precizează că, potrivit jurisprudenței constante a
Curții Constituționale, determinarea circumstanțelor specifice
fiecărei situații în parte, precum și aplicarea sau interpretarea
textului de lege criticat sunt aspecte ce excedează obiectului
controlului de constituționalitate, acestea fiind atribute ale
organelor competente în această materie sau ale instanței de
judecată.
Avocatul Poporului consideră că dispozițiile art. 99 din
Legea nr. 122/2006 sunt constituționale. În argumentarea
punctului de vedere arată că dispozițiile criticate conțin norme
procedurale cu privire la condițiile încetării protecției subsidiare,
iar legiuitorul, în virtutea competenței oferite de art. 126 alin. (2)
din Legea fundamentală, poate institui, în considerarea unor
situații deosebite, reguli speciale de procedură, ca și modalități
de exercitare a drepturilor procedurale, fără ca prin aceasta să
se încalce dreptul de acces liber la justiție.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, punctele de vedere ale Guvernului și
Avocatului Poporului, susținerile părții prezente, notele scrise
depuse la dosar, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 99 din Legea nr. 122/2006 privind azilul în
România, publicată în Monitorul Oficial al României, Partea I,
nr. 428 din 18 mai 2006, care au următorul conținut:
— Art. 99: ăProtecția subsidiară acordată în temeiul art. 26
sau 27 încetează atunci când împrejurările care au condus la
acordarea formei subsidiare de protecție au încetat să existe ori
s-au schimbat într-o asemenea măsură încât această formă de
protecție nu mai este necesară.”
În opinia autorului excepției, textul de lege criticat contravine
dispozițiilor art. 21 alin. (3) din Constituție, care consacră dreptul
la un proces echitabil, raportate la dispozițiile art. 6 din
Convenția pentru apărarea drepturilor omului și a libertăților
fundamentale — ăDreptul la un proces echitabil”.
Examinând excepția de neconstituționalitate, Curtea observă
că textul de lege criticat reglementează încetarea protecției
subsidiare oferite, în temeiul art. 26 sau 27 din Legea
nr. 122/2006, cetățenilor străini sau apatrizilor, respectiv
membrilor de familie ai acestora, care nu îndeplinesc condițiile

pentru recunoașterea statutului de refugiat, dar cu privire la care
există motive temeinice să se creadă că, în cazul returnării în
țara de origine sau în țara în care își aveau reședința obișnuită,
vor fi expuși unui risc serios și care nu pot sau, ca urmare a
acestui risc, nu doresc protecția acelei țări. Autorul acesteia
susține că prevederile art. 99 din Legea nr. 122/2006, prin lipsa
de precizie și claritate a redactării, nesocotesc dreptul la
obținerea unei hotărâri corecte, care să îi asigure protecție
împotriva riscului de tortură, pedepse sau tratamente inumane
ori degradante.
Curtea constată că, prin el însuși, textul nu este de natură
să nesocotească dreptul la un proces echitabil, în condițiile în
care străinul beneficiar al unei forme de protecție are
posibilitatea de a contesta în instanță hotărârea prin care Oficiul
Român pentru Imigrări a dispus încetarea formei de protecție
subsidiară inițial acordate. Judecătorul va aprecia dacă și în ce
măsură condițiile care au justificat acordarea acesteia continuă
să se mențină sau dacă, deși acestea s-au modificat, sunt apte
de a justifica păstrarea formei de protecție. Mai mult, în ipoteza
în care acestea au încetat, instanța va putea constata eventuala
apariție sau existență a altor împrejurări care să impună
menținerea formei de protecție. Prin urmare, din această
perspectivă, Curtea nu poate reține critica referitoare la dreptul
de acces liber la justiție și la un proces echitabil și observă că
autorul acesteia se rezumă la simpla afirmare a pretinsei
contrarietăți dintre textul de lege criticat și dispozițiile
constituționale și convenționale care garantează dreptul la un
proces echitabil.
Totodată, Curtea constată că textul supus controlului de
constituționalitate este lipsit de echivoc, formularea acestuia
fiind suficient de clară încât să permită, într-o măsură rezonabilă,
destinatarului normei să înțeleagă conținutul ideatic al acesteia
și să își regleze conduita în funcție de prescripțiile sale. În
jurisprudența sa constantă Curtea Europeană a Drepturilor
Omului a statuat că legea nu este obligatoriu să fie previzibilă
într-o măsură absolută, întrucât ăcertitudinea, chiar dacă este
de dorit, este însoțită câteodată de o rigiditate excesivă, or
dreptul trebuie să poată să se adapteze schimbărilor de
situație”. În plus, Curtea de la Strasbourg a reținut că ăexistă
multe legi care se servesc, prin forța lucrurilor, de formule mai
mult sau mai puțin vagi ale căror interpretare și aplicare depind
de practică”. În acest sens este, de exemplu, Hotărârea din
22 octombrie 2007, pronunțată în Cauza Lindon, OtchakovskyLaurens și July împotriva Franței (paragraful 41).
De altfel, Curtea constată că textul de lege criticat nu face
altceva decât să transpună la nivelul legislației naționale
dispozițiile art. 16 alin. (1) din Directiva Consiliului Uniunii
Europene 2004/83/CE din 29 aprilie 2004 privind standardele
minime referitoare la condițiile pe care trebuie să le
îndeplinească resortisanții țărilor terțe sau apatrizii pentru a
putea beneficia de statutul de refugiat sau persoanele care, din
alte motive, au nevoie de protecție internațională și referitoare la
conținutul protecției acordate, publicată în Jurnalul Oficial al
Uniunii Europene L 304 din 30 septembrie 2004, potrivit cărora
ăUn resortisant al unei țări terțe sau un apatrid încetează să mai
poată beneficia de protecție subsidiară atunci când
circumstanțele care au justificat acordarea unei astfel de
protecții încetează să existe sau au evoluat astfel încât protecția
nu mai este necesară”.

MONITORUL OFICIAL AL ROMÂNIEI, PARTEA I, Nr. 536/29.VII.2011

7

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 99 din Legea nr. 122/2006 privind azilul
în România, excepție ridicată de Ye Dimei în Dosarul nr. 12.717/302/RF/2008 al Tribunalului București — Secția a IX-a contencios
administrativ și fiscal.
Definitivă și general obligatorie.
Pronunțată în ședința publică din data de 12 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 633
din 12 mai 2011

referitoare la excepția de neconstituționalitate a prevederilor art. 88 alin. (2) lit. a)
din Legea nr. 122/2006 privind azilul în România
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 88 alin. (2) lit. a) din Legea nr. 122/2006
privind azilul în România, excepție ridicată de Guo Jinshun în
Dosarul nr. 1.236/4/2010 al Judecătoriei Sectorului 4 București.
La apelul nominal se constată lipsa părților, față de care
procedura de citare a fost legal îndeplinită. Se prezintă domnul
Ioan Budura, interpret autorizat de limba chineză.
Magistratul-asistent învederează faptul că partea Oficiul
Român pentru Imigrări a depus note scrise prin care solicită
respingerea excepției de neconstituționalitate. Totodată,
precizează că dosarul se află la al doilea termen de judecată,
acordat de Curte la cererea autorului excepției, care, la termenul
din 12 aprilie 2011, a solicitat amânarea judecării cauzei pentru
lipsă de apărare.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
arătând că textele de lege criticate nu contravin dispozițiilor
constituționale invocate de autorul acesteia.

C U R T E A,

având în vedere actele și lucrările dosarului, constată
următoarele:
Prin Încheierea din 18 iunie 2010, pronunțată în Dosarul
nr. 1.236/4/2010, Judecătoria Sectorului 4 București a
sesizat Curtea Constituțională cu excepția de
neconstituționalitate a prevederilor art. 88 alin. (2) lit. a) din
Legea nr. 122/2006 privind azilul în România, excepție
ridicată de Guo Jinshun într-o cauză având ca obiect
soluționarea plângerii împotriva hotărârii Oficiului Român pentru
Imigrări de respingere a cererii de acordare a accesului la o
nouă procedură de azil.
În motivarea excepției de neconstituționalitate autorul
acesteia susține, în esență, că dispozițiile textului de lege criticat
nu îndeplinesc criteriul de calitate prevăzut de Convenția pentru
apărarea drepturilor omului și a libertăților fundamentale, în
înțelesul dat de practica jurisprudențială a Curții Europene a
Drepturilor Omului, întrucât sunt lipsite de precizie și claritate cu
privire la înțelesul noțiunii de ămotive neimputabile”. Arată că prin
dispozițiile de lege criticate s-a conferit puterii administrative
competența de a decide, pe baza unor criterii aleatorii, cu privire
la temeinicia cererii de acordare a accesului la o nouă procedură
de azil. Susține că din cauza acestei lipse de precizie și claritate
este afectată însăși substanța dreptului dedus judecății, ceea
ce aduce o vătămare gravă dreptului petentului la un proces
echitabil.
Judecătoria Sectorului 4 București apreciază că excepția
de neconstituționalitate este neîntemeiată, norma criticată fiind
suficient de clară și precisă, atât în privința noțiunii de ăelemente
noi”, cât și în privința celei de ămotive neimputabile”.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

8

MONITORUL OFICIAL AL ROMÂNIEI, PARTEA I, Nr. 536/29.VII.2011

Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, notele scrise depuse la dosar, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 88 alin. (2) lit. a) din Legea nr. 122/2006 privind
azilul în România, publicată în Monitorul Oficial al României,
Partea I, nr. 428 din 18 mai 2006, care au următorul conținut:
— Art. 88 alin. (2) lit. a): ă(2) Accesul la o nouă procedură de
azil se acordă dacă sunt îndeplinite, alternativ, următoarele
condiții:
a) pe parcursul procedurii de soluționare a cererii anterioare
sau după soluționarea cererii anterioare printr-o hotărâre
irevocabilă ori, după caz, printr-o decizie de închidere a
dosarului, solicitantul invocă elemente noi care nu au putut fi
prezentate din motive neimputabile acestuia, cu condiția ca
aceste elemente să nu fie rezultatul unor acțiuni provocate în
scopul obținerii unei forme de protecție din partea statului
român. Solicitantul este obligat să facă dovada existenței noilor
motive invocate și a imposibilității prezentării lor până la data
depunerii cererii de acordare a accesului la o nouă procedură de
azil.”
În opinia autorului excepției de neconstituționalitate,
prevederile de lege criticate contravin dispozițiilor art. 21 alin. (3)
din Constituție, care consacră dreptul părților la un proces
echitabil, raportate la dispozițiile art. 6 paragraful 1 din
Convenția pentru apărarea drepturilor omului și a libertăților
fundamentale, care consacră dreptul la un proces echitabil.
Examinând excepția de neconstituționalitate, Curtea observă
că textul de lege ce formează obiectul acesteia descrie una
dintre situațiile în care străinului i se poate acorda accesul la o
nouă procedură de azil, anume aceea în care, fie pe parcursul
procedurii de soluționare a cererii de azil anterioare, fie ulterior
soluționării acesteia, solicitantul invocă elemente noi, despre
care susține că nu au putut fi prezentate din motive care nu îi
sunt imputabile.
Curtea constată că prevederile legale criticate oferă
suficiente repere și elemente pentru ca persoana căreia acestea

i se adresează să înțeleagă condițiile pe care trebuie să le
îndeplinească pentru a i se recunoaște dreptul de acces la o
nouă procedură de azil. Referitor la respectarea criteriului
calității legii în cadrul procesului de legiferare, instanța de
contencios constituțional a reținut că însăși Curtea Europeană
a Drepturilor Omului a precizat în jurisprudența sa că
previzibilitatea consecințelor ce decurg dintr-un act normativ
determinat nu poate avea o certitudine absolută, întrucât, oricât
de dorită ar fi aceasta, ea ar da naștere la o rigiditate excesivă
a reglementării (Hotărârea din 20 mai 1999, pronunțată în
Cauza Rekvényi contra Ungariei, paragraful 34).
În cazul de față, sintagma ămotive neimputabile acestuia”, pe
care autorul excepției o critică sub aspectul pretinsei lipse de
precizie și claritate, nu este de natură să aducă atingere
dreptului la un proces echitabil. Instanța de judecată învestită
cu soluționarea plângerii formulate împotriva hotărârii de
respingere a cererii emise de Oficiul Român pentru Imigrări se
va pronunța în cadrul unui proces care satisface toate exigențele
impuse de art. 21 alin. (3) din Legea fundamentală și de art. 6
paragraful 1 din Convenția pentru apărarea drepturilor omului și
a libertăților fundamentale. Judecătorul va aprecia dacă
elementele noi de care petentul se prevalează în vederea
obținerii dreptului de acces la o nouă procedură de azil puteau
sau nu să fie prezentate în cadrul procedurii anterioare, stabilind
astfel dacă neprezentarea a fost făcută din motive imputabile
solicitantului sau din alte motive, în raport cu care acestuia nu i
se poate reproșa niciun comportament culpabil. Așa fiind, Curtea
nu poate reține nici critica referitoare la nesocotirea dreptului la
un proces echitabil din perspectiva faptului că s-a conferit puterii
administrative — reprezentată de Oficiul Român pentru Imigrări —
competența de a decide, pe baza unor criterii aleatorii, cu privire
la temeinicia cererii de acordare a accesului la o nouă procedură
de azil, hotărârea emisă de această autoritate administrativă
fiind supusă cenzurii instanței judecătorești, care va putea
înlătura eventualul refuz nejustificat de acordare a accesului la
o nouă procedură de azil.
Totodată, Curtea observă că autorul excepției arată
elementele de fapt care îi justifică temerea că odată reîntors în
țara de origine va fi supus unei operații de sterilizare. Acestea nu
pot fi însă luate în considerare de Curtea Constituțională cu
prilejul verificării constituționalității dispozițiilor de lege criticate,
ci doar de instanța ordinară, în cadrul controlului judecătoresc al
actului contestat.
De altfel, asupra unei excepții având același obiect și
motivată în mod similar, prin raportare la aceleași dispoziții
constituționale și convenționale, Curtea s-a mai pronunțat prin
Decizia nr. 483*) din 12 aprilie 2011, nepublicată însă până la
data pronunțării prezentei decizii.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 88 alin. (2) lit. a) din Legea nr. 122/2006
privind azilul în România, excepție ridicată de Guo Jinshun în Dosarul nr. 1.236/4/2010 al Judecătoriei Sectorului 4 București.
Definitivă și general obligatorie.
Pronunțată în ședința publică din data de 12 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu
*) Decizia nr. 483 din 12 aprilie 2011 a fost publicată în Monitorul Oficial al României, Partea I, nr. 419 din 15 iunie 2011.

MONITORUL OFICIAL AL ROMÂNIEI, PARTEA I, Nr. 536/29.VII.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli
pe anul 2011 al Societății Comerciale ICTCM — S.A. București,
aflată în portofoliul Autorității
pentru Valorificarea Activelor Statului
În temeiul art. 108 din Constituția României, republicată, al art. 15 alin. (1) din
Ordonanța de urgență a Guvernului nr. 37/2008 privind reglementarea unor măsuri
financiare în domeniul bugetar, aprobată cu modificări prin Legea nr. 275/2008, cu
modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli pe anul 2011 al
Societății Comerciale ICTCM — S.A. București, aflată în portofoliul Autorității
pentru Valorificarea Activelor Statului, prevăzut în anexa*) care face parte
integrantă din prezenta hotărâre.
(2) Defalcarea pe trimestre a indicatorilor prevăzuți în anexă se aprobă de
Autoritatea pentru Valorificarea Activelor Statului în termen de 60 de zile.
Art. 2. — (1) Nivelul cheltuielilor totale aferente veniturilor totale și pe
structură, prevăzute în bugetul de venituri și cheltuieli, reprezintă limite maxime și
nu poate fi depășit decât în cazuri justificate, cu aprobarea Guvernului, la
propunerea Autorității pentru Valorificarea Activelor Statului, cu avizul Ministerului
Muncii, Familiei și Protecției Sociale și al Ministerului Finanțelor Publice.
(2) În cazul în care în execuție se înregistrează nerealizări ale veniturilor
totale aprobate, operatorul economic poate efectua cheltuieli proporțional cu gradul
de realizare a veniturilor totale, cu încadrarea în indicatorii de eficiență aprobați.
(3) Cheltuielile cu salariile brute se fac numai cu respectarea corelației dintre
creșterea câștigului mediu lunar brut și cea a productivității muncii.
Art. 3. — (1) Nerespectarea prevederilor art. 2 constituie contravenție și se
sancționează cu amendă de la 5.000 lei la 10.000 lei.
(2) Contravenția se constată de către organele de control financiar ale
statului, împuternicite conform legii, iar amenda se aplică persoanelor vinovate de
nerespectarea prevederilor prezentei hotărâri.
(3) Contravenției prevăzute la alin. (1) i se aplică dispozițiile Ordonanței
Guvernului nr. 2/2001 privind regimul juridic al contravențiilor, aprobată cu
modificări și completări prin Legea nr. 180/2002, cu modificările și completările
ulterioare.
PRIM-MINISTRU

EMIL BOC
Contrasemnează:
Președintele Autorității pentru Valorificarea Activelor
Statului,
Aurelian Popa
p. Ministrul muncii, familiei și protecției sociale,
Nicolae Ivășchescu,
secretar de stat
Ministrul finanțelor publice,
Gheorghe Ialomițianu
București, 20 iulie 2011.
Nr. 736.
*) Anexa este reprodusă în facsimil.

9

10

MONITORUL OFICIAL AL ROMÂNIEI, PARTEA I, Nr. 536/29.VII.2011
ANEXĂ

AUTORITATEA PENTRU VALORIFICAREA ACTIVELOR STATULUI

Operatorul economic: Societatea Comercială ICTCM — S.A.
Sediul/Adresa: Șos. Olteniței nr. 103, București
Cod unic de înregistrare: RO 385446
B U G E T U L D E V E N I T U R I Ș I C H E LT U I E L I

pe anul 2011
— mii lei —

MONITORUL OFICIAL AL ROMÂNIEI, PARTEA I, Nr. 536/29.VII.2011

11

12

MONITORUL OFICIAL AL ROMÂNIEI, PARTEA I, Nr. 536/29.VII.2011

MONITORUL OFICIAL AL ROMÂNIEI, PARTEA I, Nr. 536/29.VII.2011

13

14

MONITORUL OFICIAL AL ROMÂNIEI, PARTEA I, Nr. 536/29.VII.2011

ACTE ALE COMISIEI NAȚIONALE A
VALORILOR MOBILIARE
COMISIA NAȚIONALĂ A VALORILOR MOBILIARE

ORDIN
pentru aprobarea Instrucțiunii nr. 5/2011 de modificare și completare a Instrucțiunii nr. 5/2006
cu privire la sistemul de raportare contabilă semestrială a entităților autorizate, reglementate
și supravegheate de Comisia Națională a Valorilor Mobiliare
În conformitate cu prevederile art. 1, 2 și art. 7 alin. (3) și (15) din Statutul Comisiei Naționale a Valorilor Mobiliare, aprobat
prin Ordonanța de urgență a Guvernului nr. 25/2002, aprobată cu modificări și completări prin Legea nr. 514/2002, cu modificările
și completările ulterioare,
Comisia Națională a Valorilor Mobiliare a hotărât, în ședința din data de 14 iulie 2011, emiterea următorului ordin:
Art. 1. — Se aprobă Instrucțiunea nr. 5/2011 de modificare și
completare a Instrucțiunii nr. 5/2006 cu privire la sistemul de
raportare contabilă semestrială a entităților autorizate,
reglementate și supravegheate de Comisia Națională a Valorilor
Mobiliare, aprobată prin Ordinul Comisiei Naționale a Valorilor
Mobiliare nr. 70/2006, publicat în Monitorul Oficial al României,

Partea I, nr. 693 din 14 august 2006, cu modificările ulterioare,
prevăzută în anexa care face parte integrantă din prezentul ordin.
Art. 2. — Instrucțiunea menționată la art. 1 se publică
împreună cu ordinul de aprobare a acesteia în Monitorul Oficial
al României, Partea I, în Buletinul Comisiei Naționale a Valorilor
Mobiliare și pe site-ul Comisiei Naționale a Valorilor Mobiliare
(www.cnvmr.ro).

Președintele Comisiei Naționale a Valorilor Mobiliare,
Gabriela Anghelache
București, 14 iulie 2011.
Nr. 48.
ANEXĂ

I N S T R U C Ț I U N E A Nr. 5/2011

de modificare și completare a Instrucțiunii nr. 5/2006 cu privire la sistemul de raportare contabilă semestrială
a entităților autorizate, reglementate și supravegheate de Comisia Națională a Valorilor Mobiliare
Articol unic. — Instrucțiunea nr. 5/2006 cu privire la sistemul
de raportare contabilă semestrială a entităților autorizate,
reglementate și supravegheate de Comisia Națională a Valorilor
Mobiliare, aprobată prin Ordinul Comisiei Naționale a Valorilor
Mobiliare nr. 70/2006, publicat în Monitorul Oficial al României,
Partea I, nr. 693 din 14 august 2006, cu modificările ulterioare,
se modifică și se completează după cum urmează:
1. La articolul 3, alineatul (3) se modifică și va avea
următorul cuprins:
ă(3) Contul de profit și pierdere cuprinde totalitatea veniturilor
realizate, a cheltuielilor efectuate, precum și rezultatele
financiare obținute (profit sau pierdere), preluate din conturile
de venituri și cheltuieli cuprinse în balanța de verificare întocmită
la sfârșitul perioadei de raportare.
Datele care se raportează în formularul «Contul de profit și
pierdere» sunt cumulate de la începutul anului până la sfârșitul
perioadei de raportare.
Entitățile înscriu în formularul «Contul de profit și pierdere»,
la rândul 14 «Salarii», respectiv la rândul 24 «Salarii», după caz,
toate cheltuielile reprezentând drepturi salariale. La același rând
se va cuprinde și contravaloarea tichetelor de masă acordate
salariaților în baza prevederilor Legii nr. 142/1998 privind
acordarea tichetelor de masă, cu modificările ulterioare. Aceste
informații sunt prezentate, de asemenea, la rândul 30 din
formularul «Date informative» (cod 30).”
2. La articolul 4, după alineatul (5) se introduce un nou
alineat, alineatul (6), cu următorul cuprins:
ă(6) Raportările contabile semestriale ale entităților
autorizate, reglementate și supravegheate de C.N.V.M. se

întocmesc de către entitățile care aplică prevederile Ordinului
Comisiei Naționale a Valorilor Mobiliare nr. 13/2011 pentru
aprobarea Regulamentului nr. 4/2011 privind Reglementările
contabile conforme cu Directiva a IV-a CEE aplicabile entităților
autorizate, reglementate și supravegheate de Comisia Națională
a Valorilor Mobiliare.”
3. La articolul 5, alineatul (3) se modifică și va avea
următorul cuprins:
ă(3) Entitățile autorizate, reglementate și supravegheate de
C.N.V.M. completează codul privind activitatea desfășurată,
potrivit Clasificării activităților din economia națională — CAEN,
aplicabilă de la 1 ianuarie 2008, aprobată prin Ordinul
președintelui Institutului Național de Statistică nr. 337/2007
privind actualizarea Clasificării activităților din economia
națională — CAEN.
În cazul în care unitatea desfășoară mai multe activități, se
va trece codul activității preponderente, care definește profilul
unității (respectiv codul clasei CAEN al activității
preponderente).”
4. La articolul 7, alineatul (2) se abrogă.
5. Articolul 10 se modifică și va avea următorul cuprins:
ăArt. 10. — Entitățile autorizate, reglementate și
supravegheate de C.N.V.M. pot depune raportările contabile
semestriale la registratura C.N.V.M. și a unităților teritoriale ale
Ministerului Finanțelor Publice sau la oficiile poștale, prin scrisori
cu valoare declarată, potrivit prevederilor Hotărârii Guvernului
nr. 627/1995 privind îmbunătățirea disciplinei depunerii
bilanțurilor contabile și a altor documente cu caracter financiarcontabil și fiscal, de către agenții economici și alți contribuabili.

MONITORUL OFICIAL AL ROMÂNIEI, PARTEA I, Nr. 536/29.VII.2011
De asemenea, la depunere se vor avea în vedere și prevederile
Hotărârii Guvernului nr. 1.085/2003 pentru aplicarea unor
prevederi ale Legii nr. 161/2003 privind unele măsuri pentru
asigurarea transparenței în exercitarea demnităților publice, a
funcțiilor publice și în mediul de afaceri, prevenirea și
sancționarea corupției, referitoare la implementarea Sistemului
Electronic Național, cu modificările și completările ulterioare.”

15

6. Anexele nr. 2—4 se modifică și se înlocuiesc cu
anexele nr. 1—3*), care fac parte integrantă din prezenta
instrucțiune.
7. În cuprinsul instrucțiunii, expresia ăMinisterul
Economiei și Finanțelor” se înlocuiește cu expresia
ăMinisterul Finanțelor Publice”.

*) Anexele nr. 1–3 sunt reproduse în facsimil.
ANEXA Nr. 1
(Anexa nr. 2 la Instrucțiunea nr. 5/2006)

FORMATUL RAPORTĂRILOR CONTABILE LA 30 IUNIE ... PENTRU ENTITĂȚILE AUTORIZATE, REGLEMENTATE
ȘI SUPRAVEGHEATE DE C.N.V.M., CU EXCEPȚIA ORGANISMELOR DE PLASAMENT COLECTIV

16

MONITORUL OFICIAL AL ROMÂNIEI, PARTEA I, Nr. 536/29.VII.2011

MONITORUL OFICIAL AL ROMÂNIEI, PARTEA I, Nr. 536/29.VII.2011

17

18

MONITORUL OFICIAL AL ROMÂNIEI, PARTEA I, Nr. 536/29.VII.2011

MONITORUL OFICIAL AL ROMÂNIEI, PARTEA I, Nr. 536/29.VII.2011

19

20

MONITORUL OFICIAL AL ROMÂNIEI, PARTEA I, Nr. 536/29.VII.2011

MONITORUL OFICIAL AL ROMÂNIEI, PARTEA I, Nr. 536/29.VII.2011

21

22

MONITORUL OFICIAL AL ROMÂNIEI, PARTEA I, Nr. 536/29.VII.2011

MONITORUL OFICIAL AL ROMÂNIEI, PARTEA I, Nr. 536/29.VII.2011

23

24

MONITORUL OFICIAL AL ROMÂNIEI, PARTEA I, Nr. 536/29.VII.2011

MONITORUL OFICIAL AL ROMÂNIEI, PARTEA I, Nr. 536/29.VII.2011

25

26

MONITORUL OFICIAL AL ROMÂNIEI, PARTEA I, Nr. 536/29.VII.2011

MONITORUL OFICIAL AL ROMÂNIEI, PARTEA I, Nr. 536/29.VII.2011

27

28

MONITORUL OFICIAL AL ROMÂNIEI, PARTEA I, Nr. 536/29.VII.2011

MONITORUL OFICIAL AL ROMÂNIEI, PARTEA I, Nr. 536/29.VII.2011

29

30

MONITORUL OFICIAL AL ROMÂNIEI, PARTEA I, Nr. 536/29.VII.2011

MONITORUL OFICIAL AL ROMÂNIEI, PARTEA I, Nr. 536/29.VII.2011

31

32

MONITORUL OFICIAL AL ROMÂNIEI, PARTEA I, Nr. 536/29.VII.2011

MONITORUL OFICIAL AL ROMÂNIEI, PARTEA I, Nr. 536/29.VII.2011

33

34

MONITORUL OFICIAL AL ROMÂNIEI, PARTEA I, Nr. 536/29.VII.2011

MONITORUL OFICIAL AL ROMÂNIEI, PARTEA I, Nr. 536/29.VII.2011

35

36

MONITORUL OFICIAL AL ROMÂNIEI, PARTEA I, Nr. 536/29.VII.2011

MONITORUL OFICIAL AL ROMÂNIEI, PARTEA I, Nr. 536/29.VII.2011

37

38

MONITORUL OFICIAL AL ROMÂNIEI, PARTEA I, Nr. 536/29.VII.2011

MONITORUL OFICIAL AL ROMÂNIEI, PARTEA I, Nr. 536/29.VII.2011

39

40

MONITORUL OFICIAL AL ROMÂNIEI, PARTEA I, Nr. 536/29.VII.2011
ANEXA Nr. 2
(Anexa nr. 3 la Instrucțiunea nr. 5/2006)

FORMATUL RAPORTĂRILOR CONTABILE LA 30 IUNIE
PENTRU ORGANISMELE DE PLASAMENT COLECTIV
CARE NU SUNT CONSTITUITE PRIN ACT CONSTITUTIV

MONITORUL OFICIAL AL ROMÂNIEI, PARTEA I, Nr. 536/29.VII.2011

41

42

MONITORUL OFICIAL AL ROMÂNIEI, PARTEA I, Nr. 536/29.VII.2011

MONITORUL OFICIAL AL ROMÂNIEI, PARTEA I, Nr. 536/29.VII.2011

43

44

MONITORUL OFICIAL AL ROMÂNIEI, PARTEA I, Nr. 536/29.VII.2011

MONITORUL OFICIAL AL ROMÂNIEI, PARTEA I, Nr. 536/29.VII.2011

45
ANEXA Nr. 3

(Anexa nr. 4 la Instrucțiunea nr. 5/2006)

CORELAȚII DIN CADRUL FORMULARELOR DE RAPORTARE CONTABILĂ LA DATA DE 30 IUNIE

46

MONITORUL OFICIAL AL ROMÂNIEI, PARTEA I, Nr. 536/29.VII.2011

MONITORUL OFICIAL AL ROMÂNIEI, PARTEA I, Nr. 536/29.VII.2011

47

48

Gabriel S. Popa

MONITORUL OFICIAL AL ROMÂNIEI, PARTEA I, Nr. 536/29.VII.2011

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 536/29.VII.2011 conține 48 de pagini.

Prețul: 9,60 lei

&JUYDGY|524972]
ISSN 1453—4495

