PARTEA I

Anul 179 (XXIII) — Nr. 23

Marți, 11 ianuarie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 1.453 din 4 noiembrie 2010 referitoare la excepția
de neconstituționalitate a dispozițiilor art. 6 și art. 13
din Legea nr. 78/2000 pentru prevenirea, descoperirea
și sancționarea faptelor de corupție ..........................

2–3

Decizia nr. 1.455 din 4 noiembrie 2010 referitoare la excepția
de neconstituționalitate a dispozițiilor Legii nr. 78/2000
pentru prevenirea, descoperirea și sancționarea
faptelor de corupție ....................................................

3–5

Decizia nr. 1.457 din 4 noiembrie 2010 referitoare la excepția
de neconstituționalitate a dispozițiilor art. 1, art. 7 alin. (1)
și art. 132 din Legea nr. 78/2000 pentru prevenirea,
descoperirea și sancționarea faptelor de corupție......

5–7

Decizia nr. 1505 din 18 noiembrie 2010 referitoare la excepția
de neconstituționalitate a dispozițiilor art. 1403 alin. 1
teza finală din Codul de procedură penală ................

7–8

HOTĂRÂRI ALE GUVERNULUI ROMÂNIEI
1.371/2010. — Hotărâre pentru modificarea și completarea
anexei nr. 7 la Hotărârea Guvernului nr. 1.357/2001
privind atestarea domeniului public al județului
Suceava, precum și al municipiilor, orașelor și
comunelor din județul Suceava ..................................

9–10

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
275/2010. — Ordin al ministrului administrației și internelor
privind aprobarea Regulamentului de organizare și
funcționare a Direcției Generale Anticorupție ............

11–30

2.844/2010. — Ordin al ministrului economiei, comerțului și
mediului de afaceri pentru modificarea anexei nr. 4 la
Ordinul ministrului economiei, comerțului și mediului
de afaceri nr. 701/2010 privind aprobarea bugetelor de
venituri și cheltuieli pe anul 2010 pentru institutele
naționale de cercetare-dezvoltare aflate sub
autoritatea Ministerului Economiei, Comerțului și
Mediului de Afaceri ....................................................

30–32

2

MONITORUL OFICIAL AL ROMÂNIEI, PARTEA I, Nr. 23/11.I.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.453
din 4 noiembrie 2010

referitoare la excepția de neconstituționalitate a dispozițiilor art. 6 și art. 13 din Legea nr. 78/2000
pentru prevenirea, descoperirea și sancționarea faptelor de corupție
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 6 și art. 13 din Legea nr. 78/2000 pentru
prevenirea, descoperirea și sancționarea faptelor de corupție,
excepție ridicată de Sabin Ilieși în Dosarul nr. 3.316/112/2009 al
Tribunalului Bistrița-Năsăud — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției ca neîntemeiată, sens în
care face trimitere la jurisprudența în materie.
C U R T E A,

având în vedere actele și lucrările dosarului, constată
următoarele:
Prin Încheierea din 4 mai 2010, pronunțată în Dosarul
nr. 3.316/112/2009, Tribunalul Bistrița-Năsăud — Secția
penală a sesizat Curtea Constituțională cu excepția de
neconstituționalitate a prevederilor art. 6 și art. 13 din Legea
nr. 78/2000 pentru prevenirea, descoperirea și sancționarea
faptelor de corupție, excepție ridicată de Sabin Ilieși.
În motivarea excepției de neconstituționalitate autorul
acesteia susține că dispozițiile legale criticate afectează
prevederile fundamentale ale art. 21 alin. (3) referitoare la
dreptul la un proces echitabil, art. 23 alin. (11) și (12) referitoare
la libertatea individuală, art. 73 alin. (3) lit. h) referitoare la
domeniul de reglementare prin lege organică, art. 124 alin. (2)
referitoare la unicitatea, imparțialitatea și egalitatea justiției, art. 11
referitoare la Dreptul internațional și dreptul intern și art. 20
referitoare la Tratatele internaționale privind drepturile omului,
precum și ale art. 6 referitoare la Dreptul la un proces echitabil
și art. 7 cu denumirea marginală Nicio pedeapsă fără lege din
Convenția pentru apărarea drepturilor omului și a libertăților
fundamentale, deoarece este adusă din procedura comună o
infracțiune prevăzută de Codul penal într-o procedură specială,
stabilindu-i în mod nejustificat un regim juridic discriminator, în
sensul că nu conține o pedeapsă proprie, ci face trimitere la

norma generală, cu consecința directă a afectării drepturilor
constituționale menționate.
Tribunalul Bistrița-Năsăud — Secția penală opinează că
excepția de neconstituționalitate este neîntemeiată, sens în care
face trimitere la jurisprudența în materie.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 6 și art. 13 din Legea nr. 78/2000 pentru
prevenirea, descoperirea și sancționarea faptelor de corupție,
publicată în Monitorul Oficial al României, Partea I, nr. 219 din
18 mai 2000, cu modificările și completările ulterioare, care au
următorul conținut:
— Art. 6: ăInfracțiunile de luare de mită — prevăzută la
art. 254 din Codul penal, de dare de mită — prevăzută la art. 255
din Codul penal, de primire de foloase necuvenite — prevăzută
la art. 256 din Codul penal și de trafic de influență — prevăzută
la art. 257 din Codul penal se pedepsesc potrivit acelor texte de
lege.”;
— Art. 13: ăFapta persoanei care îndeplinește o funcție de
conducere într-un partid, într-un sindicat sau patronat ori în
cadrul unei persoane juridice fără scop patrimonial, de a folosi
influența ori autoritatea sa în scopul obținerii pentru sine ori
pentru altul de bani, bunuri sau alte foloase necuvenite, se
pedepsește cu închisoare de la unu la 5 ani.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 21 alin. (3) referitoare la dreptul la un
proces echitabil, art. 23 alin. (11) și (12) referitoare la libertatea
individuală, art. 73 alin. (3) lit. h) referitoare la domeniul de
reglementare prin lege organică, art. 124 alin. (2) referitoare la
unicitatea, imparțialitatea și egalitatea justiției, art. 11 referitoare
la Dreptul internațional și dreptul intern și art. 20 referitoare la
Tratatele internaționale privind drepturile omului, precum și ale

MONITORUL OFICIAL AL ROMÂNIEI, PARTEA I, Nr. 23/11.I.2011
art. 6 referitoare la Dreptul la un proces echitabil și art. 7 cu
denumirea marginală Nicio pedeapsă fără lege din Convenția
pentru apărarea drepturilor omului și a libertăților fundamentale.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 48 din 24 ianuarie 2006, publicată
în Monitorul Oficial al României, Partea I, nr. 162 din 21 februarie
2006, a respins ca neîntemeiată excepția de neconstituționalitate a dispozițiilor art. 6 din Legea nr. 78/2000, statuând de
principiu că ăreglementarea care formează obiectul excepției nu
constituie o incriminare prin analogie, așa cum greșit susțin
autorii acesteia, ci o legiferare a răspunderii penale printr-o
normă juridică explicativă, care nu încalcă prevederile art. 23
alin. (12) din Legea fundamentală și ale art. 7 din Convenția
pentru apărarea drepturilor omului și a libertăților fundamentale.
De altfel, analogia, ca instituție juridică, se plasează în sfera
aplicării legii ca argument de interpretare, și nu în cea a
procesului legislativ. Folosirea acestei noțiuni pentru

3

caracterizarea normei instituite de legiuitor conduce la o
contradicție în termeni, căci analogia implică absența normei și,
în consecință, libertatea recunoscută unei autorități publice — în
mod excepțional și nu în materie penală — de a stabili ea însăși
regula după care urmează să rezolve un caz, luând ca model o
altă soluție pronunțată într-un alt cadru reglementat. Or,
dispoziția legală atacată prevede expres că infracțiunile
nominalizate se pedepsesc potrivit textelor din Codul penal în
care sunt incriminate.
Curtea a mai constatat că nu poate primi susținerea potrivit
căreia dispozițiile art. 6 din Legea nr. 78/2000 ar încălca celelalte
principii constituționale invocate, deoarece din textul legii nu
rezultă vreo restrângere în sensul reclamat de autorul excepției.”
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față, inclusiv cu privire la dispozițiile
art. 13 din Legea nr. 78/2000.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 6 și art. 13 din Legea nr. 78/2000 pentru
prevenirea, descoperirea și sancționarea faptelor de corupție, excepție ridicată de Sabin Ilieși în Dosarul nr. 3.316/112/2009 al
Tribunalului Bistrița-Năsăud — Secția penală.
Definitivă și general obligatorie.
Pronunțată în ședința publică din data de 4 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.455
din 4 noiembrie 2010

referitoare la excepția de neconstituționalitate a dispozițiilor Legii nr. 78/2000 pentru prevenirea,
descoperirea și sancționarea faptelor de corupție
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor Legii nr. 78/2000 pentru prevenirea, descoperirea
și sancționarea faptelor de corupție, excepție ridicată de Marius
Ciobanu în Dosarul nr. 590/36/2010 al Curții de Apel Constanța —
Secția penală și pentru cauze penale cu minori și de familie.
La apelul nominal lipsesc părțile, față de care procedura de
citare a fost legal îndeplinită.

4

MONITORUL OFICIAL AL ROMÂNIEI, PARTEA I, Nr. 23/11.I.2011

Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției ca neîntemeiată, sens în
care face trimitere la jurisprudența în materie.
C U R T E A,

având în vedere actele și lucrările dosarului, constată
următoarele:
Prin Încheierea din 25 iunie 2010, pronunțată în Dosarul
nr. 590/36/2010, Curtea de Apel Constanța – Secția penală și
pentru cauze penale cu minori și de familie a sesizat Curtea
Constituțională cu excepția de neconstituționalitate a
prevederilor Legii nr. 78/2000 pentru prevenirea,
descoperirea și sancționarea faptelor de corupție, excepție
ridicată de Marius Ciobanu.
În motivarea excepției de neconstituționalitate autorul
acesteia susține că dispozițiile Legii nr. 78/2000 în ansamblu și
prin raportare la art. 1 și art. 6 din aceeași lege contravin
prevederilor constituționale ale art. 16 alin. (1) referitoare la
egalitatea cetățenilor în fața legii, ale art. 21 alin. (3) referitoare
la accesul liber la justiție, ale art. 23 alin. (12) referitoare la
legalitatea pedepsei și ale art. 124 alin. (2) referitoare la
unicitatea, imparțialitatea și egalitatea justiției, deoarece
incriminează persoane și nu fapte. Astfel, în condițiile în care,
printr-o
lege
specială,
o
anumită
categorie
de
făptuitori/învinuiți/inculpați este reglementată separat de dreptul
comun, deși se încadrează în instituțiile de drept penal
substanțial definite de acestea, este evident că au fost
nesocotite dispozițiile constituționale invocate.
De asemenea dispozițiile legii nu reglementează în mod
complet, independent și diferit derogatoriu față de legea de drept
comun, instituindu-se o extindere a legii prin analogie, ceea ce
este inadmisibil.
Curtea de Apel Constanța — Secția penală și pentru
cauze penale cu minori și de familie opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Legii nr. 78/2000 pentru prevenirea, descoperirea și
sancționarea faptelor de corupție, publicată în Monitorul Oficial
al României, Partea I, nr. 219 din 18 mai 2000, cu modificările
și completările ulterioare.
Autorul excepției de neconstituționalitate susține că prin
dispozițiile legale criticate sunt încălcate prevederile

constituționale ale art. 16 alin. (1), art. 21 alin. (3), art. 23
alin. (12) și art. 124 alin. (2).
Examinând excepția de neconstituționalitate, Curtea
constată că prin Decizia nr. 1.007 din 7 iulie 2009, publicată în
Monitorul Oficial al României, Partea I, nr. 547 din 6 august
2009, pronunțându-se asupra constituționalității prevederilor
art. 6 din Legea nr. 78/2000, a statuat cu valoare de principiu
că ăreglementarea care formează obiectul excepției nu
constituie o incriminare prin analogie, așa cum greșit susțin
autorii acesteia, ci o legiferare a răspunderii penale printr-o
normă juridică explicativă, care nu încalcă prevederile art. 23
alin. (12) din Legea fundamentală și ale art. 7 din Convenția
pentru apărarea drepturilor omului și a libertăților fundamentale.
De altfel, analogia, ca instituție juridică, se plasează în sfera
aplicării legii ca argument de interpretare, și nu în cea a
procesului legislativ. Folosirea acestei noțiuni pentru
caracterizarea normei instituite de legiuitor conduce la o
contradicție în termeni, căci analogia implică absența normei și,
în consecință, libertatea recunoscută unei autorități publice — în
mod excepțional și nu în materie penală — de a stabili ea însăși
regula după care urmează să rezolve un caz, luând ca model o
altă soluție pronunțată într-un alt cadru reglementat. Or,
dispoziția legală atacată prevede expres că infracțiunile
nominalizate se pedepsesc potrivit textelor din Codul penal în
care sunt incriminate.”
În plus, principiul legalității incriminării și cel al legalității
pedepsei impun prevederea atât a faptei, cât și a pedepsei. Din
această perspectivă, analizând dispozițiile Legii nr. 78/2000, nu
se poate ajunge la constatarea că legea nu ar prevedea fapta
sau pedeapsa. Astfel fiind, dispozițiile criticate conțin suficiente
repere pentru a se putea considera că acestea sunt ăprevizibile”
și suficient de clare în definirea faptei și a scopului ilicit al
acesteia, în consecință, și sub acest aspect excepția urmează a
fi respinsă.
Mutatis mutandis și în prezenta cauză sunt valabile aceleași
rațiuni în ceea ce privește dispozițiile legale contestate.
Totodată, previzibilitatea și predictibilitatea unei norme
presupun că destinatarul acesteia are reprezentarea unei astfel
de calități în virtutea căreia este obligat să își modeleze
conduita. Așa fiind, faptul că prevederile legale criticate se aplică
tuturor persoanelor care exercită atribuții de control, potrivit legii,
are indubitabil un înțeles univoc, legiuitorul nefiind obligat, pentru
a consfinți caracterul constituțional, să procedeze la o
enumerare exhaustivă a acestora.
De asemenea, principiul constituțional al egalității nu are
semnificația uniformității, existând posibilitatea instituirii unor
reglementări juridice diferite pentru situații care sunt diferite, în
cazul în care aceasta se justifică în mod rațional și obiectiv. Or,
Legea nr. 78/2000 constituie o reglementare specială,
derogatorie de la dreptul comun, care instituie măsuri de
prevenire, descoperire și sancționare a faptelor de corupție și
se aplică unei categorii de persoane clar circumstanțiate de
legiuitor încă din primul articol al legii. Statutul juridic diferit al
acestor persoane, din perspectiva scopului urmărit de legiuitor
prin dispozițiile Legii nr. 78/2000, justifică stabilirea unui
tratament juridic diferit. Astfel fiind, și întrucât dispozițiile legii
criticate se aplică, fără privilegii sau discriminări, în toate
situațiile ce implică persoane dintre cele arătate la art. 1 al legii,
nu se poate susține încălcarea principiului egalității în drepturi ori
a principiului referitor la unicitatea, imparțialitatea și egalitatea
justiției.

MONITORUL OFICIAL AL ROMÂNIEI, PARTEA I, Nr. 23/11.I.2011

5

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art.1—-3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor Legii nr. 78/2000 pentru prevenirea, descoperirea
și sancționarea faptelor de corupție, excepție ridicată de Marius Ciobanu în Dosarul nr. 590/36/2010 al Curții de Apel Constanța —
Secția penală și pentru cauze penale cu minori și de familie.
Definitivă și general obligatorie.
Pronunțată în ședința publică din data de 4 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.457
din 4 noiembrie 2010

referitoare la excepția de neconstituționalitate a dispozițiilor art. 1, art. 7 alin. (1) și art. 132
din Legea nr. 78/2000 pentru prevenirea, descoperirea și sancționarea faptelor de corupție
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 1, art. 7 alin. (1) și art. 13 2 din Legea
nr. 78/2000 pentru prevenirea, descoperirea și sancționarea
faptelor de corupție, excepție ridicată de Liviu Iulian Conduleț în
Dosarul nr. 4.387/118/2010 al Tribunalului Constanța — Secția
penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 18 august 2010, pronunțată în Dosarul
nr. 4.387/118/2010, Tribunalul Constanța — Secția penală a
sesizat Curtea Constituțională cu excepția de
neconstituționalitate a prevederilor art. 1, art. 7 alin. (1) și

art. 132 din Legea nr. 78/2000 pentru prevenirea,
descoperirea și sancționarea faptelor de corupție, excepție
ridicată de Liviu Iulian Conduleț.
În motivarea excepției de neconstituționalitate autorul
acesteia susține că dispozițiile art. 1 din Legea nr. 78/2000
contravin prevederilor constituționale ale art. 16 alin. (1)
referitoare la egalitatea cetățenilor în fața legii și ale art. 124 alin. (2)
referitoare la unicitatea, imparțialitatea și egalitatea justiției,
deoarece incriminează persoane și nu fapte. Astfel, în condițiile
în care, printr-o lege specială, o anumită categorie de
făptuitori/învinuiți/inculpați este reglementată separat de dreptul
comun, deși se încadrează în instituțiile de drept penal
substanțial definite de acestea, este evident că au fost
nesocotite dispozițiile constituționale invocate.
În ceea ce privește dispozițiile art. 7 alin. (1) și art. 132 din
Legea nr. 78/2000, autorul susține că acestea contravin
prevederilor constituționale ale art. 21 alin. (3) referitoare la
accesul liber la justiție, ale art. 23 alin. (12) referitoare la
legalitatea pedepsei, precum și ale art. 7 din Convenția pentru
apărarea drepturilor omului și a libertăților fundamentale
referitoare la principiul legalității incriminării, deoarece nu
reglementează în mod complet, independent și diferit
derogatoriu față de legea de drept comun, instituindu-se o
extindere a legii prin analogie, ceea ce este inadmisibil.
Tribunalul Constanța — Secția penală opinează că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

6

MONITORUL OFICIAL AL ROMÂNIEI, PARTEA I, Nr. 23/11.I.2011

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art.1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1, art. 7 alin. (1) și art. 132 din Legea nr. 78/2000
pentru prevenirea, descoperirea și sancționarea faptelor de
corupție, publicată în Monitorul Oficial al României, Partea I,
nr. 219 din 18 mai 2000, cu modificările și completările
ulterioare, care au următorul conținut:
— Art. 1: — ă(1) Prezenta lege instituie măsuri de prevenire,
descoperire și sancționare a faptelor de corupție și se aplică
următoarelor persoane:
a) care exercită o funcție publică, indiferent de modul în care
au fost învestite, în cadrul autorităților publice sau instituțiilor
publice;
b) care îndeplinesc, permanent sau temporar, potrivit legii, o
funcție sau o însărcinare, în măsura în care participă la luarea
deciziilor sau le pot influența, în cadrul serviciilor publice, regiilor
autonome, societăților comerciale, companiilor naționale,
societăților naționale, unităților cooperatiste sau al altor agenți
economici;
c) care exercită atribuții de control, potrivit legii;
d) care acordă asistență specializată unităților prevăzute la
lit. a) și b), în măsura în care participă la luarea deciziilor sau le
pot influența;
e) care, indiferent de calitatea lor, realizează, controlează
sau acordă asistență specializată, în măsura în care participă la
luarea deciziilor sau le pot influența, cu privire la: operațiuni care
antrenează circulația de capital, operațiuni de bancă, de schimb
valutar sau de credit, operațiuni de plasament, în burse, în
asigurări, în plasament mutual ori privitor la conturile bancare și
cele asimilate acestora, tranzacții comerciale interne și
internaționale;
f) care dețin o funcție de conducere într-un partid sau într-o
formațiune politică, într-un sindicat, într-o organizație patronală
ori într-o asociație fără scop lucrativ sau fundație;
g) alte persoane fizice decât cele prevăzute la lit. a)—f), în
condițiile prevăzute de lege.”;
— Art. 7 alin. (1): ă(1) Fapta de luare de mită, prevăzută la
art. 254 din Codul penal, dacă a fost săvârșită de o persoană
care, potrivit legii, are atribuții de constatare sau de sancționare
a contravențiilor ori de constatare, urmărire sau judecare a
infracțiunilor, se sancționează cu pedeapsa prevăzută la art. 254
alin. 2 din Codul penal privind săvârșirea infracțiunii de către un
funcționar cu atribuții de control.”;
— Art. 132: ăInfracțiunea de abuz în serviciu contra
intereselor publice, infracțiunea de abuz în serviciu contra
intereselor persoanelor și infracțiunea de abuz în serviciu prin
îngrădirea unor drepturi, dacă funcționarul public a obținut
pentru sine sau pentru altul un avantaj patrimonial sau
nepatrimonial, se pedepsește cu închisoare de la 3 la 15 ani.”
Autorul excepției de neconstituționalitate susține că prin
dispozițiile legale criticate sunt încălcate prevederile

constituționale ale art. 16 alin. (1), art. 124 alin. (2), art. 21 alin. (3),
art. 23 alin. (12), precum și dispozițiile art. 7 din Convenția
pentru apărarea drepturilor omului și a libertăților fundamentale.
Examinând excepția de neconstituționalitate, Curtea
constată că reglementarea care formează obiectul excepției nu
constituie o incriminare prin analogie, așa cum greșit susține
autorul acesteia, ci o legiferare a răspunderii penale printr-o
normă juridică explicativă, care nu încalcă prevederile art. 23
alin. (12) din Legea fundamentală și ale art. 7 din Convenția
pentru apărarea drepturilor omului și a libertăților fundamentale.
De altfel, analogia, ca instituție juridică, se plasează în sfera
aplicării legii ca argument de interpretare, și nu în cea a
procesului legislativ. Folosirea acestei noțiuni pentru
caracterizarea normei instituite de legiuitor conduce la o
contradicție în termeni, căci analogia implică absența normei și,
în consecință, libertatea recunoscută unei autorități publice — în
mod excepțional și nu în materie penală — de a stabili ea însăși
regula după care urmează să rezolve un caz, luând ca model o
altă soluție pronunțată într-un alt cadru reglementat. Or,
dispoziția legală atacată prevede expres că infracțiunile
nominalizate se pedepsesc cu închisoare de la 3 la 15 ani.
În plus, principiul legalității incriminării și cel al legalității
pedepsei impun prevederea atât a faptei, cât și a pedepsei. Din
această perspectivă, analizând textul art. 13 2 din Legea
nr. 78/2000, nu se poate ajunge la constatarea că legea nu ar
prevedea fapta sau pedeapsa. Dimpotrivă, potrivit textului legii,
infracțiunea de abuz în serviciu contra intereselor publice,
infracțiunea de abuz în serviciu contra intereselor persoanelor și
infracțiunea de abuz în serviciu prin îngrădirea unor drepturi, în
care este implicată o persoană dintre cele prevăzute la art. 1, se
pedepsește cu închisoare de la 3 la 15 ani. Așa fiind, dispozițiile
criticate conțin suficiente repere pentru a se putea considera că
acestea sunt ăprevizibile” și suficient de clare în definirea faptei
și a scopului ilicit al acesteia, în consecință, și sub acest aspect
excepția urmează a fi respinsă.
Totodată, previzibilitatea și predictibilitatea unei norme
presupun că destinatarul acesteia are reprezentarea unei astfel
de calități în virtutea căreia este obligat să își modeleze
conduita. Prin urmare, faptul că prevederile legale criticate se
aplică tuturor persoanelor care exercită atribuții de control,
potrivit legii, are indubitabil un înțeles univoc, legiuitorul nefiind
obligat, pentru a consfinți caracterul constituțional, să procedeze
la o enumerare exhaustivă a acestora.
De asemenea, principiul constituțional al egalității nu are
semnificația uniformității, existând posibilitatea instituirii unor
reglementări juridice diferite pentru situații care sunt diferite, în
cazul în care aceasta se justifică în mod rațional și obiectiv. Or,
Legea nr. 78/2000 constituie o reglementare specială,
derogatorie de la dreptul comun, care instituie măsuri de
prevenire, descoperire și sancționare a faptelor de corupție și
se aplică unei categorii de persoane clar circumstanțiate de
legiuitor încă din primul articol al legii. Statutul juridic diferit al
acestor persoane, din perspectiva scopului urmărit de legiuitor
prin dispozițiile Legii nr. 78/2000, justifică stabilirea unui
tratament juridic diferit, cum este și incriminarea mai severă a
infracțiunilor de abuz în serviciu contra intereselor publice,
infracțiunea de abuz în serviciu contra intereselor persoanelor și
infracțiunea de abuz în serviciu prin îngrădirea unor drepturi.
Astfel fiind, și întrucât textul de lege criticat se aplică, fără
privilegii sau discriminări, în toate situațiile ce implică persoane
dintre cele arătate la art. 1 al legii, nu se poate susține
încălcarea principiului egalității în drepturi ori a principiului
referitor la unicitatea, imparțialitatea și egalitatea justiției.

MONITORUL OFICIAL AL ROMÂNIEI, PARTEA I, Nr. 23/11.I.2011

7

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1, art. 7 alin. (1) și art. 132 din Legea nr. 78/2000
pentru prevenirea, descoperirea și sancționarea faptelor de corupție, excepție ridicată de Liviu Iulian Conduleț în Dosarul
nr. 4.387/118/2010 al Tribunalului Constanța — Secția penală.
Definitivă și general obligatorie.
Pronunțată în ședința publică din data de 4 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 1.505
din 18 noiembrie 2010

referitoare la excepția de neconstituționalitate a dispozițiilor art. 1403 alin. 1 teza finală
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 1403 alin. 1 teza finală din Codul de procedură
penală, excepție ridicată de Bogdan Ilie și Ovidiu Stelian
Păcurar în Dosarul nr. 453/102/2010 al Curții de Apel Târgu
Mureș — Secția penală și pentru cauze cu minori și de familie.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
arătând că dispozițiile legale criticate nu încalcă prevederile
constituționale invocate de autorul excepției.
C U R T E A,

având în vedere actele și lucrările dosarului, reține următoarele:
Prin Încheierea din 24 februarie 2010, pronunțată în Dosarul
nr. 453/102/2010, Curtea de Apel Târgu Mureș—Secția
penală și pentru cauze cu minori și de familie a sesizat
Curtea Constituțională cu excepția de neconstituționalitate
a dispozițiilor art. 1403 alin. 1 teza finală din Codul de
procedură penală, excepție ridicată de Bogdan Ilie și Ovidiu
Stelian Păcurar.
În motivarea excepției de neconstituționalitate se susține,
în esență, că normele criticate sunt neconstituționale, deoarece
interzic exercitarea oricărei căi de atac împotriva încheierii prin
care judecătorul respinge, în timpul urmăririi penale, o cerere de

revocare, înlocuire sau încetare de drept a unei măsuri
preventive, ceea ce poate avea ca efect menținerea unei astfel
de măsuri luate în mod nelegal. Se arată în acest sens că ăeste
inadmisibil ca o prevedere a Codului de procedură penală să
facă distincție între diferitele încheieri, deși Constituția folosește
termenul de încheieri referindu-se la toate, fără nicio distincție”.
În plus, principiul egalității armelor impune tratarea egală a
părților pe toată durata desfășurării procedurilor în fața
instanțelor de judecată, fără ca vreuna dintre ele să fie
avantajată în raport cu cealaltă parte din proces. Or, nu există un
just echilibru dacă procurorul are la îndemână calea de atac a
recursului în cazul admiterii cererii de revocare a măsurii
preventive, iar inculpatului i se interzice acest drept, în cazul
respingerii aceleiași cereri. Rezultă din acest raționament și
faptul că cetățenii nu sunt tratați egal de autorități. Se încalcă și
dispozițiile art. 53 din Constituție, deoarece restrângerea
drepturilor în situația relevată ăeste chiar abuzivă și contravine
principiilor fundamentale care guvernează statul democratic
constituțional”.
Curtea de Apel Târgu Mureș — Secția penală și pentru
cauze cu minori și de familie apreciază că excepția de
neconstituționalitate invocată în cauză este întemeiată. În opinia
instanței, textul de lege criticat aduce o limitare drepturilor
recunoscute de art. 21 alin. (3) și art. 23 alin. (7) din Constituție
și creează un tratament diferențiat, contrar art. 16 din Legea
fundamentală. Se arată în acest sens că o astfel de limitare este
disproporționată și nu are nicio justificare obiectivă. Nu se poate
susține că este luată în interesul unei bune instrucții penale,
întrucât eventualele practici abuzive și prelungiri nejustificate ale
procesului, pe care dorește să le preîntâmpine, pot fi prevenite
prin adoptarea altor măsuri, proporționale cu scopul urmărit, și
care nu aduc atingere exercițiului drepturilor fundamentale, cum
ar fi prevederea și sancționarea abuzului de drept ca abatere
judiciară. Este adevărat că intră în atributul exclusiv al
legiuitorului să instituie procedurile și căile de atac, dar această
împuternicire nu este una absolută și necontrolabilă, actele
normative ale autorității legiuitoare fiind subordonate Legii
fundamentale și tratatelor internaționale la care România este
parte.

8

MONITORUL OFICIAL AL ROMÂNIEI, PARTEA I, Nr. 23/11.I.2011

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1403 alin. 1 teza finală din Codul de procedură
penală, modificate prin Legea nr. 356/2006, publicată în
Monitorul Oficial al României, Partea I, nr. 677 din 7 august
2006, având următorul cuprins: ă[...] Încheierea prin care
judecătorul respinge, în timpul urmăririi penale, revocarea,
înlocuirea sau încetarea de drept a măsurii preventive nu este
supusă niciunei căi de atac.”
În susținerea neconstituționalității acestui text de lege, autorii
excepției invocă încălcarea dispozițiilor constituționale ale
art. 16 referitoare la egalitatea în drepturi, ale art. 21 privind
accesul liber la justiție și dreptul la un proces echitabil, ale
art. 23 alin. (7) privind căile de atac împotriva încheierilor
instanței privind măsura arestării preventive, ale art. 53 privind
restrângerea exercițiului unor drepturi sau al unor libertăți și ale
art. 129 privind folosirea căilor de atac. Se invocă totodată
dispozițiile art. 6 paragraful 1 privind dreptul la un proces
echitabil din Convenția pentru apărarea drepturilor omului și a
libertăților fundamentale, precum și dispozițiile art. 2 din
Protocolul adițional nr. 7 la Convenția pentru apărarea
drepturilor omului și a libertăților fundamentale privind dublul
grad de jurisdicție în materie penală.
Examinând excepția de neconstituționalitate, astfel cum a
fost formulată, se constată că dispozițiile art. 1403 alin. 1 teza
finală din Codul de procedură penală au mai fost supuse
controlului de constituționalitate prin raportare la aceleași texte
din Legea fundamentală și din Convenția pentru apărarea
drepturilor omului și a libertăților fundamentale, invocate și în
prezenta cauză, și față de critici similare. Astfel, prin Decizia
nr. 156 din 27 februarie 2007, publicată în Monitorul Oficial al
României, Partea I, nr. 188 din 19 martie 2007, Curtea a respins

excepția de neconstituționalitate a prevederilor art. 1403 alin. 1
teza finală din Codul de procedură penală, reținând că, potrivit
dispozițiilor art. 126 și ale art. 129 din Constituție, legiuitorul este
unica autoritate competentă să reglementeze căile de atac
împotriva hotărârilor judecătorești în cadrul procedurii de
judecată, precum și modul de exercitare a acestora. În virtutea
acestei competențe, legiuitorul stabilește hotărârile judecătorești
împotriva cărora pot fi exercitate căile de atac și condițiile în care
pot fi folosite aceste căi. În ceea ce privește încheierile, ca
specie de hotărâri judecătorești pronunțate în cursul procesului,
dar prin care nu se soluționează fondul cauzei, acestea nu pot
fi atacate, de regulă, decât odată cu hotărârile judecătorești care
soluționează fondul cauzei, care sunt, potrivit dreptului nostru
procesual penal, sentințele și deciziile. Regula exercitării căilor
de atac împotriva încheierilor numai odată cu hotărârea prin
care s-a soluționat fondul cauzei se impune pentru asigurarea
desfășurării procesului cu celeritate, într-un termen rezonabil,
exigență recunoscută cu valoare de principiu atât în sistemul
nostru constituțional, cât și în Convenția pentru apărarea
drepturilor omului și a libertăților fundamentale, care consacră la
art. 6 paragraful 1 dreptul oricărei persoane la judecarea în mod
echitabil, în mod public și într-un termen rezonabil a cauzei sale.
Sub acest aspect, prin posibilitatea exercitării căilor de atac
împotriva hotărârilor judecătorești, prin care se soluționează
fondul cauzei, este asigurat accesul liber la justiție.
Așadar, faptul că încheierea prin care se respinge, în timpul
urmăririi penale, cererea de revocare a măsurii arestării
preventive nu este supusă niciunei căi de atac se explică, pe de
o parte, prin necesitatea de a evita o prelungire abuzivă a
procesului, iar pe de altă parte, prin aceea că aceasta poate fi
atacată cu recurs odată cu hotărârea prin care s-a soluționat
fondul cauzei.
Pe de altă parte, nu se poate susține nici că textul de lege
criticat ar fi contrar art. 53 din Constituție, nefiind vorba de
limitarea unui drept constituțional. Astfel, nicio prevedere a Legii
fundamentale nu dă o consacrare expresă dreptului la
exercitarea căilor de atac în orice cauză, oricând și de către
oricine; dimpotrivă, art. 129 din Constituție stabilește că părțile
interesate și Ministerul Public pot exercita căile de atac numai în
condițiile stabilite de lege.
În același sens sunt și Decizia nr. 779 din 7 noiembrie 2006,
publicată în Monitorul Oficial al României, Partea I, nr. 25 din
16 ianuarie 2007, și Decizia nr. 486 din 29 mai 2007, publicată
în Monitorul Oficial al României, Partea I, nr. 431 din 28 iunie
2007.
Întrucât nu au intervenit elemente noi, de natură să justifice
schimbarea jurisprudenței Curții, atât soluția, cât și
considerentele deciziilor menționate își păstrează valabilitatea și
în prezenta cauză.

Pentru motivele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1403 alin. 1 teza finală din Codul de procedură
penală, excepție ridicată de Bogdan Ilie și Ovidiu Stelian Păcurar în Dosarul nr. 453/102/2010 al Curții de Apel Târgu Mureș —
Secția penală și pentru cauze cu minori și de familie.
Definitivă și general obligatorie.
Pronunțată în ședința publică din data de 18 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 23/11.I.2011

9

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea și completarea anexei nr. 7 la Hotărârea Guvernului nr. 1.357/2001
privind atestarea domeniului public al județului Suceava, precum și al municipiilor, orașelor
și comunelor din județul Suceava
În temeiul prevederilor art. 108 din Constituția României, republicată, și ale art. 21 alin. (3) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Articol unic. — Anexa nr. 7 ăInventarul bunurilor care aparțin
domeniului public al orașului Gura Humorului” la Hotărârea
Guvernului nr. 1.357/2001 privind atestarea domeniului public
al județului Suceava, precum și al municipiilor, orașelor și
comunelor din județul Suceava, publicată în Monitorul Oficial al
României, Partea I, nr. 642 și 642 bis din 30 august 2002, cu
modificările și completările ulterioare, se modifică și se
completează după cum urmează:
1. La secțiunea I ăBunuri imobile”, următoarele poziții se
modifică după cum urmează:
— la poziția nr. 21, coloana 3 va avea următorul cuprins:
ăStr. Unirii, având o lungime de 200 m, lățime de 6 m, suprafața
de 1.200 m2; trotuare în lungime de 200 m, lățime de 2x1 m,
suprafața de 400 m2”;
— la poziția nr. 24, coloana 3 va avea următorul cuprins:
ăstr. Sfânta Maria, având o lungime de 600 m, lățime de 6 m,
suprafața de 3.600 m2; trotuare în lungime de 600 m, lățime de
2x1,25 m, suprafața de 1.500 m2”;
— la poziția nr. 40, coloana 3 va avea următorul cuprins:
ăStr. Viitorului, având o lungime de 200 m, lățime de 6 m,
suprafața de 1.200 m2; trotuare în lungime de 200 m, lățime de
2x1 m, suprafața de 400 m2”;
— la poziția nr. 65, coloana 3 va avea următorul cuprins:
ăStr. Victoriei, având o lungime de 427 m, lățime de 6 m,
suprafața de 2.562 m2; trotuare în lungime de 427 m, lățime de
2x1,25 m, suprafața de 1.067,5 m2”;
— la poziția nr. 70, coloana 3 va avea următorul cuprins:
ăstr. Vasile Lupu, având o lungime de 358 m, lățime de 6 m,
suprafața de 2.148 m2; trotuare în lungime de 358 m, lățime de
1x1,5 m, suprafața de 537 m2”;
— la poziția nr. 73, coloana 3 va avea următorul cuprins:
ăStr. Zorilor, având o lungime de 400 m, lățime de 3 m, suprafața

de 1.200 m2; trotuare în lungime de 400 m, lățime de 2x1 m,
suprafața de 800 m2”;
— la poziția nr. 78, coloana 3 va avea următorul cuprins:
ăStr. Moldovei, având o lungime de 542 m, lățime de 6 m,
suprafața de 3.252 m2; trotuare în lungime de 542 m, lățime de
2x1 m, suprafața de 1.084 m2”;
— la poziția nr. 87, coloana 3 va avea următorul cuprins:
ăstr. Crai Nou, având o lungime de 150 m, lățime de 6 m,
suprafața de 900 m2; trotuare în lungime de 150 m, lățime de
2x1,5 m, suprafața de 450 m2”;
— la poziția nr. 88, coloana 3 va avea următorul cuprins:
ăStr. Pescarilor, având o lungime de 74 m, lățime de 3 m,
suprafața de 222 m2; trotuare în lungime de 74 m, lățime de
2x1 m, suprafața de 148 m2”;
— la poziția nr. 89, coloana 3 va avea următorul cuprins:
ăStr. Gării, având o lungime de 275 m, lățime de 6 m, suprafața
de 1.650 m2; trotuare în lungime de 275 m, lățime de 2x2,5 m,
suprafața de 1.375 m2”;
— la poziția nr. 98, coloana 3 va avea următorul cuprins:
ăstr. Emil Racoviță, având o lungime de 125 m, lățime de 3 m,
suprafața de 375 m2; trotuare în lungime de 125 m, lățime de
2x1 m, suprafața de 250 m2”;
— la poziția nr. 106, coloana 3 va avea următorul cuprins:
ăstr. Mărășești, având o lungime de 250 m, lățime de 3 m,
suprafața de 750 m2; trotuare în lungime de 250 m, lățime de
2x1 m, suprafața de 500 m2”;
— la poziția nr. 114, coloana 3 va avea următorul cuprins:
ăStr. Crizantemelor, având o lungime de 106 m, lățime de 3 m,
suprafața de 318 m2; trotuare în lungime de 106 m, lățime de
2x1 m, suprafața de 212 m2”.
2. La secțiunea I ăBunuri imobile”, după poziția nr. 229
se introduc șase noi poziții, pozițiile nr. 230—235, conform
anexei care face parte integrantă din prezenta hotărâre.

PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș

București, 28 decembrie 2010.
Nr. 1.371.

10

MONITORUL OFICIAL AL ROMÂNIEI, PARTEA I, Nr. 23/11.I.2011
ANEXĂ

COMPLETĂRI

la inventarul bunurilor care fac parte din domeniul public al orașului Gura Humorului

Elemente de identificare

Anul dobândirii
sau, după caz,
al dării în
folosință

Valoarea de
inventar
— mii lei —

Situația juridică actuală

3

4

5

6

Stradă

cu îmbrăcăminte din balast, având
denumirea de ăstr. Sulina”,
lungime — 400 m, lățime — 7 m,
suprafața — 2.800 m2,
trotuare 2, lungime — 400 m,
lățime — 1,5 m,
suprafața — 1.200 m2,
de la numărul 1 până la numărul 52

2009

120

Hotărârea Consiliului local
al orașului Gura
Humorului nr. 163/2010

Stradă

cu îmbrăcăminte din balast, având
denumirea de ăstr. Delta”,
lungime — 400 m, lățime — 7 m,
suprafața — 2.800 m2,
trotuare 2, lungime — 400 m,
lățime — 1,5 m,
suprafața — 1.200 m2,
de la numărul 1 până la numărul 44

2009

120

Hotărârea Consiliului local
al orașului Gura
Humorului nr. 163/2010

Parc

având
denumirea
ăCiprian
Porumbescu”, intersecția str. Ștefan
cel Mare cu str. Ciprian Porumbescu,
suprafața — 1.512,5 m2, cu următoarele
vecinătăți:
N — str. Ștefan cel Mare
E — pârâul Umor
S — Depou CFR
V — str. Ciprian Porumbescu

2009

317,6

Hotărârea Consiliului local
al orașului Gura
Humorului nr. 163/2010

Pistă
biciclete

cu îmbrăcăminte din pământ
stabilizat,
lungime — 1.200 m, lățime — 1,5 m,
suprafața — 1.800 m2,
de la trecere nivel cale ferată DJ 177
până la pod peste râul Moldova

2009

78

Hotărârea Consiliului local
al orașului Gura
Humorului nr. 163/2010

Parcare

Având
denumirea
ăCentură”,
amplasată la intersecția str. Mihail
Kogălniceanu cu str. Mihai Eminescu,
cu îmbrăcăminte din pământ,
lungime — 100 m,
lățime — 10 m,
suprafața — 1.000 m2

2009

102

Hotărârea Consiliului local
al orașului Gura
Humorului nr. 163/2010

Parc

având
denumirea
ăMerilor”,
intersecția str. Mihail Kogălniceanu cu
parcare tranzit,
suprafața — 1.000 m2,
cu următoarele vecinătăți:
N — bl. T 850
E — parcare tranzit
S — str. Mihail Kogălniceanu
V — str. Mihail Kogălniceanu

2009

209

Hotărârea Consiliului local
al orașului Gura
Humorului nr. 163/2010

Nr.
crt.

Codul de
clasificare

Denumirea
bunului

0

1

2

230.

231.

1.3.7.1

1.3.7.1

232.

233.

234.

235.

1.3.7.1

MONITORUL OFICIAL AL ROMÂNIEI, PARTEA I, Nr. 23/11.I.2011

11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
privind aprobarea Regulamentului de organizare și funcționare a Direcției Generale Anticorupție
În conformitate cu dispozițiile:
— art. 10 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului
Administrației și Internelor, aprobată cu modificări prin Legea nr. 15/2008, cu modificările și completările ulterioare;
— art. 201 din Codul de procedură penală, republicat, cu modificările și completările ulterioare;
— Ordonanței de urgență a Guvernului nr. 120/2005 privind operaționalizarea Direcției Generale Anticorupție din cadrul
Ministerului Administrației și Internelor, aprobată cu modificări prin Legea nr. 383/2005;
— Hotărârii Guvernului nr. 416/2007 privind structura organizatorică și efectivele Ministerului Administrației și Internelor,
cu modificările și completările ulterioare,
în temeiul prevederilor art. 7 alin. (4) din Ordonanța de urgență a Guvernului nr. 30/2007, aprobată cu modificări prin
Legea nr. 15/2008, cu modificările și completările ulterioare,
ministrul administrației și internelor emite prezentul ordin.
Art. 1. — Se aprobă Regulamentul de organizare și
funcționare a Direcției Generale Anticorupție, prevăzut în anexa
care face parte integrantă din prezentul ordin.
Art. 2. — Direcția Generală Anticorupție, celelalte
instituții/structuri ale Ministerului Administrației și Internelor,

precum și toți cei interesați vor duce la îndeplinire prevederile
prezentului ordin.
Art. 3. — Prezentul ordin se publică în Monitorul Oficial al
României, Partea I.

Ministrul administrației și internelor,
Constantin-Traian Igaș
București, 20 decembrie 2010.
Nr. 275.
ANEXĂ

REGULAMENT
de organizare și funcționare a Direcției Generale Anticorupție
CAPITOLUL I
Dispoziții generale
Art.1. — (1) Direcția Generală Anticorupție, denumită în
continuare direcție generală, își desfășoară activitatea în baza
prevederilor art. 10 alin. (4) din Ordonanța de urgență a
Guvernului nr. 30/2007 privind organizarea și funcționarea
Ministerului Administrației și Internelor, aprobată cu modificări
prin Legea nr. 15/2008, cu modificările și completările ulterioare,
ale Ordonanței de urgență a Guvernului nr. 120/2005 privind
operaționalizarea Direcției Generale Anticorupție din cadrul
Ministerului Administrației și Internelor, aprobată cu modificări
prin Legea nr. 383/2005, și ale Hotărârii Guvernului nr. 416/2007
privind structura organizatorică și efectivele Ministerului
Administrației și Internelor, cu modificările și completările
ulterioare.
(2) Direcția generală este structura de poliție judiciară a
Ministerului Administrației și Internelor specializată pentru
prevenirea și combaterea corupției în rândul personalului
propriu.
Art. 2. — (1) Direcția generală are competență materială
specială ce vizează infracțiunile de corupție prevăzute de Codul
penal și de Legea nr. 78/2000 pentru prevenirea, descoperirea
și sancționarea faptelor de corupție, cu modificările și
completările ulterioare, denumite în continuare fapte de corupție,
săvârșite de personalul Ministerului Administrației și Internelor,
denumit în continuare M.A.I.
(2) Direcția generală are competență teritorială pe întreg
teritoriul național, respectiv toate unitățile și instituțiile centrale și

teritoriale aflate în structura, subordinea sau, după caz, în
coordonarea M.A.I.
(3) Direcția generală este în subordinea nemijlocită a
ministrului administrației și internelor.
Art. 3. — Activitatea direcției generale se desfășoară în
conformitate cu prevederile Constituției României, legilor,
tratatelor și convențiilor internaționale, ale hotărârilor Guvernului,
ordinelor și instrucțiunilor ministrului administrației și internelor,
astfel încât să nu lezeze în vreun fel drepturile și libertățile
omului, să asigure deplina neutralitate față de orice ingerință
sau interes, să promoveze obiectivitatea, realitatea, legalitatea
și deplina responsabilitate în acțiunile sale.
CAPITOLUL II
Organizarea Direcției Generale Anticorupție
Art. 4. — Direcția generală are în structura organizatorică
conducerea direcției generale, aparatul central și aparatul
teritorial, compuse din direcții, servicii, birouri și compartimente
specializate, conform organigramei prevăzute în anexele
nr. 1 (a) și 1 (b).
Art. 5. — Aparatul central al direcției generale are în
compunere următoarele structuri:
a) Serviciul cabinet;
b) Serviciul control;
c) Serviciul resurse umane;
d) Serviciul financiar;
e) Structura de protecția datelor cu caracter personal (la nivel
de compartiment);

12

MONITORUL OFICIAL AL ROMÂNIEI, PARTEA I, Nr. 23/11.I.2011

f) Direcția investigații, formată din:
— Serviciul investigații;
— Serviciul analiza informațiilor;
— Serviciul special;
— Serviciul tehnic;
g) Direcția anchete, formată din:
— Serviciul anchete;
— Serviciul operații;
h) Structura de securitate (la nivel de birou);
i) Direcția prevenire, formată din:
— Serviciul prevenire;
— Serviciul studii și proiecții anticorupție;
— Serviciul relații cu publicul, în componența căruia se află
Biroul informare și relații publice;
j) Direcția suport, formată din:
— Serviciul comunicații și informatică;
— Serviciul logistic;
— Serviciul afaceri europene și relații internaționale, în
componența căruia se află Unitatea de implementare a
proiectelor (la nivel de birou).
Art. 6. — Aparatul teritorial al direcției generale este format
din Serviciul Anticorupție pentru Municipiul București și servicii
județene anticorupție, organizate în fiecare județ al țării.
Art. 7. — Între structurile prevăzute la art. 5 lit. a)—e) și h) și
direcțiile din aparatul central se stabilesc relații de cooperare, în
vederea îndeplinirii atribuțiilor ce le revin.
Art. 8. — (1) Personalul direcției generale se compune din
polițiști — funcționari publici cu statut special — și personal
contractual.
(2) Numărul posturilor de ofițeri de poliție, agenți de poliție și
personal contractual se stabilește prin ordin al ministrului
administrației și internelor.
Art. 9. — Întreg personalul direcției generale este subordonat
directorului general.
CAPITOLUL III
Atribuțiile Direcției Generale Anticorupție
Art. 10. — (1) Obiectivele generale ale direcției generale sunt
prevenirea și combaterea corupției în rândul personalului M.A.I.
(2) Direcția generală are următoarele atribuții principale:
a) efectuează investigațiile necesare pentru descoperirea și
combaterea faptelor de corupție în care este implicat personalul
M.A.I.;
b) desfășoară activități de poliție judiciară, în conformitate cu
prevederile legale în vigoare;
c) efectuează, în condițiile legii și ale normelor interne,
testarea integrității profesionale a personalului M.A.I.;
d) desfășoară activități specializate de prevenire a faptelor
de corupție;
e) primește și soluționează reclamațiile/petițiile cetățenilor
referitoare la faptele de corupție în care este implicat personalul
M.A.I.;
f) asigură înregistrarea, soluționarea și evidența apelurilor
telefonice efectuate la linia verde anticorupție a M.A.I.;
g) desfășoară activități de informare și relații publice,
specifice problematicii din competență;
h) elaborează studii, analize și prognoze referitoare la
evoluția faptelor de corupție săvârșite de personalul M.A.I. și
înaintează conducerii ministerului, periodic sau la solicitare,
propuneri de soluționare a problemelor identificate;
i) desfășoară activități specifice de afaceri europene și
cooperare internațională în domeniul prevenirii și combaterii
corupției, organizează și participă sau asigură reprezentarea
direcției generale la evenimente naționale și internaționale din

domeniul specific de activitate, în conformitate cu interesele
M.A.I. și potrivit procedurilor legale în vigoare;
j) constituie și gestionează baza de date privind faptele de
corupție săvârșite de personalul M.A.I.;
k)
elaborează,
contractează,
implementează
și
monitorizează proiecte cu finanțare externă cu sprijinul
instituțiilor abilitate;
l) gestionează și administrează resursele umane, materiale,
financiare și tehnice deținute, în conformitate cu prevederile
cadrului normativ intern;
m) exercită orice alte atribuții conferite prin lege.
(3) Structurile aparatului central al direcției generale
coordonează, monitorizează, sprijină și controlează activitatea
serviciilor anticorupție teritoriale subordonate și ia măsuri pentru
perfecționarea activităților pe care acestea le desfășoară, potrivit
competențelor.
Art. 11. — (1) Pentru exercitarea atribuțiilor ce îi revin,
direcția generală organizează și desfășoară activități de
documentare a informațiilor referitoare la faptele de corupție
săvârșite de personalul M.A.I., cu respectarea conspirativității,
compartimentării și secretizării muncii.
(2) Direcția generală este autorizată să dețină și să
folosească, în condițiile legii, mijloace adecvate pentru
obținerea, verificarea, prelucrarea și stocarea informațiilor
privitoare la faptele de corupție săvârșite de personalul M.A.I.
Art. 12. — În scopul descoperirii faptelor, identificării
făptuitorilor și obținerii mijloacelor de probă, direcția generală
poate folosi investigatori sub acoperire sau investigatori cu
identitate reală, în baza autorizării date de procurorul competent,
în condițiile legii.
Art. 13. — Direcția generală poate solicita, oficial, de la
autorități și instituții publice, alte persoane juridice, precum și de
la persoane fizice informații, date și documente necesare în
vederea îndeplinirii atribuțiilor stabilite prin lege și în limitele
acestora.
Art. 14. — (1) În scopul verificării și documentării datelor
obținute, direcția generală cooperează cu unitățile aparatului
central al ministerului și cu celelalte instituții și structuri aflate în
subordinea/coordonarea M.A.I.
(2) În îndeplinirea atribuțiilor de serviciu, personalul abilitat
al direcției generale solicită structurilor M.A.I. date, informații și
documente, cu respectarea deplină a prevederilor legale și a
normelor interne de muncă.
Art. 15. — Direcția generală colaborează cu Ministerul Public
și cu structurile subordonate acestuia, cu alte persoane juridice,
precum și cu persoanele fizice pentru asigurarea unui schimb
operativ de date și informații, pentru elucidarea cazurilor de
interes comun, precum și pentru desfășurarea activităților de
prevenire, după caz, conform competențelor, pe baza
prevederilor legale și a protocoalelor încheiate.
Art. 16. — Diagrama principalelor relații de colaborare ale
direcției generale este prevăzută în anexa nr. 2.
Art. 17. — (1) Direcția generală organizează și desfășoară,
în conformitate cu prevederile legale, acțiuni de cooperare cu
structurile ce au atribuții de prevenire și combatere a corupției,
din Uniunea Europeană și statele candidate, dar și cu organizații
internaționale, în scopul realizării unor schimburi de date și
informații menite să asigure perfecționarea metodelor și
mijloacelor de muncă și implementarea, în activitatea specifică,
a standardelor promovate pe plan european și internațional, în
lumina prevederilor Convenției Națiunilor Unite împotriva
Corupției.
(2) În situații concrete, pentru documentarea unor fapte de
corupție cu elemente de extraneitate, se pot desfășura, cu

MONITORUL OFICIAL AL ROMÂNIEI, PARTEA I, Nr. 23/11.I.2011
aprobarea conducerii M.A.I. și a procurorului competent, după
caz, activități operative comune cu structurile similare din statele
cu care sunt încheiate acorduri sau convenții de cooperare ori
alte forme de înțelegeri bilaterale.
CAPITOLUL IV
Conducerea Direcției Generale Anticorupție
Art. 18. — (1) Direcția generală este condusă de directorul
general împreună cu 2 directori generali adjuncți.
(2) Fișele posturilor de director general, respectiv directori
generali adjuncți sunt prevăzute în anexele nr. 3, 4 și 5.
Art. 19. — (1) Directorul general conduce întreaga activitate
desfășurată de personalul direcției generale și o reprezintă în
relația cu celelalte structuri ale M.A.I., cu instituții, autorități și
organe de specialitate ale administrației publice centrale și
locale, precum și cu organisme internaționale, în limitele de
competență stabilite de ministrul administrației și internelor.
(2) În condițiile legii și ale celorlalte reglementări în vigoare,
directorul general poate delega atribuții din competența sa către
directorii generali adjuncți sau către alte persoane din subordine.
(3) În exercitarea atribuțiilor ce îi revin, directorul general
emite dispoziții obligatorii pentru personalul din subordine.
Art. 20. — Directorul general răspunde în fața ministrului
administrației și internelor de întreaga activitate pe care o
desfășoară direcția generală.
Art. 21. — (1) Directorii generali adjuncți se subordonează
nemijlocit directorului general și răspund de întreaga activitate a
structurilor pe care le coordonează.
(2) Relațiile de subordonare, precum și modul de
coordonare, de către directorii generali adjuncți, a structurilor
din cadrul direcției generale se stabilesc prin prezentul
regulament, prin dispoziție a directorului general și prin fișele
posturilor.
Art. 22. — (1) Directorul general, împreună cu directorii
generali adjuncți, asigură gestionarea resurselor umane,
financiare și materiale, promovează principiile, metodele,
procedurile și mijloacele specifice îndeplinirii atribuțiilor de
serviciu și asigură respectarea normelor de integritate și a
sistemului relațional al direcției generale.
(2) Șefii de direcții, servicii și birouri centrale, precum și cei
ai serviciilor teritoriale pun în aplicare, în domeniile de care
răspund, programele, proiectele și planurile proprii de activități,
în conformitate cu nivelurile de exigență și eficiență impuse de
standardele de performanță promovate în cadrul direcției
generale.
Art. 23. — (1) Șefii de direcții, servicii și birouri centrale și cei
ai serviciilor teritoriale răspund de soluționarea operativă,
corectă și legală a lucrărilor instrumentate, potrivit
competențelor.
(2) Serviciile teritoriale prezintă, pe cale ierarhică, toate
datele și informațiile relevante pentru îndeplinirea atribuțiilor
direcției generale.
Art. 24. — (1) În cadrul direcției generale se organizează și
funcționează Consiliul de conducere, ca organ cu rol consultativ
și de decizie, din care fac parte: personalul cu funcții de
conducere din aparatul central al unității, șeful Serviciului
Anticorupție pentru Municipiul București, respectiv 2 șefi ai
structurilor județene anticorupție, desemnați pe o perioadă de
6 luni.
(2) În funcție de tematica stabilită prin ordinea de zi, la
reuniunile Consiliului de conducere pot participa și alte persoane
care vor avea calitatea de invitați.

13

(3) În cadrul acestui organism se analizează problemele
apărute în activitatea direcției generale și se dezbat modalitățile
de rezolvare a acestora.
(4) Activitatea Consiliului de conducere este reglementată
prin dispoziție a directorului general.
Art. 25. — (1) Pentru sprijinirea activității direcției generale
funcționează Comitetul strategic pentru sprijinirea activității
direcției generale, organism cu rol consultativ, care prezintă
recomandări cu privire la direcțiile de acțiune și dezvoltare ale
unității.
(2) Organizarea, funcționarea și componența Comitetului
strategic se stabilesc prin regulament, aprobat prin ordin al
ministrului administrației și internelor, la propunerea directorului
general al direcției generale.
CAPITOLUL V
Atribuțiile structurilor componente din cadrul Direcției
Generale Anticorupție
SECȚIUNEA 1
Structurile aparatului central

1.1. Serviciul cabinet
Art. 26. — (1) Serviciul cabinet este condus de șeful
serviciului, fiind subordonat nemijlocit directorului general, și are
ca obiective: analizarea evoluțiilor și dinamicii instituționale
consemnate la nivelul direcției generale, acordarea asistenței
juridice, asigurarea legăturilor operative în realizarea misiunilor
specifice, respectiv derularea activității de secretariat la nivelul
direcției generale.
(2) Serviciul cabinet își exercită atribuțiile prin
compartimentele specializate din componență: Compartimentul
analiză, Compartimentul juridic, Compartimentul organizare,
Compartimentul dispecerat și Compartimentul secretariat și
arhivă.
Art. 27. — Compartimentul analiză are următoarele atribuții
principale:
a) întocmește propuneri, în raport cu competența direcției
generale, asupra proiectelor de documente strategice elaborate
la nivelul M.A.I.;
b) monitorizează și transmite periodic către structurile
responsabile din M.A.I. note/rapoarte privind stadiul realizării
sarcinilor cuprinse în documentele sectoriale din competența
direcției generale;
c) întocmește rapoarte, studii, sinoptice și alte materiale, pe
baza datelor comunicate de celelalte structuri centrale și/sau
teritoriale ale direcției generale, pe care le promovează la diferite
niveluri decizionale;
d) întocmește, în conformitate cu cadrul normativ intern al
M.A.I., documentele de planificare a muncii elaborate la nivelul
direcției generale, care conțin propunerile formulate de
structurile din aparatul central;
e) efectuează analize periodice atât în plan general, cât și în
plan secvențial, pe linii de muncă, asupra activităților
desfășurate și rezultatelor obținute de direcția generală;
f) realizează bilanțul anual al activităților desfășurate și
rezultatelor obținute de direcția generală;
g) centralizează periodic date statistice referitoare la
indicatorii de performanță transmiși de structurile din aparatul
central și din teritoriu, realizează pachete statistice pentru
informarea echipei manageriale a direcției generale și a
conducerii M.A.I.;
h) monitorizează stadiul îndeplinirii sarcinilor asumate prin
planurile de muncă de către structurile centrale și teritoriale ale
direcției generale;

14

MONITORUL OFICIAL AL ROMÂNIEI, PARTEA I, Nr. 23/11.I.2011

i) elaborează și realizează materiale de prezentare
instituțională atât în plan intern, cât și extern, cu sprijinul
celorlalte structuri centrale;
j) participă și consemnează problematica dezbătută și
măsurile stabilite în ședințele de lucru ale directorului general
împreună cu adjuncții;
k) asigură secretariatul ședințelor Consiliului de conducere
al direcției generale;
l) îndeplinește alte activități dispuse de șeful serviciului și
comanda direcției generale.
Art. 28. — Compartimentul juridic îndeplinește următoarele
atribuții principale:
a) urmărește modul de aplicare a normelor juridice în
activitatea direcției generale și face propuneri pentru
perfecționarea activității;
b) participă la negocierea sau avizarea, în condițiile legii, a
contractelor și a altor acte încheiate de direcția generală potrivit
competențelor stabilite, care angajează răspunderea sa juridică;
c) avizează pentru legalitate dispozițiile și alte acte cu
caracter normativ sau individual emise de directorul general,
potrivit competenței, precum și orice alte acte care pot angaja
răspunderea patrimonială a direcției generale;
d) reprezintă și apără interesele direcției generale în fața
instanțelor judecătorești și a altor organe de jurisdicție, la
organele de urmărire penală, precum și în raporturile cu
persoanele juridice și fizice, în cauzele în care direcția generală
poate fi angajată în nume propriu; în acest scop, întocmește
cereri de sesizare a acestor organe, întâmpinări, note de
ședință, concluzii scrise, precum și cereri pentru exercitarea
căilor de atac, asigurând, potrivit legii, motivarea lor temeinică;
e) elaborează anteproiecte de acte normative în domeniile
de competență ale direcției generale, cu consultarea celorlalte
structuri ale unității;
f) întocmește observații și propuneri, motivate juridic, la
proiectele de acte normative asupra cărora a fost consultată
direcția generală și face propuneri de perfecționare a cadrului
normativ intern;
g) elaborează puncte de vedere cu privire la respectarea
drepturilor omului și normelor dreptului umanitar la nivelul
direcției generale, precum și asupra implementării
reglementărilor privind egalitatea de șanse între femei și bărbați
în cadrul acesteia;
h) formulează proiectele răspunsurilor la petițiile cetățenilor
și organizațiilor neguvernamentale interne sau internaționale,
adresate direcției generale și repartizate compartimentului spre
soluționare;
i) întocmește și ține evidența actelor normative care
interesează activitatea lucrătorilor din direcția generală, în
domeniile din competență;
j) îndeplinește orice alte atribuții prevăzute în actele
normative care reglementează activitatea de asistență juridică în
M.A.I.
Art. 29. — Compartimentul organizare are următoarele
atribuții principale:
a) analizează și elaborează documentația privind structura
organizatorică a direcției generale;
b) elaborează analiza prospectivă a necesarului de efective
pentru direcția generală;
c) întocmește proiectul statului de organizare al direcției
generale și operează modificările aprobate de conducerea
M.A.I. sau, după caz, de către directorul general;
d) analizează necesitatea și posibilitățile de îmbunătățire a
structurii organizatorice a direcției generale, în raport cu

cerințele sau nevoile muncii, și prezintă propuneri în consecință
conducerii unității;
e) întocmește și actualizează situația posturilor pe categorii
de grade profesionale, funcții și structuri și ține evidența evoluției
acestora.
Art. 30. — Compartimentul dispecerat are următoarele
atribuții principale:
a) asigură legăturile operative cu echipele aflate în misiune;
b) întocmește buletinul informativ privind situația operativă
din domeniul de competență al direcției generale, care se aduce
la cunoștința conducerii M.A.I.;
c) monitorizează aparatura tehnică de pază și supraveghere
a imobilelor din administrarea direcției generale;
d) întocmește și actualizează planul de alarmare și planul de
intervenție în caz de atac terorist;
e) organizează serviciul de permanență la sediul central al
direcției generale;
f) asigură continuitatea serviciului la linia telefonică
anticorupție Tel-Verde, după terminarea programului
operatorilor;
g) organizează și asigură relaționarea cu unitatea de
jandarmi care asigură paza și apărarea sediilor direcției
generale.
Art. 31. — Compartimentul secretariat și arhivă are
următoarele atribuții principale:
a) primește, înregistrează și prezintă corespondența
conducerii direcției generale și asigură expedierea lucrărilor în
termenele stabilite;
b) organizează evidența, păstrarea, manipularea, transportul,
distrugerea și arhivarea documentelor clasificate și neclasificate
adresate direcției generale și a celor întocmite în unitate;
c) răspunde de evidența, manipularea și păstrarea ordinelor,
instrucțiunilor și altor acte normative interne clasificate și
neclasificate, gestionate la nivelul direcției generale; verifică
periodic existența acestora;
d) ține evidența ștampilelor și sigiliilor;
e) coordonează, îndrumă și controlează activitatea
desfășurată pe linie de secretariat și arhivare la structurile
centrale și teritoriale ale direcției generale;
f) întocmește Dispoziția zilnică a directorului general;
g) efectuează activități de inventariere, îndosariere și
depozitare a documentelor din arhiva unității.
1.2. Serviciul control
Art. 32. — (1) Serviciul control este condus de șeful de
serviciu, se subordonează nemijlocit directorului general și are
ca obiectiv realizarea atribuției de control managerial în interiorul
direcției generale.
(2) Serviciul control are următoarele atribuții principalele:
a) planifică anual și supune aprobării directorului general
controalele ce urmează a fi executate în aparatul central și
structurile teritoriale ale direcției generale;
b) efectuează controale de fond și tematice în cadrul
structurilor direcției generale, în scopul evaluării activității, a
competenței și capacității managerilor, al identificării și corectării
deficiențelor constatate, și prezintă spre aprobare directorului
general rapoarte cu principalele concluzii, constatări și măsuri
propuse;
c) urmărește modul de aplicare a măsurilor aprobate,
rezultate în urma controalelor efectuate;
d) verifică reclamațiile privind încălcări ale normelor legale în
vigoare de către personalul direcției generale, cu excepția celor
date în competența altor structuri ale M.A.I. sau altor instituții
publice;

MONITORUL OFICIAL AL ROMÂNIEI, PARTEA I, Nr. 23/11.I.2011
e) efectuează anumite acte de cercetare penală dispuse de
procuror în cauzele privind fapte de corupție comise de către
personalul direcției generale.
1.3. Serviciul resurse umane
Art. 33. — (1) Serviciul resurse umane este condus de șeful
de serviciu, care se subordonează nemijlocit directorului general,
și are ca obiective: organizarea și desfășurarea activității de
resurse umane, pregătire continuă, asistență psihologică și
asigurarea măsurilor de securitate și sănătate în muncă,
respectiv de protecție a mediului în timpul procesului de muncă.
(2) Serviciul își exercită atribuțiile prin compartimentele
specializate din componență: Compartimentul resurse umane,
Compartimentul asistență psihologică și Compartimentul
protecția muncii.
Art. 34. — Compartimentul resurse umane are următoarele
atribuții principale:
a) asigură selecționarea, verificarea și cunoașterea
personalului propozabil a fi încadrat în direcția generală, potrivit
prevederilor legale în vigoare;
b) gestionează sistemul de resurse umane și documentele
de legitimare sau cele de acces în sediul direcției generale;
c) răspunde de evidența și păstrarea dosarelor de personal
ale lucrătorilor în activitate și ale celor în rezervă, cărora le-au
încetat raporturile de serviciu cu direcția generală;
d) verifică, întocmește și supune spre aprobare sau avizare
propunerile privind promovarea în funcție, înaintarea sau
amânarea promovării în grade profesionale sau funcții
superioare, mutarea, acordarea de distincții și premierea,
pensionarea sau destituirea din funcție a personalului direcției
generale;
e) întocmește proiectul planului anual de pregătire continuă
a personalului în cadrul direcției generale;
f) organizează, desfășoară și coordonează, după caz,
pregătirea continuă, precum și evaluarea pregătirii personalului
din cadrul direcției generale;
g) consiliază personalul cu funcții de conducere privind
pregătirea continuă, în vederea asigurării managementului
carierei, dezvoltării competențelor profesionale și a celor
individuale.
Art. 35. — Compartimentul asistență psihologică îndeplinește
următoarele atribuții principale:
a) proiectează și planifică activitatea de acordare a asistenței
psihologice la nivelul direcției generale;
b) întocmește și actualizează dosarul psihologic pentru
fiecare lucrător al direcției generale;
c) desfășoară, în baza planificării, activități de evaluare
psihologică a personalului direcției generale, conform
metodologiei specifice;
d) valorifică rezultatele evaluărilor psihologice proprii sau
cele efectuate de Centrul de Psihosociologie al M.A.I. cu privire
la personalul direcției generale;
e) realizează activitatea de diagnoză organizațională la
nivelul direcției generale;
f) participă, potrivit competențelor, la activitățile de analiză a
postului și a accidentelor de muncă/evenimentelor deosebite,
precum și de pregătire psihologică realizată în cadrul orelor de
pregătire continuă a personalului unității.
Art. 36. — Compartimentul protecția muncii are următoarele
atribuții principale:
a) identifică pericolele și evaluează riscurile pentru fiecare
componentă a sistemului de muncă din direcția generală;
b) elaborează instrucțiunile proprii de securitate și sănătate
în muncă în cadrul direcției generale, ținând seama de
particularitățile activităților și ale locurilor de muncă;

15

c) verifică cunoașterea și aplicarea, de către toți lucrătorii
direcției generale, a măsurilor prevăzute în planul de prevenire
și protecție, precum și a atribuțiilor și responsabilităților ce le
revin în domeniul securității și sănătății în muncă, stabilite prin
fișa postului;
d) stabilește zonele care necesită semnalizare de securitate
și sănătate în muncă, stabilește tipul de semnalizare necesar și
amplasarea conform prevederilor legale în vigoare;
e) informează conducerea direcției generale asupra
deficiențelor constatate în timpul controalelor efectuate la locul
de muncă și propune măsuri de prevenire și protecție;
f) exercită orice alte atribuții ce revin, potrivit legii, unităților
din cadrul M.A.I. pe linia securității și sănătății în muncă;
g) asigură activitățile specifice protecției mediului pentru
sediile în care funcționează direcția generală.
1.4. Serviciul financiar
Art. 37. — (1) Serviciul financiar este condus de șeful
serviciului și are ca obiective gestionarea resurselor financiare
alocate și acordarea suportului financiar pentru cheltuielile
materiale și de servicii efectuate la nivelul unității.
(2) Serviciul financiar se subordonează nemijlocit directorului
general, în fața căruia răspunde de îndeplinirea atribuțiilor
specifice, potrivit dispozițiilor legale, și are următoarele atribuții
principale:
a) organizează și desfășoară activitatea financiară a direcției
generale, în conformitate cu dispozițiile legale;
b) organizează și răspunde de întocmirea bugetului de
venituri și cheltuieli, în conformitate cu dispozițiile date de
ordonatorul principal de credite;
c) întocmește și depune în termen cererea de deschidere a
creditelor necesare finanțării sarcinilor ce revin direcției
generale;
d) îndeplinește obligațiile de vărsare la buget a impozitelor și
taxelor;
e) asigură efectuarea cheltuielilor de către direcția generală
în condiții de legalitate și prezintă actele justificative ce stau la
baza înregistrărilor în contabilitate, urmărește și încasează la
termen creanțele;
f) întocmește documentația privitoare la primiri și eliberări de
bani și alte valori;
g) execută controlul financiar preventiv propriu în direcția
generală, asigură întocmirea situațiilor financiare privind
patrimoniul aflat în administrare și a execuției bugetului de
venituri și cheltuieli, precum și a altor raportări financiarcontabile;
h) reprezintă direcția generală, prin semnătură, alături de
ordonatorul de credite, în toate operațiunile patrimoniale;
i) asigură întocmirea statelor de plată pentru salarii, precum
și alte drepturi bănești cuvenite personalului, potrivit dispozițiilor
legale în vigoare;
j) calculează, reține și virează impozitul pe venit și
contribuțiile obligatorii, stabilite potrivit prevederilor legale,
întocmește fișele fiscale și declarațiile privind contribuțiile
obligatorii și le înaintează la termen;
k) rezolvă și alte sarcini prevăzute în actele normative
referitoare la activitatea financiar-contabilă;
l) asigură organizarea și conducerea contabilității în
conformitate cu prevederile Legii contabilității nr. 82/1991,
republicată, cu modificările și completările ulterioare, și ale
normelor metodologice privind organizarea și conducerea
contabilității instituțiilor publice, emise de Ministerul Finanțelor
Publice.

16

MONITORUL OFICIAL AL ROMÂNIEI, PARTEA I, Nr. 23/11.I.2011

1.5. Structura de protecția datelor cu caracter personal
Art. 38. — (1) Structura de protecție a datelor cu caracter
personal se organizează la nivel de compartiment, este
subordonată nemijlocit directorului general și are ca obiectiv
asigurarea măsurilor necesare organizării activității de
prelucrare a datelor cu caracter personal, astfel încât să prevină
accesul, comunicarea sau distrugerea neautorizată ori alterarea
acestora.
(2) Structura de protecție a datelor cu caracter personal are
următoarele atribuții principale:
a) coordonează, elaborează și implementează procedurile
proprii, pe care le supune aprobării conducerii direcției generale;
b) elaborează ghidul pentru exercitarea drepturilor de către
persoana vizată;
c) asigură informarea operativă a conducerii direcției
generale despre vulnerabilitățile și riscurile semnalate în
sistemul de securitate a prelucrării datelor cu caracter personal
al structurii și propune măsuri pentru înlăturarea acestora;
d) coordonează și monitorizează activitatea personalului pe
linia protecției datelor cu caracter personal la nivelul direcției
generale și propune conducerii direcției generale, în condițiile
legii, măsuri privind modificarea, suspendarea ori revocarea
drepturilor de acces la datele cu caracter personal, după caz;
e) realizează efectuarea de verificări privind modul de
aplicare a măsurilor legale de protecție a datelor cu caracter
personal, întocmește rapoarte și formulează propuneri pentru
remedierea deficiențelor constatate, pe care le înaintează spre
aprobare conducerii direcției generale;
f) asigură relaționarea, solicită asistență de specialitate și
participă la convocările și activitățile organizate de structura
responsabilă din cadrul M.A.I., în domeniul prelucrării datelor cu
caracter personal;
g) asigură relaționarea și solicită asistență de specialitate de
la Autoritatea Națională de Supraveghere a Prelucrării Datelor
cu Caracter Personal;
h) elaborează și actualizează listele cu persoanele care au
acces la date cu caracter personal, în baza comunicărilor făcute
pe linie de resurse umane;
i) ține evidența declarațiilor utilizatorilor;
j) asigură desfășurarea pregătirii de specialitate și instruirea
utilizatorilor în domeniu;
k) ține evidența cererilor persoanelor vizate și coordonează
soluționarea acestora.
1.6. Direcția investigații
Art. 39. — (1) Direcția investigații este condusă de un
director, se subordonează nemijlocit directorului general adjunct
anume desemnat de directorul general și are în compunere:
Serviciul investigații, Serviciul analiza informațiilor, Serviciul
special și Serviciul tehnic.
(2) Direcția investigații are ca obiectiv organizarea și
desfășurarea investigațiilor și activităților tehnice specifice,
pentru descoperirea, documentarea și combaterea faptelor de
corupție în care este implicat personalul M.A.I.
Art. 40. — (1) Serviciul investigații este condus de șeful de
serviciu, se subordonează nemijlocit directorului Direcției
investigații și are următoarele atribuții principale:
a) desfășoară activități de descoperire a faptelor de corupție
săvârșite de personalul M.A.I., potrivit legii și instrucțiunilor
interne;
b) efectuează investigațiile necesare documentării
preliminare începerii urmăririi penale și dezvoltării informațiilor
privind faptele de corupție comise de personalul M.A.I.;
c) desfășoară alte activități cu caracter operativ impuse de
specificul și de dinamica fiecărui caz;

d) culege, gestionează și evaluează informații, în vederea
cunoașterii, prevenirii și combaterii faptelor de corupție comise
de personalul M.A.I.;
e) verifică, din dispoziția conducerii unității, semnalările
anonime referitoare la fapte de corupție săvârșite de personalul
M.A.I.;
f) realizează analize referitoare la valoarea operativă a
datelor și informațiilor gestionate și propune măsuri de
eficientizare a activității în domeniul din competență;
g) analizează și dezvoltă informațiile puse la dispoziție de
instituțiile și organismele specializate în culegerea și prelucrarea
informațiilor în legătură cu săvârșirea faptelor de corupție de
către personalul M.A.I.;
h) sprijină, îndrumă, coordonează și controlează activitatea
desfășurată de structurile teritoriale ale direcției generale, în
domeniul din competență.
(2) Serviciul își exercită atribuțiile prin compartimentele
specializate din componență: Compartimentul investigații pentru
ordine și siguranță publică, Compartimentul investigații pentru
administrație publică și Compartimentul investigații pentru
domeniul achizițiilor publice, astfel:
a) Compartimentul investigații pentru ordine și siguranță
publică îndeplinește atribuțiile prevăzute la alin. (1) cu privire la
faptele de corupție comise de personalul aparatului central și al
structurilor cu competențe în domeniul ordinii și siguranței
publice din M.A.I.;
b) Compartimentul investigații pentru administrație publică
îndeplinește atribuțiile prevăzute la alin. (1) cu privire la faptele
de corupție comise de personalul structurilor M.A.I. cu
competențe în domeniul administrației publice;
c) Compartimentul investigații pentru domeniul achizițiilor
publice îndeplinește atribuțiile prevăzute la alin. (1) cu privire la
faptele de corupție comise de personalul M.A.I. implicat în
procesul achizițiilor publice.
Art. 41. — Serviciul analiza informațiilor este condus de șeful
de serviciu, se subordonează nemijlocit directorului Direcției
investigații și are următoarele atribuții principale:
a) constituie și gestionează baza de date privind faptele de
corupție săvârșite de personalul M.A.I.;
b) implementează în baza de date informațiile obținute
privind săvârșirea faptelor de corupție de către personalul M.A.I.;
c) analizează datele și informațiile gestionate pentru a
asigura sprijinul tactic în investigații, prin identificarea metodelor
infracționale, a tendințelor, relațiilor, anomaliilor, fluxurilor,
secvențelor și viitoarelor cerințe de colectare a informațiilor
prelucrate;
d) realizează produse analitice materializate în hărți
relaționale, tabele și grafice, care sunt utilizate la efectuarea
investigațiilor și cercetărilor în cauzele de competența direcției
generale;
e) întocmește analize tactice, care sunt utilizate în activitatea
de prevenire și combatere a fenomenului de corupție în M.A.I.
Art. 42. — (1) Serviciul special este condus de șeful de
serviciu, se subordonează nemijlocit directorului Direcției
investigații și reprezintă structura specializată în derularea,
conform legii, a operațiunilor sub acoperire în cadrul procesului
penal.
(2) Serviciul special își exercită atribuțiile prin
Compartimentul operativ și Compartimentul sprijin.
(3) Compartimentul operativ îndeplinește următoarele
atribuții principale:
a) culege, în mod conspirat, în baza autorizării procurorului
competent să efectueze urmărirea penală, date și informații
privind săvârșirea sau pregătirea săvârșirii unei fapte de corupție

MONITORUL OFICIAL AL ROMÂNIEI, PARTEA I, Nr. 23/11.I.2011
din competența legală a direcției generale, în vederea obținerii
mijloacelor de probă, cu respectarea prevederilor legale în
vigoare;
b) efectuează acte premergătoare folosind o identitate de
acoperire pe o perioadă determinată, în vederea strângerii
datelor necesare începerii urmăririi penale în cauzele de
corupție din competența legală a direcției generale, conform
legii;
c) pune în aplicare autorizațiile emise de procuror potrivit
art. 261 din Legea nr. 78/2000, cu modificările și completările
ulterioare, pentru faptele de corupție din competența legală a
unității, prin folosirea investigatorilor sub acoperire.
(4) Compartimentul sprijin îndeplinește următoarele atribuții
principale:
a) susține din punct de vedere logistic activitatea
investigatorilor sub acoperire;
b) asigură legătura operativă cu procurorul și cu celelalte
structuri cu care Serviciul special cooperează potrivit
competențelor;
c) desfășoară activitățile de sprijin necesare bunei funcționări
a structurii specializate în efectuarea investigațiilor sub acoperire
și asigură legătura cu celelalte servicii și birouri din cadrul
direcției generale.
(5) Polițiștii din cadrul serviciului își desfășoară activitatea în
mod conspirat.
Art. 43. — Serviciul tehnic este condus de șeful de serviciu,
se subordonează nemijlocit directorului Direcției investigații și
are următoarele atribuții principale:
a) execută activități de fixare, prin mijloace tehnice, a actelor
procedurale, conform autorizării legale;
b) asigură suportul tehnic necesar structurilor direcției
generale pe parcursul misiunilor operative;
c) efectuează activități criminalistice în cauzele penale ce
intră în competența direcției generale;
d) desfășoară activități de prelucrare a datelor audio-video
obținute cu ajutorul mijloacelor tehnice pe parcursul misiunilor
operative;
e) asigură utilizarea eficientă, păstrarea, întreținerea și
gestionarea tehnicii operative aflate în dotarea serviciului;
f) desfășoară activități de instruire a personalului din
structurile centrale și teritoriale în domeniul utilizării tehnicii
operative;
g) verifică modul de folosire a tehnicii operative de către
structurile teritoriale;
h) asigură arhivarea suporților ce conțin datele audio-video
înregistrate de structurile direcției generale pe parcursul
misiunilor operative;
i) acordă sprijin de specialitate, prin întocmirea specificațiilor
tehnice pentru produsele de tehnică operativă ce urmează a fi
achiziționate.
1.7. Direcția anchete
Art. 44. — (1) Direcția anchete este condusă de un director,
se subordonează nemijlocit directorului general adjunct anume
desemnat de directorul general și are în compunere Serviciul
anchete și Serviciul operații.
(2) Direcția anchete are ca obiective organizarea și
desfășurarea activităților de cercetare penală, respectiv testare
a integrității profesionale la nivelul direcției generale.
Art. 45. — (1) Serviciul anchete este condus de șeful de
serviciu, se subordonează nemijlocit directorului Direcției
anchete și asigură, la nivel central, organizarea activităților de
cercetare penală a faptelor din competența legală a unității.

17

(2) Serviciul anchete are următoarele atribuții principale:
a) desfășoară activități de constatare a faptelor de corupție
comise de personalul M.A.I., potrivit legii;
b) efectuează actele de cercetare penală dispuse de
procuror în cauzele privind fapte de corupție comise de
personalul M.A.I.;
c) primește spre valorificare, de la Direcția investigații ori din
alte surse, informații privind fapte de corupție comise de
personalul M.A.I.;
d) efectuează acte premergătoare în vederea începerii
urmăririi penale, în cauzele privind fapte de corupție comise de
personalul M.A.I., în condițiile legii;
e) sesizează, de îndată, Direcția Națională Anticorupție sau
alte parchete competente despre comiterea unor fapte de natură
penală și sprijină procurorii desemnați în documentarea și
investigarea faptelor sesizate;
f) îndeplinește orice alte atribuții stabilite prin lege poliției
judiciare, în domeniul de competență al direcției generale.
(3) Serviciul își exercită atribuțiile prin compartimentele
specializate din componență: Compartimentul anchete pentru
ordine și siguranță publică, Compartimentul anchete pentru
administrație publică și Compartimentul pentru domeniul
achizițiilor publice, astfel:
a) Compartimentul anchete pentru ordine și siguranță publică
îndeplinește atribuțiile prevăzute la alin. (2) cu privire la faptele
de corupție comise de personalul aparatului central și al
structurilor cu competențe în domeniul ordinii și siguranței
publice din M.A.I.;
b) Compartimentul anchete pentru administrație publică
îndeplinește atribuțiile prevăzute la alin. (2) cu privire la faptele
de corupție comise de personalul structurilor M.A.I. cu
competențe în domeniul administrației publice;
c) Compartimentul anchete pentru domeniul achizițiilor
publice îndeplinește atribuțiile prevăzute la alin. (2) cu privire la
faptele de corupție comise de personalul M.A.I. implicat în
procesul achizițiilor publice.
Art. 46. — (1) Serviciul operații este condus de șeful de
serviciu, se subordonează nemijlocit directorului Direcției
anchete și răspunde de organizarea și desfășurarea testării
integrității profesionale a personalului M.A.I., precum și de
desfășurarea unor activități de descoperire și combatere a
faptelor de corupție.
(2) Serviciul operații își îndeplinește atribuțiile funcționale prin
cele două compartimente din componență: Compartimentul
teste de integritate și Compartimentul flagrant, respectiv cele
3 birouri de sprijin specifice acestui domeniu de activitate.
(3) Polițiștii din cadrul serviciului își desfășoară activitatea,
de regulă, în mod conspirat.
Art. 47. — Compartimentul teste de integritate se
subordonează nemijlocit șefului Serviciului operații și are
următoarele atribuții principale:
a) organizează și efectuează testarea integrității profesionale
a personalului M.A.I., în conformitate cu prevederile legale în
vigoare și cu procedura aprobată prin ordin al ministrului
administrației și internelor;
b) în vederea organizării și desfășurării testelor de integritate,
efectuează activități de documentare specifice operative,
independent sau în colaborare cu celelalte structuri ale direcției
generale;
c) pune în aplicare autorizațiile emise de procuror potrivit
art. 261 din Legea nr. 78/2000, cu modificările și completările
ulterioare, pentru faptele de corupție din competența legală a
unității.

18

MONITORUL OFICIAL AL ROMÂNIEI, PARTEA I, Nr. 23/11.I.2011

Art. 48. — Compartimentul flagrant se subordonează
nemijlocit șefului Serviciului operații și are următoarele atribuții
principale:
a) participă la constatarea în flagrant a infracțiunilor de
corupție din competența direcției generale;
b) efectuează activități de supraveghere operativă, de regulă
pe momente operative, la solicitarea structurilor din cadrul
direcției generale sau, după caz, a procurorului;
c) desfășoară activități de documentare specifice,
independent sau în colaborare cu celelalte formațiuni abilitate,
premergător activității de prindere în flagrant, la solicitarea
procurorului competent sau a altor structuri ale direcției
generale;
d) pune în aplicare mandatele de aducere și conduce
persoanele reținute cu ocazia activităților de prindere în flagrant,
conform dispozițiilor procurorului care efectuează urmărirea
penală.
Art. 49. — Birourile 1, 2 și 3 sunt conduse de șefi de birou,
se subordonează nemijlocit șefului Serviciului operații, își
desfășoară activitatea în sprijinul structurilor teritoriale arondate,
pe liniile de muncă: teste de integritate, flagrant, tehnic,
informatică, Infosec, și au următoarele atribuții principale:
a) organizează și efectuează testarea integrității profesionale
a personalului M.A.I. în județele din competența structurilor
teritoriale arondate, în conformitate cu prevederile legale în
vigoare și cu procedura aprobată prin ordin al ministrului
administrației și internelor;
b) efectuează activități de documentare specifice operative,
independent sau în colaborare cu structurile teritoriale arondate,
pentru efectuarea testelor de integritate;
c) pune în aplicare autorizațiile emise de procuror potrivit
art. 261 din Legea nr. 78/2000, cu modificările și completările
ulterioare, pentru faptele de corupție din competența legală a
unității;
d) participă la constatarea în flagrant a infracțiunilor de
corupție din competența direcției generale, în cauzele în care
sunt solicitați, în zona teritorială arondată;
e) efectuează activități de supraveghere operativă, la
solicitarea structurilor din zona arondată sau a procurorului
competent;
f) efectuează activitățile criminalistice în cauze de
competența structurilor teritoriale arondate, la solicitarea
acestora;
g) execută activități de fixare, prin mijloace tehnice, a actelor
procedurale, conform autorizării procurorului competent;
h) pune în aplicare mandatele de aducere și conduce
persoanele reținute cu ocazia activităților de prindere în flagrant,
conform dispozițiilor procurorului care efectuează urmărirea
penală;
i) asigură suportul tehnic în cursul efectuării actelor de
cercetare penală, în cauze de competența structurilor direcției
generale arondate teritorial, potrivit dispoziției procurorului;
j) acordă sprijin de specialitate pe linia utilizării tehnicii
operative de către structurile teritoriale arondate;
k) administrează și întreține, prin persoana anume
desemnată, rețeaua securizată de comunicații informatice a
direcției generale;
l) acordă sprijin pe linie de comunicații și informatică
lucrătorilor din cadrul structurilor teritoriale arondate;
m) colaborează permanent cu unitățile care asigură suportul
logistic pentru asistență tehnică legată de problematica IT,
telefonie fixă, comunicații și activități conexe;
n) pune în aplicare măsurile de protecție a informațiilor
clasificate și cele pe linie de Infosec, în sistemele informatice și

de comunicații, conform legislației în domeniu, pentru structurile
teritoriale arondate.
Art. 50. — (1) Competența teritorială a fiecărui birou se
stabilește prin dispoziție a directorului general.
(2) Personalul pe linie de testare a integrității, prindere în
flagrant și tehnic din cadrul birourilor își desfășoară activitatea,
de regulă, în mod conspirat.
1.8. Structura de securitate
Art. 51. — (1) Structura de securitate se organizează la nivel
birou, este subordonată nemijlocit directorului general adjunct
anume desemnat de către directorul general și are ca obiectiv
implementarea măsurilor de protecție a informațiilor clasificate în
cadrul direcției generale.
(2) Structura de securitate are următoarele atribuții
principale:
a) elaborează și supune aprobării conducerii direcției
generale normele interne privind protecția informațiilor
clasificate, potrivit legii;
b) întocmește programul de prevenire a scurgerii de
informații clasificate și îl supune avizării instituției abilitate, iar
după aprobare acționează pentru aplicarea acestuia;
c) coordonează, monitorizează și controlează activitatea de
aplicare a normelor de protecție a informațiilor clasificate în
cadrul direcției generale și modul de respectare a acestora;
d) asigură relaționarea cu Direcția generală de informații și
protecție internă, pe linia protecției informațiilor clasificate;
e) organizează activități de pregătire specifică a persoanelor
care au acces la informații clasificate;
f) asigură păstrarea și organizează evidența certificatelor de
securitate și autorizațiilor de acces la informații clasificate;
g) întocmește și actualizează listele informațiilor clasificate
elaborate sau păstrate de direcția generală, pe clase și niveluri
de secretizare;
h) execută transportul, predarea și primirea corespondenței
clasificate a direcției generale, cu respectarea normelor legale
în vigoare;
i) asigură, prin Componenta de securitate pentru tehnologia
informației și comunicațiilor, implementarea și respectarea
măsurilor de securitate a sistemelor informatice și de comunicații
ce funcționează la nivelul direcției generale;
j) exercită orice alte atribuții în domeniul protecției
informațiilor clasificate, potrivit legii.
1.9. Direcția prevenire
Art. 52. — (1) Direcția prevenire este condusă de un director,
se subordonează nemijlocit directorului general adjunct anume
desemnat de către directorul general și are în compunere:
Serviciul prevenire, Serviciul studii și proiecții anticorupție și
Serviciul relații cu publicul, în structura căruia se află subordonat
nemijlocit Biroul informare și relații publice.
(2) Direcția prevenire are ca obiective organizarea,
coordonarea și desfășurarea activităților de prevenire a faptelor
de corupție, a celor aferente realizării studiilor și proiectelor
anticorupție, respectiv gestionează activitățile de relații cu
publicul și relații publice la nivelul direcției generale.
Art. 53. — Serviciul prevenire este condus de șeful de
serviciu, se subordonează nemijlocit directorului Direcției
prevenire și are următoarele atribuții principale:
a) planifică, organizează și desfășoară activități de instruire,
activități de informare în domeniul prevenirii săvârșirii faptelor
de corupție destinate personalului ministerului;
b) coordonează, îndrumă și controlează activitatea
structurilor teritoriale ale direcției generale în domeniul prevenirii
faptelor de corupție;

MONITORUL OFICIAL AL ROMÂNIEI, PARTEA I, Nr. 23/11.I.2011
c) elaborează sau, după caz, participă la elaborarea
strategiei naționale/sectoriale, precum și a altor documente de
politici publice din domeniul prevenirii săvârșirii faptelor de
corupție;
d) asigură îndeplinirea de către structurile M.A.I. a acțiunilor
și măsurilor cuprinse în strategia națională/sectorială sau alte
documente de politici publice din domeniul prevenirii săvârșirii
faptelor de corupție;
e) inițiază, organizează și desfășoară campanii/acțiuni de
prevenire în vederea conștientizării de către personalul M.A.I.
și de către cetățeni a cauzelor și a consecințelor în cazul
implicării în fapte de corupție sau participă la astfel de acțiuni;
f) realizează și asigură difuzarea în diverse publicații a unor
articole, analize sau alte materiale cu privire la activitatea de
prevenire a săvârșirii faptelor de corupție de către personalul
M.A.I.;
g) elaborează teme specifice de prevenire a corupției și alte
materiale, în vederea introducerii acestora în documentele
specifice procesului de formare profesională inițială și continuă
a personalului M.A.I.;
h) în organizarea și desfășurarea activităților de prevenire
colaborează cu structurile M.A.I., cu alte autorități și instituții
publice, precum și cu reprezentanți ai societății civile;
i) întocmește, semestrial, Buletinul documentar și de
informare privind activitatea de prevenire și combatere a
corupției și asigură diseminarea acestuia;
j) informează, trimestrial, structurile M.A.I. cu privire la
principalele activități de prevenire și combatere a corupției
desfășurate de către direcția generală;
k) realizează, în colaborare cu structurile direcției generale,
materiale cu caracter preventiv și asigură diseminarea acestora
către personalul M.A.I. și cetățeni.
Art. 54. — Serviciul studii și proiecții anticorupție este condus
de șeful de serviciu, se subordonează nemijlocit directorului
Direcției prevenire și are următoarele atribuții principale:
a) inițiază, proiectează și desfășoară la nivel național și în
profil teritorial, conform metodologiilor specifice, studii și sondaje
de opinie în rândul personalului M.A.I. și al populației, în vederea
analizei și diagnosticării corupției la nivel instituțional; acestea
pot fi realizate în colaborare cu structurile M.A.I., cu alte instituții
publice centrale și locale, precum și cu persoane juridice și
fizice;
b) realizează, conform metodologiilor specifice, analize și
studii de caz în vederea identificării factorilor individuali,
organizaționali și externi care stau la baza comiterii faptelor de
corupție de către personalul M.A.I.;
c) elaborează și actualizează metodologia specifică privind
identificarea, descrierea, estimarea, prevenirea, controlul,
revizuirea și monitorizarea periodică a factorilor de risc și a
practicilor profesionale ce generează sau pot favoriza
manifestarea corupției în rândul personalului și structurilor
M.A.I.;
d) elaborează ghiduri, precizări și documente cu caracter
formativ, destinate să eficientizeze activitățile desfășurate în
contextul identificării, evaluării și stabilirii măsurilor de
prevenire/control pentru riscurile de corupție;
e) realizează, la solicitarea conducerii, analiza și diagnoza
parametrilor psihosociali și de performanță ai unor componente
structurale și/sau procesuale ale direcției generale, în vederea
evaluării eficienței acestora din perspectiva rolului și
responsabilităților în domeniul prevenirii și combaterii corupției,
asigurând fundamentarea unor decizii ce urmăresc eliminarea
sau atenuarea disfuncționalităților și valorificarea potențialului
existent;

19

f) elaborează și prezintă, la solicitarea autorităților
competente,
analize
și
studii
tematice
destinate
organismelor/organizațiilor interne și internaționale.
Art. 55. — Serviciul relații cu publicul este condus de șeful de
serviciu, se subordonează nemijlocit directorului Direcției
prevenire și are următoarele atribuții principale:
a) gestionează activitatea de relații cu publicul a direcției
generale și asigură relaționarea acesteia cu structurile M.A.I.,
celelalte instituții publice, societatea civilă, comunitățile locale și
cetățenii;
b) organizează și asigură primirea, înregistrarea,
soluționarea și evidența petițiilor la nivelul direcției generale;
c) organizează activitatea de primire a cetățenilor în audiență
la nivelul direcției generale;
d) organizează activitatea de consiliere a cetățenilor care se
adresează direcției generale în problemele generale sau
specifice de relații cu publicul;
e) asigură înregistrarea, soluționarea și evidența apelurilor
telefonice efectuate la linia verde anticorupție și gestionează
apelurile telefonice primite;
f) coordonează, îndrumă și controlează, pe linie de relații cu
publicul, activitatea serviciilor teritoriale, pentru optimizarea
activității pe această linie de muncă.
Art. 56. — În cadrul Serviciului relații cu publicul funcționează
Biroul informare și relații publice, condus de șeful de birou,
subordonat nemijlocit șefului serviciului, cu următoarele atribuții
principale:
a) organizează conferințele de presă ale conducerii direcției
generale și briefing-urile purtătorului de cuvânt;
b) pune la dispoziția mijloacelor de informare în masă, a
diferitelor instituții, organizații sau a cetățenilor, în mod oportun
și complet, informațiile solicitate, în conformitate cu prevederile
Legii nr. 544/2001 privind liberul acces la informațiile de interes
public, cu modificările și completările ulterioare, precum și cu
celelalte reglementări în domeniu;
c) concepe, redactează și transmite către mass-media
comunicatele, buletinele informative și alte materiale destinate
publicității;
d) asigură sprijin, îndrumare și control către structurile
teritoriale ale unității, pe această linie de muncă;
e) gestionează pagina proprie de internet a direcției
generale;
f) identifică și evaluează, în cooperare cu Serviciul prevenire
și Serviciul studii și proiecții anticorupție, activitățile de
sensibilizare a opiniei publice cu privire la fenomenul corupției în
M.A.I.
1.10. Direcția suport
Art. 57. — (1) Direcția suport este condusă de un director,
se subordonează nemijlocit directorului general adjunct anume
desemnat de către directorul general și are ca obiective:
organizarea, coordonarea și desfășurarea activităților de
comunicații și informatică, logistică și achiziții publice, respectiv
afaceri europene, cooperare internațională și gestionare a
programelor/proiectelor cu finanțare comunitară.
(2) Direcția suport are în compunere: Serviciul comunicații și
informatică; Serviciul logistic și Serviciul afaceri europene și
relații internaționale, în structura căruia se află subordonată
nemijlocit Unitatea de implementare a proiectelor (la nivel de
birou).
Art. 58. — Serviciul comunicații și informatică este condus
de șeful de serviciu, se subordonează nemijlocit directorului
Direcției suport și are următoarele atribuții principale:

20

MONITORUL OFICIAL AL ROMÂNIEI, PARTEA I, Nr. 23/11.I.2011

a) administrează și întreține rețeaua securizată de
comunicații informatice a direcției generale, atât la nivel central,
cât și teritorial;
b) acordă suport tehnic de specialitate personalului din
aparatul central al direcției generale și realizează activități de
sprijin, îndrumare și control la structurile teritoriale;
c) elaborează și dezvoltă aplicații software pentru utilizarea,
în îndeplinirea atribuțiilor de serviciu, de către lucrătorii din
structurile direcției generale;
d) întreține și gestionează aplicațiile și bazele de date proprii,
inclusiv site-ul de intranet al direcției generale;
e) menține contactul cu administratorii bazelor de date
operative, din cadrul M.A.I. sau alte instituții, în vederea punerii
la dispoziția lucrătorilor specializați ai direcției generale a
instrumentelor de lucru pentru interogarea unor evidențe/baze
de date din punct de vedere informativ;
f) administrează conturile de acces la bazele de date și a
conturilor de e-mail intranet și internet pentru structurile direcției
generale;
g) gestionează sistemul de supraveghere și monitorizare
video, respectiv accesul cu cartele magnetice individuale al
personalului unității în sediile aparatului central al direcției
generale și al Serviciului Anticorupție pentru Municipiul
București;
h) întocmește specificațiile tehnice pentru produsele și
serviciile din domeniul comunicațiilor și tehnologia informației
necesare direcției generale și participă la procedurile de achiziție
aferente;
i) întreține sistemele de telefonie fixă existente la nivelul
sediilor aparatului central al direcției generale și al Serviciului
Anticorupție pentru Municipiul București;
j) organizează, coordonează și controlează activitatea de
comunicații operative la nivelul direcției generale;
k) organizează, coordonează și controlează activitatea de
conducere în secret, secretizarea și protecția comunicațiilor la
nivelul structurilor centrale și teritoriale ale direcției generale;
l) colaborează permanent cu Direcția generală pentru
comunicații și tehnologia informației din M.A.I. și întreține
contacte cu alte structuri de profil, în vederea stabilirii celor mai
bune soluții tehnice, servicii și practici în domeniu.
Art. 59. — (1) Serviciul logistic este condus de șeful de
serviciu, se subordonează nemijlocit directorului Direcției suport
și are următoarele atribuții principale:
a) elaborează propuneri de programe de achiziții, în vederea
bunei desfășurări a activității direcției generale;
b) asigură executarea reparațiilor curente/de refacere ale
imobilelor și instalațiilor aferente aflate în administrarea unității;
c) organizează și verifică modul în care se gestionează și se
efectuează inventarierea bunurilor materiale aflate în evidența
direcției generale, formulează propuneri privind îmbunătățirea
dotării cu mijloace tehnice;
d) urmărește executarea întreținerilor și reparațiilor curente
ale mijloacelor auto din dotare, controlează calitatea și
efectuarea acestora la timp;
e) analizează, elaborează și înaintează ierarhic propuneri,
după caz, de declasare, scoatere din funcțiune sau
disponibilizare a bunurilor materiale din dotarea unității și
execută, atunci când se impune, casarea acestora;
f) efectuează controale asupra modului de folosire și
întreținere a mijloacelor de transport ale direcției generale,
respectiv asupra modului de completare a documentelor de
exploatare, în conformitate cu prevederile normativului privind
asigurarea tehnică de autovehicule a structurilor M.A.I.;

g) organizează activitatea de echipare și asigură drepturile
de echipament pentru personalul direcției generale, conform
normelor în vigoare;
h) organizează și execută lucrările necesare elaborării
proiectului programului logistic;
i) întocmește, păstrează și actualizează datele referitoare la
evidența de cadastru a imobilelor aflate în administrarea și
folosința direcției generale;
j) asigură alocarea la drepturi a tuturor spațiilor aflate în
administrare;
k) ia măsuri de întreținere și conservare a patrimoniului
imobiliar prin menținerea durabilității, funcționalității și siguranței
în exploatare a construcțiilor;
l) asigură întocmirea legală și la timp a documentelor
justificative privind mișcarea bunurilor și predarea acestora la
Serviciul financiar;
m) organizează și desfășoară operațiunile de primire,
depozitare, conservare, întreținere, eliberare și folosire a
bunurilor materiale, respectiv asigură condițiile necesare pentru
ținerea la zi a evidenței tehnico-operative a acestora;
n) organizează activitatea de prevenire și stingere a
incendiilor la nivelul aparatului central al unității, precum și în
caz de calamități naturale;
o) propune spre aprobare, conform competențelor stabilite
de legislația în vigoare, realizarea de obiective și acțiuni de
investiții, asigurând înfăptuirea celor aprobate;
p) elaborează, în domeniul de competență, situațiile
necesare fundamentării bugetului direcției generale;
q) analizează, centralizează și propune spre aprobare
necesarul de lucrări de refacere și investiții, verifică
oportunitatea realizării acestora și stabilește prioritățile;
r) întocmește lucrările din sistemul informațional specific, iar
după aprobare le înaintează ierarhic la termenele stabilite;
s) verifică îndeplinirea atribuțiilor diriginților de șantier și ale
responsabililor cu urmărirea comportării în timp a construcțiilor;
t) organizează activitățile de prelevare a probelor pentru
trimiterea acestora la Serviciul depozitare și întreținere
armament, geniu, chimic — Codlea din subordinea Direcției
generale logistică, în vederea efectuării analizelor fizico-chimice
de laborator și a verificărilor prin trageri în poligon, și ține
evidența rezultatelor transmise de către laboratoarele de
specialitate;
u) organizează activitățile de transport, primire, depozitare,
conservare, întreținere și evidență tehnico-operativă, pe serii,
loturi și ani de fabricație, pentru armamentul, muniția și
materialele periculoase.
(2) În cadrul Serviciului logistic funcționează Compartimentul
achiziții publice, subordonat nemijlocit șefului serviciului, cu
următoarele atribuții principale:
a) elaborează programul anual al achizițiilor publice, pe baza
necesităților și priorităților comunicate de celelalte structuri din
cadrul direcției generale;
b) elaborează sau, după caz, coordonează activitatea de
elaborare a documentației de atribuire ori, în cazul organizării
unui concurs de soluții, a documentației aferente;
c) îndeplinește obligațiile referitoare la publicitate, în
conformitate cu prevederile legislației referitoare la achizițiile
publice;
d) aplică și finalizează procedurile de atribuire, conform
competențelor legale;
e) constituie și păstrează dosarul achiziției publice;
f) întocmește documentele necesare pentru efectuarea
plăților, conform clauzelor contractuale.

MONITORUL OFICIAL AL ROMÂNIEI, PARTEA I, Nr. 23/11.I.2011
Art. 60. — Serviciul afaceri europene și relații internaționale
este condus de șeful de serviciu, se subordonează nemijlocit
directorului Direcției suport și are următoarele atribuții principale:
a) aplică prevederile în vigoare privind organizarea și
desfășurarea activităților de afaceri europene și cooperare
internațională în M.A.I., în domeniul prevenirii și combaterii
corupției;
b) elaborează, pe baza necesităților și priorităților detectate,
Planul de relații internaționale al unității;
c) organizează, coordonează, participă sau asigură
participarea la activități de afaceri europene și relații
internaționale în domeniul specific de activitate, prin elaborarea
și promovarea spre aprobare a instrumentelor de cooperare,
punându-le efectiv în aplicare;
d) analizează și participă la elaborarea propunerilor vizând
modalitățile concrete de transpunere și aplicare a tratatelor
europene și internaționale, în domeniile de competență ale
direcției generale;
e) participă nemijlocit la procesul de fundamentare, elaborare
și aplicare a politicilor europene în domeniul de competență al
direcției generale și realizează puncte de vedere asupra
proiectelor de acte normative sau inițiativelor la nivelul Uniunii
Europene, dar și la nivel regional;
f) monitorizează modul de îndeplinire, la termen, a obligațiilor
specifice asumate de România prin Tratatul de aderare la
Uniunea Europeană, prin strategiile postaderare și cele privind
aderarea la Spațiul Schengen, ce revin direcției generale potrivit
competenței;
g) organizează și execută măsurile și acțiunile de protocol
planificate la nivelul unității sau dispuse de conducerea direcției
generale.
Art. 61. — (1) În cadrul Serviciului afaceri europene și relații
internaționale funcționează Unitatea de implementare a
proiectelor, constituită la nivel birou, care este condusă de șeful
de birou și se subordonează nemijlocit șefului serviciului.
(2) Unitatea de implementare a proiectelor are următoarele
atribuții principale:
a) implementează, împreună cu beneficiarii direcți,
programele/componentele/proiectele cu finanțare comunitară
dedicate direcției generale, asigurând managementul tehnic al
proiectelor și contractelor aferente și atestarea realității și calității
serviciilor menționate în certificatele de acceptanță și facturile
emise de contractanți, în vederea efectuării plății de către Oficiul
de Plăți și Contractare Phare;
b) identifică sursele de finanțare și elaborează documentele
de programare aferente direcției generale și le înaintează la
termenele stabilite, în vederea obținerii fondurilor pentru
derularea proiectelor;
c) întocmește, în colaborare cu structurile de profil din cadrul
M.A.I. și cu beneficiarii finali, documentele subsecvente
aprobării fișei de proiect pentru derularea efectivă a programului;
d) monitorizează și controlează programele/componentele/
proiectele cu finanțare comunitară dedicate direcției generale,
inclusiv sub aspectul îndeplinirii obligației de cofinanțare de
către partea română;
e) exercită, în domeniul din competență, orice alte atribuții
ce revin unităților de implementare a proiectelor din cadrul
M.A.I., conform reglementărilor în vigoare.
SECȚIUNEA a 2-a
Structurile anticorupție teritoriale

Art. 62. — (1) În fiecare județ și în municipiul București sunt
organizate și funcționează servicii anticorupție subordonate
aparatului central al direcției generale, care au competența de a

21

desfășura activități de prevenire și combatere a corupției în
rândul personalului structurilor teritoriale ale M.A.I.
(2) Șefii serviciilor prevăzute la alin. (1) se subordonează
nemijlocit directorilor generali adjuncți anume desemnați de
directorul general.
(3) Serviciul Anticorupție pentru Municipiul București are în
compunere: Biroul anchete, Biroul investigații și Compartimentul
prevenire și relații cu publicul.
Art. 63. — Serviciile anticorupție județene și Serviciul
Anticorupție pentru Municipiul București realizează atribuțiile
funcționale ce revin direcției generale, în limita teritorială
respectivă, în domeniile investigații, anchete, prevenire, relații
publice și cu publicul.
Art. 64. — În realizarea sarcinilor ce le revin, structurile
teritoriale au următoarele atribuții:
a) transmit pe cale ierarhică datele și informațiile pe linie de
corupție, când sunt motive evidente și verificabile de a nu fi
exploatate corespunzător pe plan local;
b) raportează situația operativă din competență, periodic și
ori de câte ori este nevoie, structurilor corespondente din
aparatul central;
c) colaborează, în conformitate cu protocoalele încheiate de
direcția generală, cu structurile teritoriale ale Ministerului Public,
precum și cu celelalte instituții publice, pentru clarificarea
cauzelor de interes comun, conform legii;
d) asigură relația cu structurile teritoriale ale M.A.I. și cu
autoritățile administrației locale, cu mass-media și societatea
civilă, în limitele competenței stabilite de directorul general;
e) informează de îndată conducerea direcției generale în
legătură cu orice situație care poate genera repercusiuni asupra
instituției și a intereselor M.A.I., dacă nu poate fi gestionată
favorabil la nivel teritorial;
f) execută misiunile dispuse de conducerea unității, în
legătură cu îndeplinirea sarcinilor ce revin direcției generale.
CAPITOLUL VI
Dispoziții finale
Art. 65. — Personalul direcției generale respectă
confidențialitatea datelor în exercitarea atribuțiilor de serviciu și
păstrează secretul de stat și profesional, în conformitate cu
prevederile legale în vigoare.
Art. 66. — Activitățile, metodele, mijloacele, procedeele
utilizate și sarcinile concrete ce revin personalului direcției
generale se stabilesc prin dispoziții, metodologii, proceduri și
fișele posturilor.
Art. 67. — Investigațiile și celelalte activități operative ale
direcției generale se desfășoară în baza instrucțiunilor specifice
emise de ministrul administrației și internelor.
Art. 68. — (1) Direcției generale i se alocă resursele
financiare și logistice necesare desfășurării în bune condiții a
atribuțiilor de serviciu.
(2) Directorul general are calitatea de ordonator terțiar de
credite aflat în finanțarea directă a ordonatorului principal de
credite și asigură din bugetul propriu cheltuielile cu salariile și
celelalte drepturi pentru personalul din structura centrală și
structurile teritoriale subordonate, în condițiile legii.
Art. 69. — Personalul direcției generale este obligat să
cunoască, în părțile ce îl privesc, și să aplice întocmai
prevederile prezentului regulament, potrivit atribuțiilor specifice.
Art. 70. — Anexele nr. 1—5 fac parte integrantă din prezentul
regulament.

*) Anexa nr. 1 (a) este reprodusă în facsimil.

ANEXA Nr. 1 (a)*)
la regulament

22
MONITORUL OFICIAL AL ROMÂNIEI, PARTEA I, Nr. 23/11.I.2011

*) Anexa nr. 1 (b) este reprodusă în facsimil.

ANEXA Nr. 1 (b)*)
la regulament

MONITORUL OFICIAL AL ROMÂNIEI, PARTEA I, Nr. 23/11.I.2011
23

*) Anexa nr. 2 este reprodusă în facsimil.

ANEXA Nr. 2*)
la regulament

24
MONITORUL OFICIAL AL ROMÂNIEI, PARTEA I, Nr. 23/11.I.2011

MONITORUL OFICIAL AL ROMÂNIEI, PARTEA I, Nr. 23/11.I.2011

25
ANEXA Nr. 3
la regulament

Fișa postului directorului general
A. Identificarea postului
1. Compartimentul: conducerea Direcției Generale
Anticorupție
2. Denumirea postului: director general
3. Poziția postului în statul de organizare: 1
4. Relații:
a) ierarhice: este subordonat nemijlocit ministrului
administrației și internelor, care coordonează activitatea Direcției
Generale Anticorupție și are în subordine întregul personal al
acesteia; coordonează în mod nemijlocit activitatea directorilor
generali adjuncți, a Serviciului cabinet, a Serviciului control, a
Serviciului resurse umane, a Serviciului financiar, a Serviciului
special, a Structurii de protecția datelor cu caracter personal și
a structurilor teritoriale stabilite prin dispoziție;
b) funcționale: conduce întreaga activitate a Direcției
Generale Anticorupție și emite dispoziții, în aplicarea
prevederilor legale și a ordinelor ministrului administrației și
internelor;
c) de control: controlează activitatea tuturor structurilor din
componența direcției generale;
d) de colaborare: colaborează cu șefii structurilor din cadrul
Ministerului Administrației și Internelor și cu celelalte autorități
și instituții publice, în scopul rezolvării atribuțiilor din domeniul
de competență al Direcției Generale Anticorupție, potrivit
prevederilor legale și ordinelor ministrului administrației și
internelor;
e) de reprezentare: reprezintă Direcția Generală Anticorupție
în raporturile cu conducerea Ministerului Administrației și
Internelor sau cu structurile acestuia, cu celelalte autorități și
instituții publice din țară și din străinătate; angajează, în condițiile
legii, direcția generală în raporturile cu persoanele juridice și
fizice.
5. Definirea sumară a postului: asigură fundamentarea,
elaborarea și aplicarea politicilor și procedurilor în domeniul
prevenirii și combaterii corupției în rândul personalului
Ministerului Administrației și Internelor; organizează,
coordonează și conduce întreaga activitate care se desfășoară
în cadrul direcției generale și a structurilor teritoriale
subordonate; concepe, elaborează, aplică și controlează
măsurile prevăzute în planurile de muncă ale direcției generale,
precum și cele stabilite prin documente strategice în cadrul
ministerului; elaborează anteproiecte de acte normative în
domeniul de competență.

B. Cerințele postului
1. Categoria de personal ce poate ocupa postul: ofițer de
poliție
2. Gradul profesional necesar ocupantului postului: cel puțin
comisar-șef
3. Pregătire:
3.1. pregătire de bază: studii superioare de lungă durată în
domeniul juridic, cu diplomă de licență;
3.2. pregătire de specialitate: studii de masterat sau
postuniversitare în specialitatea studiilor necesare exercitării
funcției sau în domeniul management;
3.3. alte cunoștințe: în domeniile management/operare
PC/psihologia muncii sau a organizațiilor;
3.4. autorizații speciale pentru exercitarea atribuțiilor: pentru
lucru cu documente clasificate secrete de stat;
3.5. limbi străine: cel puțin o limbă străină de circulație
internațională — vorbit și citit — la nivel bun.
4. Experiență:
4.1. vechime în muncă: cel puțin 7 ani în Ministerul
Administrației și Internelor;
4.2. vechime în specialitatea studiilor necesare exercitării
funcției: cel puțin 7 ani;
4.3. vechime în funcții de conducere: cel puțin 5 ani vechime
în funcții de conducere în cadrul Ministerului Administrației și
Internelor;
4.4. perioada pentru acomodarea la cerințele postului: 6 luni.
5. Aptitudini și abilități necesare: manageriale
(organizatorice, decizionale, de prevedere, conducere,
coordonare și control); de planificare, lucru sub presiunea
timpului, spirit de observație, o bună gândire analitică și
conceptuală, lucru în echipă, bun negociator, bun diplomat,
spontaneitate, operativitate în luarea deciziilor, mijlocitor al
informării și pregătirii profesionale.
6. Atitudini necesare/Comportament: spirit de inițiativă,
sociabilitate, comportament adecvat (limbaj, vestimentație,
reguli de politețe), trăsături pozitive de caracter, exigență,
obiectivitate, spirit critic, organizare a activităților, fermitate,
consecvență în acțiune, motivație intrinsecă, disponibilitate la
schimbare.
7. Parametri privind starea sănătății somatice: apt pentru
funcții de conducere.
8. Trăsături psihice și de personalitate: inteligență, flexibilitate
a gândirii, stabilitate comportamentală, echilibru emoțional.

26

MONITORUL OFICIAL AL ROMÂNIEI, PARTEA I, Nr. 23/11.I.2011

C. Condiții specifice de muncă
1. Deplasări curente: în unitățile teritoriale din subordine, în
structurile ministerului, la alte autorități și instituții publice; în
străinătate pentru participarea la conferințe, simpozioane,
schimburi de experiență și misiuni operative specifice
domeniului de competență al unității.
2. Condiții deosebite de muncă: expunere la radiații
electromagnetice.
3. Compensări: potrivit reglementărilor în vigoare.
D.
Descrierea
sarcinilor,
îndatoririlor
și
responsabilităților postului
a) realizează și prezintă spre aprobare ministrului
administrației și internelor documentele strategice privind
organizarea și planificarea activităților specifice de prevenire și
combatere a corupției interne, respectiv emite dispoziții, în limita
competențelor;
b) conduce lucrările Consiliului de conducere al direcției
generale și stabilește prioritățile activităților care se vor
desfășura în baza recomandărilor Comitetului strategic pentru
sprijinirea activității Direcției Generale Anticorupție;
c) dispune efectuarea unor studii de diagnoză și prognoză în
domeniul conceptualizării, proiectării și îmbunătățirii
performanțelor în activitate;
d) asigură cunoașterea și evaluarea tactică sau strategică a
situației operative pe domeniile date în competență și ia măsuri
de soluționare optimă a problemelor apărute;
e) prezintă, periodic, informări în Colegiul Ministerului
Administrației și Internelor, cu principalele concluzii rezultate din
activitatea de prevenire și combatere a corupției interne și
formulează propuneri pentru eficientizarea muncii în domeniu;
f) stabilește, împreună cu șefii celorlalte structuri ale unității,
sarcinile ce trebuie rezolvate în comun, pe etape, în raport cu
situația operativă;
g) convoacă, periodic și ori de câte ori este nevoie, șefii
structurilor centrale și/sau teritoriale, în vederea stabilirii unor
strategii, acțiuni și sarcini comune, precum și pentru analiza
activității desfășurate în executarea ordinelor ministrului
administrației și internelor;
h) asigură desfășurarea activităților de control, sprijin și
îndrumare la nivelul structurilor centrale și teritoriale ale unității,
în legătură cu activitatea de prevenire și combatere a corupției
interne;
i) coordonează activitatea de primire a reclamațiilor/petițiilor,
precum și cea de relații publice specifice problematicii din
competență;
j) conduce activitatea de documentare a cauzelor de corupție
internă, deschis și/sau acoperit, conform legii;
k) îndrumă desfășurarea activității de poliție judiciară de către
ofițerii direcției generale, conform legii;
l) urmărește organizarea și desfășurarea activității de testare
a integrității profesionale a personalului ministerului;
m) conduce activitatea de relații și cooperare internațională
în domeniu, în conformitate cu interesele ministerului;
n) răspunde de activitatea de constituire și gestionare a bazei
de date a unității privind faptele de corupție săvârșite de
personalul ministerului;

o) răspunde, potrivit competențelor, de încadrarea posturilor
din statul de organizare al unității, cu personal corespunzător
cerințelor acestora, calificat, bine motivat, loial, cu conduită
adecvată, apt să dezvolte inițiative și să aplice soluții eficiente în
rezolvarea problemelor de muncă;
p) răspunde de întocmirea și realizarea programelor de
formare și pregătire continuă a personalului din subordine;
q) asigură resursele financiare și logistice necesare
desfășurării în bune condiții a atribuțiilor legale;
r) semnează corespondența Direcției Generale Anticorupție
cu unitățile Ministerului Administrației și Internelor, alte autorități
sau instituții publice, persoane juridice sau fizice;
s) supune aprobării ministrului Planul anual de activități și
măsuri al direcției generale și aprobă planurile de muncă ale
structurilor din subordine;
t) răspunde de aplicarea normelor privind securitatea și
sănătatea personalului unității în toate aspectele legate de
procesul muncii;
u) răspunde pentru asigurarea măsurilor de apărare
împotriva incendiilor, de prevenire și stingere a acestora, la
nivelul spațiilor și bunurilor materiale administrate de Direcția
Generală Anticorupție;
v) asigură realizarea activităților de protecție a mediului în
spațiile repartizate spre administrare;
x) răspunde de aplicarea măsurilor de protecție a informațiilor
clasificate în conformitate cu prevederile art. 86 din Standardele
naționale de protecție a informațiilor clasificate în România,
aprobate prin Hotărârea Guvernului nr. 585/2002, cu modificările
și completările ulterioare;
y) asigură aplicarea măsurilor de protecție și a datelor cu
caracter personal în cadrul Direcției Generale Anticorupție.
E. Standarde de performanță asociate postului
1. Indicatori cantitativi: asigură îndeplinirea tuturor atribuțiilor,
sarcinilor și responsabilităților care revin direcției generale și
postului pe care îl ocupă.
2. Indicatori calitativi: asigură managementul performant prin
luarea deciziilor cu operativitate, gestionează judicios resursele
umane și materiale alocate, conform prevederilor legale,
cerințelor postului și ordinelor ministrului administrației și
internelor.
3. Costuri: asigură planificarea, organizarea și desfășurarea
activităților specifice, cu respectarea și încadrarea strictă în
limitele resurselor materiale și financiare aprobate în acest scop.
4. Timp: îndeplinește atribuțiile ce îi revin în timpul
programului de lucru, alocă timp cu prioritate pentru activități de
proiectare strategică, conducere și control al activităților
desfășurate de structurile direcției generale.
5. Utilizarea resurselor: antrenează personalul în activități de
concepție, analiză și sinteză, precum și în luarea deciziilor,
dezvoltă spiritul inovativ al subordonaților, stimulează la
personalul din subordine loialitatea față de instituție și
integritatea morală în toate acțiunile întreprinse.
6. Mod de realizare: individual și în echipă, conduce prin
exemplul personal, îndrumă, dezvoltă și antrenează
subordonații, deleagă din atribuții personalului cu funcții de
conducere aflat în subordine.

Ministrul administrației și internelor,

Directorul general al Direcției Generale Anticorupție,

.

.

MONITORUL OFICIAL AL ROMÂNIEI, PARTEA I, Nr. 23/11.I.2011

27
ANEXA Nr. 4
la regulament

Fișa postului directorului general adjunct
A. Identificarea postului
1. Compartimentul: conducerea Direcției Generale
Anticorupție
2. Denumirea postului: director general adjunct
3. Poziția postului în statul de organizare: 2
4. Relații:
a) ierarhice: este subordonat direct ministrului administrației
și internelor și nemijlocit directorului general; coordonează în
mod nemijlocit activitatea Direcției investigații, a Direcției
anchete, a Structurii de securitate și a serviciilor anticorupție
teritoriale stabilite de directorul general prin dispoziție;
b) funcționale: conduce întreaga activitate a structurilor
coordonate;
c) de control: controlează activitatea structurilor cărora le
coordonează nemijlocit activitatea;
d) de colaborare: colaborează cu șefii structurilor din cadrul
ministerului și cu celelalte autorități sau instituții publice, în
scopul rezolvării atribuțiilor din domeniul de competență al
direcției generale, potrivit prevederilor legale și ordinelor
ministrului administrației și internelor;
e) de reprezentare: reprezintă Direcția Generală Anticorupție
în raporturile cu conducerea Ministerului Administrației și
Internelor sau cu structurile acestuia, cu celelalte autorități sau
instituții publice din țară și din străinătate, pe baza mandatului de
reprezentare.
5. Definirea sumară a postului: asigură fundamentarea,
elaborarea și aplicarea politicilor și procedurilor în domeniile
specifice structurilor pe care le coordonează nemijlocit;
organizează, coordonează și conduce întreaga activitate care
se desfășoară pe liniile de muncă pe care le coordonează;
concepe, elaborează, aplică și controlează măsurile prevăzute
în planurile de muncă ale structurilor subordonate, precum și
cele stabilite prin documente de strategie în cadrul ministerului,
pe liniile de muncă pe care le coordonează.
B. Cerințele postului
1. Categoria de personal ce poate ocupa postul: ofițer de
poliție
2. Gradul profesional necesar ocupantului postului: cel puțin
comisar-șef
3. Pregătire:
3.1. pregătire de bază: studii superioare de lungă durată în
domeniul juridic, cu diplomă de licență;

3.2. pregătire de specialitate: studii de masterat sau
postuniversitare în specialitatea studiilor necesare exercitării
funcției sau în domeniul management;
3.3. alte cunoștințe: în domeniile management/informatică/
psihologia muncii și a organizațiilor;
3.4. autorizații speciale pentru exercitarea atribuțiilor: pentru
lucru cu documente clasificate secrete de stat;
3.5. limbi străine: cel puțin o limbă străină de circulație
internațională — vorbit și citit — la nivel bun.
4. Experiență:
4.1. vechime în muncă: cel puțin 7 ani în Ministerul
Administrației și Internelor;
4.2. vechime în specialitatea studiilor necesare exercitării
funcției: cel puțin 7 ani;
4.3. vechime în funcții de conducere: cel puțin 5 ani vechime
în funcții de conducere în cadrul Ministerului Administrației și
Internelor;
4.4. perioada pentru acomodarea la cerințele postului: 6 luni.
5. Aptitudini și abilități necesare: manageriale
(organizatorice, decizionale, de prevedere, conducere,
coordonare și control); de planificare, lucru sub presiunea
timpului, spirit de observație, o bună gândire analitică și
conceptuală, lucru în echipă, bun negociator, bun diplomat,
spontaneitate, operativitate în luarea deciziilor, mijlocitor al
informării și pregătirii profesionale.
6. Atitudini necesare/Comportament: spirit de inițiativă,
sociabilitate, comportament adecvat (limbaj, vestimentație,
reguli de politețe), trăsături pozitive de caracter, exigență,
obiectivitate, spirit critic, organizare a activităților, fermitate,
consecvență în acțiune, motivație intrinsecă, disponibilitate la
schimbare.
7. Parametri privind starea sănătății somatice: apt pentru
funcții de conducere.
8. Trăsături psihice și de personalitate: inteligență, flexibilitate
a gândirii, stabilitate comportamentală, echilibru emoțional.
C. Condiții specifice de muncă
1. Deplasări curente: în serviciile teritoriale din subordine, în
structurile ministerului, la alte autorități și instituții publice; în
străinătate pentru participarea la conferințe, simpozioane,
schimburi de experiență și misiuni operative specifice
domeniului de competență al unității
2. Condiții deosebite de muncă: expunere la radiații
electromagnetice
3. Compensări: potrivit reglementărilor în vigoare

28

MONITORUL OFICIAL AL ROMÂNIEI, PARTEA I, Nr. 23/11.I.2011

D.
Descrierea
sarcinilor,
îndatoririlor
și
responsabilităților postului
a) elaborează, în vederea prezentării spre aprobare
ministrului administrației și internelor, documentele de strategie
privind organizarea și planificarea activităților specifice
domeniilor structurilor din subordine;
b) participă la lucrările Consiliului de conducere al unității și
ia măsuri pentru realizarea priorităților care se vor desfășura în
baza recomandărilor Comitetului strategic pentru sprijinirea
activității, pe liniile de muncă din competență;
c) efectuează studii de diagnoză și prognoză în domeniul
conceptualizării, proiectării și îmbunătățirii performanțelor în
activitate, pentru structurile pe care le coordonează;
d) asigură cunoașterea și evaluarea tactică și strategică
zilnică a situației operative pe domeniile date în competență și
ia măsuri de soluționare optimă a problemelor apărute;
e) stabilește, împreună cu șefii celorlalte structuri ale unității,
sarcinile ce trebuie rezolvate în comun, pe etape, în raport de
situația operativă;
f) asigură desfășurarea cu caracter permanent, de către
personalul structurilor coordonate, a activităților de control,
sprijin și îndrumare în unitățile centrale și teritoriale, în legătură
cu activitatea de prevenire și combatere a corupției interne;
g) elaborează și urmărește realizarea programelor de
formare și pregătire continuă a personalului structurilor pe care
le coordonează;
h) semnează corespondența direcției generale cu unitățile
Ministerului Administrației și Internelor, alte autorități sau instituții
publice, persoane juridice sau fizice, în baza delegării de
competență;
i) execută alte activități dispuse de directorul general, potrivit
competențelor legale ale unității;
j) exercită atribuțiile directorului general pe perioada
desemnării la conducerea direcției generale;
k) este desemnat ca șef al Structurii de securitate,
îndeplinind următoarele atribuții:
— pune în aplicare și verifică respectarea, în cadrul direcției
generale, a prevederilor legale privind protecția informațiilor
clasificate;
— asigură întocmirea programului de prevenire a scurgerii
de informații clasificate și îl supune avizării Direcției generale de
informații și protecție internă și aprobării directorului general;
după aprobare, acționează pentru aplicarea acestuia;
— coordonează activitatea de protecție a informațiilor
clasificate, în toate componentele acesteia;
— asigură relaționarea cu Direcția generală de informații și
protecție internă, pe linia protecției informațiilor clasificate;
— consiliază directorul general în legătură cu toate aspectele
privind securitatea informațiilor clasificate;
— informează directorul general și Direcția generală de
informații și protecție internă despre vulnerabilitățile și riscurile
existente în sistemul de protecție a informațiilor clasificate și
propune măsuri pentru înlăturarea acestora;
— acordă sprijin reprezentanților autorizați ai Direcției
generale de informații și protecție internă pe linia verificării

persoanelor pentru care se solicită accesul la informații
clasificate;
— în colaborare cu Direcția generală de informații și protecție
internă asigură organizarea activităților de pregătire specifică a
persoanelor care au acces la informații clasificate;
— asigura păstrarea și organizarea evidenței certificatelor de
securitate și autorizațiilor de acces la informații clasificate;
— asigură actualizarea permanentă a evidenței certificatelor
de securitate și a autorizațiilor de acces;
— asigură întocmirea și actualizarea listelor informațiilor
clasificate elaborate sau păstrate de unitate, pe clase și niveluri
de secretizare;
— prezintă directorului general propuneri privind stabilirea
obiectivelor, sectoarelor și locurilor de importanță deosebită
pentru protecția informațiilor clasificate din sfera de
responsabilitate și, după caz, solicită sprijinul Direcției generale
de informații și protecție internă în realizarea acestor demersuri;
— este responsabil pentru implementarea și asigurarea
măsurilor de securitate în domeniul INFOSEC;
— monitorizează echipamentele care intră/ies din zonele de
securitate;
— pune la dispoziția șefului C.S.T.I.C. lista cu certificatele de
securitate/autorizațiile de acces la informații clasificate deținute
de personalul Direcției Generale Anticorupție;
— efectuează, cu aprobarea directorului general, controale
privind modul de aplicare a măsurilor legale de protecție a
informațiilor clasificate la nivelul Direcției Generale Anticorupție;
— exercită alte atribuții în domeniul protecției informațiilor
clasificate, potrivit legii.
E. Standarde de performanță asociate postului
1. Indicatori cantitativi: asigură îndeplinirea atribuțiilor,
sarcinilor și responsabilităților ce revin structurilor pe care le
coordonează și postului pe care îl ocupă.
2. Indicatori calitativi: asigură managementul performant prin
luarea deciziilor cu operativitate, gestionează judicios resursele
umane și materiale alocate, conform prevederilor legale,
cerințelor postului, a ordinelor și instrucțiunilor ministrului
administrației și internelor.
3. Costuri: asigură planificarea, organizarea și desfășurarea
activităților specifice, cu respectarea și încadrarea strictă în
limitele resurselor materiale și financiare aprobate în acest scop.
4. Timp: îndeplinește atribuțiile ce-i revin în timpul
programului de lucru; alocă timp cu prioritate pentru activități de
proiectare strategică, conducere și control al activităților
desfășurate de structurile pe care le coordonează.
5. Utilizarea resurselor: antrenează personalul în activități de
concepție, analiză și sinteză, precum și în luarea deciziilor,
dezvoltă spiritul inovativ al subordonaților, stimulează la
personalul din subordine loialitatea față de instituție și
integritatea morală în toate acțiunile întreprinse.
6. Mod de realizare: individual și în echipă, conduce prin
exemplul personal, îndrumă, dezvoltă și antrenează
subordonații, deleagă din atribuții personalului cu funcții de
conducere aflat în subordine.

Ministrul administrației și internelor,

Director general,

.

.
Director general adjunct,

MONITORUL OFICIAL AL ROMÂNIEI, PARTEA I, Nr. 23/11.I.2011

29
ANEXA Nr. 5
la regulament

Fișa postului directorului general adjunct
A. Identificarea postului
1. Compartimentul: conducerea Direcției Generale
Anticorupție
2. Denumirea postului: director general adjunct
3. Poziția postului în statul de organizare: 3
4. Relații:
a) ierarhice: este subordonat direct ministrului administrației
și internelor și nemijlocit directorului general; coordonează în
mod nemijlocit activitatea Direcției prevenire, a Direcției suport
și a serviciilor anticorupție teritoriale stabilite de directorul
general prin dispoziție;
b) funcționale: conduce întreaga activitate a structurilor
coordonate;
c) de control: controlează activitatea structurilor cărora le
coordonează nemijlocit activitatea;
d) de colaborare: colaborează cu șefii structurilor din cadrul
ministerului, celelalte autorități sau instituții publice, în scopul
rezolvării atribuțiilor din domeniul de competență al direcției
generale, potrivit prevederilor legale și ordinelor ministrului
administrației și internelor;
e) de reprezentare: reprezintă Direcția Generală Anticorupție
în raporturile cu conducerea Ministerului Administrației și
Internelor, structurile acestuia, cu celelalte autorități sau instituții
publice din țară și din străinătate, pe baza mandatului de
reprezentare.
5. Definirea sumară a postului: asigură fundamentarea,
elaborarea și aplicarea politicilor și procedurilor în domeniile
specifice structurilor pe care le coordonează nemijlocit;
organizează, coordonează și conduce întreaga activitate care
se desfășoară pe liniile de muncă pe care le coordonează;
concepe, elaborează, aplică, controlează măsurile prevăzute în
planurile de muncă ale structurilor subordonate, precum și cele
stabilite prin documente de strategie în cadrul ministerului, pe
liniile de muncă pe care le coordonează.
B. Cerințele postului
1. Categoria de personal ce poate ocupa postul: ofițer de
poliție
2. Gradul profesional necesar ocupantului postului: cel puțin
comisar-șef
3. Pregătire:
3.1. pregătire de bază: studii superioare de lungă durată în
domeniul juridic, cu diplomă de licență;
3.2. pregătire de specialitate: studii de masterat sau
postuniversitare în specialitatea studiilor necesare exercitării
funcției sau în domeniul management;
3.3. alte cunoștințe: în domeniile management/informatică/
psihologia muncii și a organizațiilor;
3.4. autorizații speciale pentru exercitarea atribuțiilor: pentru
lucru cu documente clasificate secrete de stat;

3.5. limbi străine: cel puțin o limbă străină de circulație
internațională — vorbit și citit — la nivel bun.
4. Experiență:
4.1. vechime în muncă: cel puțin 7 ani în Ministerul
Administrației și Internelor;
4.2. vechime în specialitatea studiilor necesare exercitării
funcției: cel puțin 7 ani;
4.3. vechime în funcții de conducere: cel puțin 5 ani vechime
în funcții de conducere în cadrul Ministerului Administrației și
Internelor;
4.4. perioada pentru acomodarea la cerințele postului: 6 luni.
5. Aptitudini și abilități necesare: manageriale
(organizatorice, decizionale, de prevedere, conducere,
coordonare și control); de planificare, lucru sub presiunea
timpului, spirit de observație, o bună gândire analitică și
conceptuală, lucru în echipă, bun negociator, bun diplomat,
spontaneitate, operativitate în luarea deciziilor, mijlocitor al
informării și pregătirii profesionale.
6. Atitudini necesare/Comportament: spirit de inițiativă,
sociabilitate, comportament adecvat (limbaj, vestimentație,
reguli de politețe), trăsături pozitive de caracter, exigență,
obiectivitate, spirit critic, organizare a activităților, fermitate,
consecvență în acțiune, motivație intrinsecă, disponibilitate la
schimbare.
7. Parametri privind starea sănătății somatice: apt pentru
funcții de conducere.
8. Trăsături psihice și de personalitate: inteligență, flexibilitate
a gândirii, stabilitate comportamentală, echilibru emoțional.
C. Condiții specifice de muncă
1. Deplasări curente: în unitățile teritoriale din subordine, în
structurile ministerului, la alte autorități publice; în străinătate
pentru participarea la conferințe, simpozioane, schimburi de
experiență și misiuni operative specifice domeniului de
competență al unității
2. Condiții deosebite de muncă: expunere la radiații
electromagnetice
3. Compensări: potrivit reglementărilor în vigoare
D.
Descrierea
sarcinilor,
îndatoririlor
și
responsabilităților postului
a) elaborează, în vederea prezentării spre aprobare
ministrului administrației și internelor, documentele de strategie
privind organizarea și planificarea activităților specifice în
domeniile structurilor din subordine;
b) participă la lucrările Consiliului de conducere al unității și
ia măsuri pentru realizarea priorităților care se vor desfășura în
baza recomandărilor Comitetului strategic pentru sprijinirea
activității Direcției Generale Anticorupție, pe liniile de muncă din
competență;

30

MONITORUL OFICIAL AL ROMÂNIEI, PARTEA I, Nr. 23/11.I.2011

c) efectuează studii de diagnoză și prognoză în domeniul
conceptualizării, proiectării și îmbunătățirii performanțelor în
activitate, pentru structurile pe care le coordonează nemijlocit;
d) asigură cunoașterea și evaluarea tactică și strategică
zilnică a activităților specifice domeniilor date în competență și
ia măsuri de soluționare optimă a problemelor apărute;
e) stabilește, împreună cu șefii celorlalte structuri ale direcției
generale, sarcinile ce trebuie rezolvate în comun, pe etape, în
raport de situația operativă;
f) asigură desfășurarea cu caracter permanent, de către
personalul structurilor coordonate, a activităților de control,
sprijin și îndrumare în unitățile centrale și teritoriale, în legătură
cu activitatea în domeniile date în competență;
g) elaborează și urmărește realizarea programelor de
formare și pregătire continuă a personalului structurilor pe care
le coordonează;
h) semnează corespondența direcției generale cu unitățile
Ministerului Administrației și Internelor, alte autorități sau instituții
publice, persoane juridice sau fizice, în baza delegării de
competență;
i) execută alte activități dispuse de directorul general, potrivit
competențelor legale;
j) exercită atribuțiile directorului general pe perioada
desemnării la conducerea direcției generale.

E. Standarde de performanță asociate postului
1. Indicatori cantitativi: asigură îndeplinirea atribuțiilor,
sarcinilor și responsabilităților ce revin structurilor pe care le
coordonează și postului pe care îl ocupă.
2. Indicatori calitativi: asigură managementul performant prin
luarea deciziilor cu operativitate, gestionează judicios resursele
umane și materiale alocate, conform prevederilor legale,
cerințelor postului, a ordinelor și instrucțiunilor ministrului
administrației și internelor.
3. Costuri: asigură planificarea, organizarea și desfășurarea
activităților specifice, cu respectarea și încadrarea strictă în
limitele resurselor materiale și financiare aprobate în acest scop.
4. Timp: îndeplinește atribuțiile ce-i revin în timpul
programului de lucru; alocă timp cu prioritate pentru activități de
proiectare strategică, conducere și control al activităților
desfășurate de structurile pe care le coordonează.
5. Utilizarea resurselor: antrenează personalul în activități de
concepție, analiză și sinteză, precum și în luarea deciziilor,
dezvoltă spiritul inovativ al subordonaților, stimulează la
personalul din subordine loialitatea față de instituție și
integritatea morală în toate acțiunile întreprinse.
6. Mod de realizare: individual și în echipă, conduce prin
exemplul personal, îndrumă, dezvoltă și antrenează
subordonații, deleagă din atribuții personalului cu funcții de
conducere aflat în subordine.

Ministrul administrației și internelor,

Director general,

Director general adjunct,
...................................

MINISTERUL ECONOMIEI, COMERȚULUI ȘI MEDIULUI DE AFACERI

ORDIN
pentru modificarea anexei nr. 4 la Ordinul ministrului economiei, comerțului și mediului de afaceri
nr. 701/2010 privind aprobarea bugetelor de venituri și cheltuieli pe anul 2010
pentru institutele naționale de cercetare-dezvoltare aflate sub autoritatea Ministerului Economiei,
Comerțului și Mediului de Afaceri
În baza art. 15 alin. (5) din Ordonanța de urgență a Guvernului nr. 37/2008 privind reglementarea unor măsuri financiare
în domeniul bugetar, aprobată cu modificări prin Legea nr. 275/2008, cu modificările și completările ulterioare,
în conformitate cu prevederile art. 9 alin. (4) din Hotărârea Guvernului nr. 1.634/2009 privind organizarea și funcționarea
Ministerului Economiei, Comerțului și Mediului de Afaceri, cu modificările și completările ulterioare,
în temeiul prevederilor art. 24 alin. (2) din Ordonanța Guvernului nr. 57/2002 privind cercetarea științifică și dezvoltarea
tehnologică, aprobată cu modificări și completări prin Legea nr. 324/2003, cu modificările și completările ulterioare,
ministrul economiei, comerțului și mediului de afaceri emite următorul ordin:
Articol unic. — Anexa nr. 4 la Ordinul ministrului economiei,
comerțului și mediului de afaceri nr. 701/2010 privind aprobarea
bugetelor de venituri și cheltuieli pe anul 2010 pentru institutele
naționale de cercetare-dezvoltare aflate sub autoritatea

Ministerului Economiei, Comerțului și Mediului de Afaceri,
publicat în Monitorul Oficial al României, Partea I, nr. 506 din
21 iulie 2010, se modifică și se înlocuiește cu anexa care face
parte integrantă din prezentul ordin.

Ministrul economiei, comerțului și mediului de afaceri,
Ion Ariton
București, 20 decembrie 2010.
Nr. 2.844.

31

MONITORUL OFICIAL AL ROMÂNIEI, PARTEA I, Nr. 23/11.I.2011

ANEXĂ*)
(Anexa nr. 4 la Ordinul nr. 701/2010)

MINISTERUL ECONOMIEI, COMERȚULUI ȘI MEDIULUI DE AFACERI
Institutul Național de Cercetare-Dezvoltare în Sudură și Încercări de Materiale — ISIM
B U G E T U L D E V E N I T U R I Ș I C H E LT U I E L I R E C T I F I C AT P E A N U L 2 0 1 0
— mii lei —

*) Anexa este reprodusă în facsimil.

32

MONITORUL OFICIAL AL ROMÂNIEI, PARTEA I, Nr. 23/11.I.2011

*) Veniturile realizate din contractele de cercetare încheiate cu Ministerul Educației, Cercetării, Tineretului și Sportului/Autoritatea Națională pentru
Cercetare Științifică, inclusiv cele din contracte de finanțare pe programe-nucleu, sunt în sumă de 2.987,6 mii lei, iar cele realizate din contracte încheiate cu
ordonatorii principali de credite care finanțează programe și proiecte din planurile sectoriale sunt în sumă de 170,0 mii lei.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 23/11.I.2011 conține 32 de pagini.

Prețul: 6,40 lei

&JUYDGY|449077]
ISSN 1453—4495

