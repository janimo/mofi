PARTEA I

Anul 179 (XXIII) — Nr. 608

Luni, 29 august 2011

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 1.083 din 14 iulie 2011 referitoare la excepția de
neconstituționalitate a prevederilor art. 24 alin. (1) din
Legea contenciosului administrativ nr. 554/2004 ......
ORDONANȚE ALE GUVERNULUI ROMÂNIEI
16. — Ordonanță pentru modificarea și completarea
Ordonanței Guvernului nr. 20/1994 privind măsuri
pentru reducerea riscului seismic al construcțiilor
existente ....................................................................
17. — Ordonanță privind controlul calității în securitatea
aviației civile ..............................................................
19. — Ordonanță pentru modificarea Ordonanței Guvernului
nr. 29/1997 privind Codul aerian civil ........................
DECIZII ALE PRIMULUI-MINISTRU
82. — Decizie privind revocarea domnului Nagy Iosif din
funcția de președinte, cu rang de secretar de stat,
al Agenției Naționale pentru Protecția Mediului..........
83. — Decizie privind numirea domnului Abos Gabriel în
funcția de președinte, cu rang de secretar de stat,
al Agenției Naționale pentru Protecția Mediului..........
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.104. — Ordin al ministrului mediului și pădurilor pentru
modificarea și completarea Ordinului ministrului
mediului și pădurilor nr. 405/2010 privind constituirea
și funcționarea Comisiei de analiză tehnică la nivel
central ........................................................................
2.441. — Ordin al ministrului finanțelor publice privind
modificarea Procedurii de selecție a avocaților din
România sau din străinătate, specializați în litigii
internaționale în legătură cu contractele finanțate din
fonduri externe gestionate de către Oficiul de Plăți și
Contractare PHARE, în vederea încheierii și derulării
acordului-cadru pentru asigurarea de asistență și
reprezentare juridică a Ministerului Finanțelor
Publice — Oficiul de Plăți și Contractare PHARE în
fața Curții de Arbitraj Internațional a Camerei
Internaționale de Comerț, a Comisiei de Adjudecare a
Disputelor și în faza de mediere/conciliere pe lângă
Comisia Europeană, precum și în alte litigii izvorâte
din contractele finanțate din fonduri externe gestionate
de către Oficiul de Plăți și Contractare PHARE,
aprobată prin Ordinul ministrului finanțelor publice
nr. 2.003/2011 ............................................................

2–3

4–7
7–11
11

12

12

13

14–16

2

MONITORUL OFICIAL AL ROMÂNIEI, PARTEA I, Nr. 608/29.VIII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.083
din 14 iulie 2011

referitoare la excepția de neconstituționalitate a prevederilor art. 24 alin. (1)
din Legea contenciosului administrativ nr. 554/2004
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 24 alin. (1) din Legea contenciosului
administrativ nr. 554/2004, excepție ridicată de Autoritatea
Națională pentru Restituirea Proprietăților în Dosarul
nr. 26.807/3/2009 al Curții de Apel București — Secția a VIII-a
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate, ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 19 aprilie 2010, pronunțată în Dosarul
nr. 26.807/3/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 24 alin. (1) din Legea contenciosului
administrativ nr. 554/2004. Excepția de neconstituționalitate a
fost ridicată de recurenta-pârâtă Autoritatea Națională pentru
Restituirea Proprietăților într-o cauză având ca obiect o obligație
de a face.
În motivarea excepției de neconstituționalitate autorul
acesteia susține, în esență, că prevederile de lege criticate sunt
neconstituționale, deoarece termenul de 30 de zile în care
trebuie executată hotărârea judecătorească curge de la
rămânerea irevocabilă a acesteia. Or, în cazurile în care
hotărârea instanței de recurs nu se comunică, pentru că din
motive obiective partea în culpă nu se prezintă la proces, nu se
poate respecta acest termen. Dacă în cazul apelului și al
soluționării cauzei pe fond, hotărârile se comunică pentru a se
putea exercita căile de atac, prin necomunicarea hotărârii
instanței de recurs, părțile, dacă nu s-au putut prezenta la
proces, se găsesc într-o situație defavorabilă față de părțile
aflate în procedura de judecată pe fond și apel, putând astfel
ieși din termenul legal de exercitare a contestației în anulare sau
de revizuire a hotărârilor. Această situație contravine art. 21 din
Carta drepturilor fundamentale a Uniunii Europene, care
prevede interzicerea oricărei forme de discriminare, enumerând
extensiv, iar nu limitativ, cele mai frecvente forme de
discriminare.
De asemenea, arată că există o contradicție între art. 24
alin. (1) din Legea nr. 554/2004 și art. 21 alin. (2) din aceeași
lege, care prevede că revizuirea unei hotărâri rămase definitive

și irevocabile se introduce în 15 zile de la comunicare.
Menționează că nu au fost citați, încălcându-se astfel dreptul la
apărare.
Coroborând aceste prevederi cu cele ale art. 148 din
Constituție, consideră că textul de lege criticat trebuie corijat în
același mod ca art. 25 alin. (3) din Legea nr. 554/20004, ce
prevedea exercitarea căii de atac a recursului împotriva hotărârii
instanței de executare în termen de 5 zile de la pronunțare, text
rectificat conform exigențelor europene, în termen de 5 zile de
la comunicare.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată, deoarece, pe de-o parte,
invocarea art. 31 din Constituție în raport cu argumentele
prezentate de autorul excepției nu este suficientă pentru a
conchide incompatibilitatea textului de lege criticat cu această
normă constituțională, iar, pe de altă parte, nu se poate reține
încălcarea principiului egalității în fața legii prin modalitatea de
reglementare a instituției executării hotărârilor pronunțate de
instanțele de contencios administrativ.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate este
neîntemeiată. Astfel, obligarea autorității publice pârâte de a
încheia, înlocui sau a modifica actul administrativ nelegal, de a
elibera un alt înscris sau de a efectua anumite operațiuni
administrative reprezintă modalități de recunoaștere și realizare
a dreptului reclamantului. Este de observat că, în sistemul Legii
contenciosului administrativ nr. 554/2004, recursul este
reglementat ca o cale ordinară de atac, ce devoluează atât în
fapt, cât și în drept; spre deosebire de procedura civilă, în
materia contenciosului administrativ, recursul are invariabil un
efect suspensiv de executare, încheind ciclul ordinar al judecății
cauzei.
Soluția aducerii la îndeplinire a obligațiilor stabilite prin
hotărârea judecătorească — titlu executoriu, necondiționat de
comunicarea de către instanța de recurs, din oficiu, a deciziei
pronunțate în soluționarea căii de atac, este în concordanță cu
art. 21 alin. (3) din Constituție, fiind justificată atât prin calitatea
pârâtului, o autoritate publică, cât și prin necesitatea
recunoașterii și realizării dreptului persoanei fizice sau juridice
vătămate printr-un act administrativ sau prin nesoluționarea în
termenul legal a unei cereri, în urma finalizării ciclului ordinar al
judecății cauzei.
De asemenea, consideră că nu poate fi reținută încălcarea
art. 31 alin. (2) din Constituție, ce consacră dreptul persoanei la
informație, câtă vreme accesul la informațiile judiciare cuprinse
în dosar, inclusiv la soluția dată în recurs de instanța de control
judiciar, este neîngrădit pentru autoritatea publică parte dintr-un
litigiu de contencios administrativ, ca de altfel pentru orice
persoană fizică sau juridică parte într-o procedură judiciară.
Totodată, consideră că textul de lege criticat nu conține nicio
prevedere de natură să aducă atingere principiilor
constituționale care guvernează înfăptuirea justiției, prevăzute la
art. 124 alin. (2) din Legea fundamentală, judecarea proceselor
în materie fiind dată în competența acelorași instanțe, potrivit

MONITORUL OFICIAL AL ROMÂNIEI, PARTEA I, Nr. 608/29.VIII.2011
acelorași reguli procedurale, părțile din aceste litigii având
recunoscute aceleași drepturi procesuale.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 24 alin. (1) din Legea contenciosului administrativ
nr. 554/2004, publicată în Monitorul Oficial al României, Partea I,
nr. 1.154 din 7 decembrie 2004, modificate prin art. I pct. 33 din
Legea nr. 262/2007 pentru modificarea și completarea Legii
contenciosului administrativ nr. 554/2004, publicată în Monitorul
Oficial al României, Partea I, nr. 510 din 30 iulie 2007.
În prezent, textul de lege criticat are următoarea redactare:
Art. 24 ăObligația executării”
ă(1) Dacă în urma admiterii acțiunii autoritatea publică este
obligată să încheie, să înlocuiască sau să modifice actul
administrativ, să elibereze un alt înscris sau să efectueze
anumite operațiuni administrative, executarea hotărârii definitive
și irevocabile se face în termenul prevăzut în cuprinsul acesteia,
iar în lipsa unui astfel de termen, în cel mult 30 de zile de la data
rămânerii irevocabile a hotărârii.”
Autorul excepției de neconstituționalitate consideră că aceste
prevederi de lege contravin dispozițiilor constituționale ale
art. 31 alin. (2) conform cărora ăAutoritățile publice, potrivit
competențelor ce le revin, sunt obligate să asigure informarea
corectă a cetățenilor asupra treburilor publice și asupra
problemelor de interes personal” și ale art. 124 alin. (2) potrivit
cărora ăJustiția este unică, imparțială și egală pentru toți”.
Examinând excepția de neconstituționalitate, Curtea reține
că s-a mai pronunțat asupra prevederilor de lege ce formează
obiectul prezentei excepții de neconstituționalitate, prin raportare
la aceleași dispoziții din Constituție invocate și în prezenta
cauză, prin Decizia nr. 920 din 23 iunie 2009, publicată în
Monitorul Oficial al României, Partea I, nr. 575 din 18 august
2009.
Cu acel prilej, Curtea a statuat că procedura contenciosului
administrativ are un caracter special, fiind derogatorie de la
regulile procedural civile, și dă expresie prevederilor art. 52 din
Legea fundamentală, oferind cadrul constituțional al protejării

3

cetățenilor în fața eventualelor abuzuri ale autorităților publice.
În acest context, legiuitorul a stabilit că executarea hotărârilor
judecătorești definitive și irevocabile prin care s-au instituit în
sarcina autorităților publice anumite obligații de ăa face” trebuie
să fie realizată într-un anumit termen, fie cel precizat în cuprinsul
hotărârii, potrivit art. 18 alin. (6) din lege, fie, în lipsa acestuia, în
cel mult 30 de zile de la data rămânerii irevocabile a acesteia.
Curtea a mai constatat că textele de lege ce formează obiect
al excepției nu aduc atingere nici principiului egalității cetățenilor
în fața legii și a autorităților publice, nici dreptului la apărare,
garantat la nivel constituțional. În acest sens, Curtea reține că
autoritățile publice, deci și companiile naționale, așa cum este
cazul de față, pot fi întotdeauna reprezentate, în procesele în
care sunt parte, fie de către un consilier juridic, care are obligația
de serviciu de a depune toate diligențele posibile pentru
apărarea intereselor instituției, fie de un avocat angajat în baza
unui contract de asistență juridică și reprezentare, fie chiar de un
salariat al acestora, anume desemnat în baza unei procuri
speciale de reprezentare în justiție. Așadar, prin intermediul unui
astfel de reprezentant, autoritatea publică are posibilitatea
plenară de a-și exercita toate prerogativele dreptului la apărare.
În plus, nimic nu îl împiedică pe acesta să facă demersurile
necesare pentru a afla soluția pronunțată de instanță în recurs,
astfel încât autoritatea publică să poată duce la îndeplinire
dispozitivul hotărârii, în respectul principiilor statului de drept,
cărora li se subsumează și conformarea la imperativele cuprinse
în hotărârile judecătorești. Pentru considerente similare, nu
poate fi reținută nici susținerea autorului excepției potrivit căreia
conducătorului autorității publice i se nesocotește dreptul la
apărare, întrucât nu a avut calitate procesuală în litigiul dedus
judecății, interesele acestuia putând fi apărate cu succes de
același reprezentant, consilier juridic sau avocat. De altfel,
amenzile cominatorii stabilite la art. 24 alin. (2) din Legea
contenciosului administrativ nr. 554/2004 reprezintă o sancțiune
procedurală pecuniară aplicată de instanță în scopul asigurării
executării hotărârii. Legiuitorul a considerat necesar să instituie
un astfel de mijloc de constrângere, pentru a conferi eficacitate
înseși instituției contenciosului administrativ, a cărei finalitate ar
fi iluzorie în absența unei sancțiuni pentru neexecutarea
voluntară a hotărârilor judecătorești pronunțate în această
materie.
Întrucât criticile de neconstituționalitate din prezenta cauză
privesc, în esență, aceleași aspecte și având în vedere că nu
au intervenit elemente noi, de natură să determine schimbarea
jurisprudenței Curții Constituționale, considerentele și soluția
deciziei menționate își păstrează valabilitatea și în cauza de
față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 24 alin. (1) din Legea contenciosului
administrativ nr. 554/2004, excepție ridicată de Autoritatea Națională pentru Restituirea Proprietăților în Dosarul nr. 26.807/3/2009
al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

4

MONITORUL OFICIAL AL ROMÂNIEI, PARTEA I, Nr. 608/29.VIII.2011

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ
pentru modificarea și completarea Ordonanței Guvernului nr. 20/1994 privind măsuri
pentru reducerea riscului seismic al construcțiilor existente
În temeiul art. 108 din Constituția României, republicată, și al art. 1 pct. II.2 din Legea nr. 131/2011 privind abilitarea
Guvernului de a emite ordonanțe,
Guvernul României adoptă prezenta ordonanță.
Art. I. — Ordonanța Guvernului nr. 20/1994 privind măsuri
pentru reducerea riscului seismic al construcțiilor existente,
republicată în Monitorul Oficial al României, Partea I, nr. 834 din
5 decembrie 2007, se modifică și se completează după cum
urmează:
1. La articolul 2 alineatul (1), litera a) se modifică și va
avea următorul cuprins:
ăa) urmărirea comportării în exploatare și identificarea
construcțiilor din proprietate sau din administrare care fac
obiectul prezentei ordonanțe;”.
2. La articolul 2, după alineatul (1) se introduc două noi
alineate, alineatele (11) și (12), cu următorul cuprins:
ă(11) Pentru construcțiile de interes și utilitate publică aflate
în patrimoniul instituțiilor publice, astfel cum sunt definite în
Legea nr. 500/2002 privind finanțele publice, cu modificările și
completările ulterioare, și Legea 273/2006 privind finanțele
publice locale, cu modificările și completările ulterioare, și care
aparțin proprietății publice/private a statului/unităților
administrativ-teritoriale, ori, după caz, proprietății private a
acestor instituții, conducătorii instituțiilor publice vor acționa, cu
prioritate, pentru:
a) identificarea construcțiilor din proprietate sau administrare
realizate înainte de intrarea în vigoare a Normativului de
proiectare antiseismică P100-78 și care sunt amplasate în
localități pentru care valoarea de vârf a accelerației terenului
pentru proiectare la cutremur ag, potrivit hărții de zonare a
teritoriului României din Codul de proiectare seismică P100-1,
aprobat potrivit legii, este mai mare sau egală cu 0,16 g;
b) expertizarea tehnică obligatorie a construcțiilor prevăzute
la lit. a);
c) înștiințarea autorităților publice locale, precum și a
comitetelor județene, respectiv al municipiului București pentru
situații de urgență cu privire la construcțiile identificate conform
lit. a), expertizate tehnic și încadrate în clasa I de risc seismic
prin raport de expertiză tehnică.
(12) Prevederile alin. (11) se aplică în mod corespunzător și
de către ceilalți proprietari sau administratori ai construcțiilor
definite ca fiind de interes sau de utilitate publică în sensul
prezentei ordonanțe.”
3. La articolul 2, alineatul (3) și partea dispozitivă a
alineatului (4) se modifică și vor avea următorul cuprins:
ă(3) În sensul prezentei ordonanțe, sintagmele de mai jos au
următoarele semnificații:
a) spații publice cu altă destinație decât cea de locuință —
spațiile realizate în scopul desfășurării de activități care implică
aglomerări de persoane, precum: săli de spectacol, de expoziții,
de lectură, spații pentru comerț, structuri turistice de cazare și
alimentație publică și prestări de servicii, asistență socială și
medicală, administrație publică și altele asemenea, indiferent
dacă aceste spații sunt rezultatul concepției inițiale a construcției
ori, după caz, al unor amenajări ulterioare;
b) construcții de interes și utilitate publică — construcții
existente, care cuprind spații în care se desfășoară activități în

domenii de interes public general și/sau comunitar și social și
care implică prezența publicului temporar sau permanent în aria
totală expusă.
(4) Pentru construcțiile expertizate tehnic și încadrate în
clasa I de risc seismic prin raport de expertiză tehnică,
proprietarii construcțiilor, persoane fizice sau juridice, asociațiile
de proprietari, persoanele juridice care au în administrare
construcții, precum și conducătorii instituțiilor publice și
deținătorii cu orice titlu de construcții de interes și utilitate publică
vor proceda, în realizarea obligațiilor care le revin conform legii
civile și calității în construcții, la:”.
4. La articolul 2, după alineatul (6) se introduce un nou
alineat, alineatul (7), cu următorul cuprins:
ă(7) Proprietarii/Administratorii construcțiilor prevăzuți la
alin. (1) răspund în condițiile legii, material, contravențional și
civil, după caz, pentru nerealizarea măsurilor de intervenție
dispuse prin prezenta ordonanță.”
5. Articolul 3 se modifică și va avea următorul cuprins:
ăArt. 3. — (1) Măsurile de intervenție pentru reducerea
riscului seismic al construcțiilor existente se stabilesc și se
realizează cu asigurarea și menținerea, pe întreaga durată de
existență a acestora, a cerințelor esențiale de calitate impuse
prin Legea nr. 10/1995 privind calitatea în construcții, cu
modificările ulterioare, precum și cu respectarea prevederilor
tehnice cuprinse în Codul de proiectare seismică P100—1 și în
celelalte reglementări tehnice din domeniu.
(2) Măsurile de intervenție se fundamentează în raportul de
expertiză tehnică în funcție de riscul seismic al construcției
existente, costul și durata estimate ale lucrărilor de intervenție și
durata estimată de exploatare ulterioară a construcției
reabilitate. Prin soluția tehnică de intervenție, astfel cum rezultă
din concluziile raportului de expertiză tehnică, se stabilesc, după
caz:
a) proiectarea și execuția lucrărilor de intervenție în scopul
creșterii nivelului de siguranță la acțiuni seismice a construcției
existente;
b) desființarea — ca soluție tehnică de intervenție, realizabilă
în condițiile legii — a construcției existente, ca alternativă la
soluția de intervenție prevăzută la lit. a).
(3) Măsurile de intervenție trebuie să asigure un echilibru al
performanțelor, costurilor și termenelor, în scopul realizării unei
calități care să satisfacă cerințele utilizatorilor și să respecte
reglementările tehnice aplicabile, în vigoare la data contractării
proiectării, respectiv la data contractării execuției lucrărilor de
intervenție.
(4) Soluția de intervenție prevăzută la alin. (2) lit. a) cuprinde,
după caz, proiectarea și execuția lucrărilor de intervenție pentru:
a) consolidarea sistemului structural sau a elementelor
structurale în ansamblu;
b) repararea elementelor nestructurale;

MONITORUL OFICIAL AL ROMÂNIEI, PARTEA I, Nr. 608/29.VIII.2011
c) demolarea parțială a unor elemente structurale/
nestructurale, cu/fără modificarea configurației și/sau a funcțiunii
existente a construcției;
d) introducerea unor elemente structurale/nestructurale
suplimentare;
e) introducerea de dispozitive antiseismice pentru reducerea
răspunsului seismic al construcției existente.
(5) Lucrările de intervenție prevăzute la alin. (4) pot include,
după caz, și alte categorii de lucrări, exclusiv în zonele de
intervenție, respectiv hidroizolații, termoizolații, repararea/
înlocuirea instalațiilor/echipamentelor aferente construcției,
demontări/montări, debranșări/branșări, finisaje la interior/
exterior, după caz, îmbunătățirea terenului de fundare, precum
și alte lucrări strict necesare pentru asigurarea funcționalității
construcției reabilitate.
(6) Soluția de intervenție pentru construcțiile nominalizate în
Lista monumentelor istorice, pentru construcțiile existente în
zonele de protecție a monumentelor istorice, precum și pentru
construcțiile din zonele construite protejate, definite potrivit legii,
va respecta avizul conform emis de către Ministerul Culturii și
Patrimoniului Național sau, după caz, de către serviciile publice
deconcentrate ale acestuia, în condițiile Legii nr. 422/2001
privind protejarea monumentelor istorice, republicată, cu
modificările ulterioare.”
6. La articolul 4, alineatul (1) se modifică și va avea
următorul cuprins:
ăArt. 4. — (1) Ministerul Dezvoltării Regionale și Turismului,
în calitatea sa de autoritate de reglementare în domeniul
construcțiilor, va acționa, la solicitarea factorilor interesați,
pentru:
a) avizarea din punct de vedere tehnic a soluțiilor de
intervenție pentru construcțiile încadrate, conform Codului de
proiectare seismică P100-1, în clasa I de importanță, a căror
funcționalitate, în timpul cutremurului și imediat după cutremur,
trebuie să fie asigurată integral;
b) avizarea din punct de vedere tehnic a soluțiilor de
intervenție pentru construcțiile existente cu destinația de
locuință, încadrate în clasa I de risc seismic și care prezintă
pericol public, nominalizate în programele anuale de acțiuni,
aprobate prin hotărâre a Guvernului, potrivit legii.”
7. La articolul 4, după alineatul (1) se introduc trei noi
alineate, alineatele (11)—(13), cu următorul cuprins:
ă(11) În aplicarea prevederilor alin. (1), se organizează pe
lângă Ministerul Dezvoltării Regionale și Turismului Comisia
Națională pentru Reducerea Riscului Seismic al Construcțiilor,
denumită în continuare Comisia Națională, organism tehnic de
specialitate, fără personalitate juridică, cu rol consultativ, de
analiză și de avizare prealabilă.
(12) Comisia Națională este formată din experți tehnici și
specialiști din domeniul construcțiilor, instalațiilor pentru
construcții și arhitecturii, desemnați dintre specialiștii propuși de
către instituții de învățământ superior și de cercetare-dezvoltare,
asociații profesionale și patronale reprezentative, autorități ale
administrației publice cu responsabilități în domeniu.
(13) Regulamentul de organizare și funcționare, structura și
componența nominală a Comisiei Naționale se aprobă prin ordin
al ministrului dezvoltării regionale și turismului.”
8. La articolul 4 alineatul (4), după litera d) se introduce
o nouă literă, litera e) cu următorul cuprins:
ăe) notarea în partea a III-a a cărții funciare a imobilului a
obligațiilor stabilite prin notificările/renotificările proprietarilor/
asociațiilor de proprietari, prevăzute la lit. c) și, respectiv, la
alin. (3) lit. c) teza a doua, precum și, după caz, a deciziei de
intervenție aprobate prin dispoziție de primar, prevăzută la lit. d).”

5

9. La articolul 6, după alineatul (2) se introduce un nou
alineat, alineatul (3), cu următorul cuprins:
ă(3) Prin excepție de la prevederile alin. (2) lit. a), autoritățile
administrației publice locale pot hotărî, în condițiile legii,
finanțarea de la bugetele locale, în limita fondurilor alocate anual
cu această destinație, pentru expertizarea tehnică a locuințelor
proprietate privată a persoanelor fizice.”
10. La articolul 7, alineatele (2) și (3) se modifică și vor
avea următorul cuprins:
ă(2) Clădirile menționate la alin. (1) prezintă pericol public în
situațiile în care, după caz, întrunesc cel puțin două dintre
următoarele criterii:
a) cuprind spații publice cu altă destinație decât aceea de
locuință, astfel cum sunt definite la art. 2 alin. (3) lit. a), având
suprafața utilă totală de peste 50 m2, ocupate temporar/
permanent;
b) prezintă un regim de înălțime cu peste P+3 etaje și
minimum 10 apartamente;
c) sunt amplasate în localități pentru care valoarea de vârf a
accelerației terenului pentru proiectare la cutremur ag, potrivit
hărții de zonare a teritoriului României din Codul de proiectare
seismică P100-1, este mai mare sau egală cu 0,16 g.
(3) Programele anuale se elaborează de Ministerul
Dezvoltării Regionale și Turismului, în baza propunerilor
fundamentate de Consiliul General al Municipiului București și
de consiliile județene și avizate de comitetele județene, respectiv
al municipiului București pentru situații de urgență și de Comisia
Națională, și se aprobă, respectiv se actualizează ori de câte ori
este necesar, prin hotărâre a Guvernului, în limita prevederilor
bugetare anuale aprobate cu această destinație.”
11. La articolul (8), după alineatul (1) se introduce un nou
alineat, alineatul (11), cu următorul cuprins:
ă(11) Prin excepție de la prevederile alin. (1) lit. e), autoritățile
administrației publice locale pot hotărî, în condițiile legii,
finanțarea de la bugetele locale, în limita fondurilor alocate anual
cu această destinație, pentru proiectarea și execuția lucrărilor
de consolidare la spațiile cu altă destinație decât cea de
locuință, astfel cum sunt definite la art. 2 alin. (3) lit. a),
proprietatea persoanelor fizice, situate în clădirile incluse în
programele anuale.”
12. La articolul 9, alineatul (1) formula introductivă și
literele b) și c) se modifică și vor avea următorul cuprins:
ăArt. 9. — (1) Proprietarii locuințelor și spațiilor cu altă
destinație decât aceea de locuință, astfel cum sunt definite la
art. 2 alin. (3) lit. a), persoane fizice, din clădirile incluse în
programele anuale vor acționa potrivit prevederilor art. 2 alin. (4)
și vor beneficia de finanțare din transferuri de la bugetul de stat
și bugetul local pentru proiectarea și execuția lucrărilor de
consolidare, în următoarele condiții:
...............................................................................................
b) notarea dreptului de creanță, în partea a III-a a cărții
funciare a imobilelor incluse în programele anuale, în baza
contractelor prevăzute la art. 11 alin. (1) lit. h), cu menționarea
cuantumului sumelor ce urmează a fi restituite de către fiecare
proprietar, pentru executarea lucrărilor de consolidare, în
condițiile prezentei ordonanțe;
c) restituirea, la terminarea lucrărilor de consolidare, a
sumelor alocate din transferuri de la bugetul de stat și bugetul
local pentru execuția lucrărilor de consolidare, în rate lunare
egale fără dobândă, cu o durată de rambursare de până la
25 de ani de la data recepției terminării lucrărilor de consolidare;
în cazul întârzierii la plată a ratelor cu mai mult de 30 de zile se
calculează majorări de întârziere la ratele scadente, aplicându-se
cota de majorare, stabilită în condițiile legii, pentru neplata la
termen a obligațiilor bugetare.”

6

MONITORUL OFICIAL AL ROMÂNIEI, PARTEA I, Nr. 608/29.VIII.2011

13. La articolul 9, alineatele (3) și (4) se modifică și vor
avea următorul cuprins:
ă(3) Radierea notării dreptului de creanță prevăzut la alin. (1)
lit. b) se face numai cu dovada privind achitarea integrală a
cheltuielilor efectuate din transferuri de la bugetul de stat și,
după caz, de la bugetul local pentru execuția lucrărilor de
consolidare.
(4) Instituirea și radierea mențiunilor prevăzute la alin. (1) lit. b)
și art. 4 alin. (4) lit. e) sunt scutite de plata taxei de timbru sau
orice alte tarife.”
14. La articolul 11 alineatul (1), literele c) și e) se modifică
și vor avea următorul cuprins:
ăc) notarea dreptului de creanță în partea a III-a a cărții
funciare a imobilelor incluse în programele anuale, în baza
contractelor prevăzute la lit. h), cu menționarea cuantumului
sumelor ce urmează a fi restituite de către fiecare proprietar,
pentru executarea lucrărilor de intervenție, în condițiile prezentei
ordonanțe;
...............................................................................................
e) verificarea și decontarea documentației de proiectare,
precum și a situațiilor de lucrări executate, conform soluției de
intervenție din documentația aprobată;”.
15. La articolul 11, alineatul (2) se modifică și va avea
următorul cuprins:
ă(2) Contractul și procesul-verbal prevăzute la alin. (1) lit. h)
și i) au valoare de înscris autentic și constituie titluri executorii.
În temeiul acestora, în cartea funciară se va nota atât dreptul de
creanță, cât și interdicția de înstrăinare a construcției înainte de
rambursarea integrală a ratelor neachitate în condițiile prevăzute
la art. 12.”
16. La articolul 11, după alineatul 2 se introduce un nou
alineat, alineatul (21), cu următorul cuprins:
ă(21) Pentru imobilele care nu sunt înscrise în cartea funciară,
notarea dreptului de creanță este condiționată de efectuarea
operațiunilor de primă înscriere în evidențele de cadastru și
publicitate imobiliară, în baza titlului de proprietate și a
documentației cadastrale, în conformitate cu prevederile Legii
cadastrului și publicității imobiliare nr. 7/1996, republicată, cu
modificările și completările ulterioare.”
17. Articolul 13 se modifică și va avea următorul cuprins:
ăArt. 13. — Sumele încasate din ratele lunare, precum și cele
aferente ratelor rămase de achitat și actualizate la data
înstrăinării se virează în contul de venituri al bugetului local al
unității administrativ-teritoriale, deschis la Trezoreria Statului,
pentru finanțarea în continuare a acțiunilor privind reducerea
riscului seismic al construcțiilor existente cu destinația de
locuință.”
18. Articolul 15 se modifică și va avea următorul cuprins:
ăArt. 15. — Dreptul de creanță constituit în favoarea
autorităților administrației publice locale în condițiile art. 11
pentru locuințele proprietate privată a persoanelor fizice din
clădirile de locuit încadrate prin raport de expertiză tehnică în
clasa I de risc seismic și care prezintă pericol public, dobândite
în condițiile art. 9 alin. (1) din Legea nr. 112/1995 pentru
reglementarea situației juridice a unor imobile cu destinația de
locuințe, trecute în proprietatea statului, cu modificările
ulterioare, precum și ale art. 42 alin. (3) din Legea nr. 10/2001
privind regimul juridic al unor imobile preluate în mod abuziv în
perioada 6 martie 1945—22 decembrie 1989, republicată, cu
modificările și completările ulterioare, incluse în programele
anuale și la care se finanțează, din transferuri de la bugetul de
stat, proiectarea și execuția lucrărilor de consolidare, se va nota
în partea a III-a a cărților funciare ale imobilelor odată cu
dobândirea dreptului de proprietate.”
19. Articolul 16 se modifică și va avea următorul cuprins:
ăArt. 16. — Proprietarii beneficiază, prin exceptarea de la
prevederile legale, de scutirea de taxa privind eliberarea

autorizației de construire pentru execuția lucrărilor de intervenție
a construcțiilor cu destinația de locuință din proprietate, precum
și de taxa privind timbrul arhitecturii.”
20. Articolul 18 se modifică și va avea următorul cuprins:
ăArt. 18. — Autoritățile administrației publice locale sunt
scutite de orice taxe de timbru, tarife, comisioane sau cauțiuni
pentru cererile și acțiunile adresate justiției în temeiul
prevederilor prezentei ordonanțe, pentru executarea lucrărilor
privind reducerea riscului seismic al construcțiilor existente,
precum și de tarifele pentru notarea dreptului de creanță în
favoarea autorităților administrației publice locale, inclusiv pentru
radierea acestuia.”
21. La articolul 20, după alineatul (1) se introduce un nou
alineat, alineatul (2), cu următorul cuprins:
ă(2) Asociațiile de proprietari din construcții cu destinația de
locuință încadrate prin raport de expertiză tehnică în clasa I de
risc seismic și care prezintă pericol public, cuprinse în
programele anuale:
a) participă, prin reprezentant desemnat, la contractarea
proiectării și, respectiv, a executării lucrărilor de intervenție, în
condițiile legii;
b) confirmă, prin reprezentant desemnat, însușirea
documentației de avizare a lucrărilor de intervenție și a situațiilor
de lucrări executate;
c) participă, prin reprezentant desemnat, la recepția la
terminarea lucrărilor de intervenție, precum și la recepția finală
a acestora, care se organizează la 3 ani de la data semnării
recepției la terminarea lucrărilor.”
22. La articolul 24, alineatele (2)—(4) se modifică și vor
avea următorul cuprins:
ă(2) Săvârșirea contravențiilor prevăzute la alin. (1) se
sancționează astfel:
a) nerespectarea prevederilor lit. a), cu amendă de la 5.000 lei
la 10.000 lei;
b) nerespectarea prevederilor lit. b), cu amendă de la 5.000 lei
la 10.000 lei;
c) nerespectarea prevederilor lit. c), cu amendă de la 7.500 lei
la 15.000 lei;
d) nerespectarea prevederilor lit. d), cu amendă de la 2.500 lei
la 5.000 lei;
e) nerespectarea prevederilor lit. e), cu amendă de la 25.000 lei
la 35.000 lei;
f) nerespectarea prevederilor lit. f), cu amendă de la 35.000 lei
la 50.000 lei;
g) nerespectarea prevederilor lit. g), cu amendă de la 50.000 lei
la 75.000 lei.
(3) Contravențiile se aplică, după caz, proprietarilor,
administratorilor sau primarului general al municipiului București,
respectiv primarilor municipiilor, orașelor și comunelor.
(4) Constatarea contravențiilor și aplicarea sancțiunilor se fac
de către organele cu atribuții de control ale primăriilor
municipiilor, orașelor și comunelor, respectiv ale Primăriei
Municipiului București, în cazul proprietarilor sau
administratorilor, și de către prefect, în cazul primarului general
al municipiului București, respectiv al primarilor municipiilor,
orașelor și comunelor.”
23. În cuprinsul ordonanței, următoarele sintagme se vor
înlocui după cum urmează:
a) ăMinisterul Dezvoltării, Lucrărilor Publice și Locuințelor” cu
ăMinisterul Dezvoltării Regionale și Turismului”;
b) ăMinisterul Economiei și Finanțelor” cu ăMinisterul
Finanțelor Publice”;
c) ăMinisterul Internelor și Reformei Administrative” cu
ăMinisterul Administrației și Internelor”;

MONITORUL OFICIAL AL ROMÂNIEI, PARTEA I, Nr. 608/29.VIII.2011
d) ăInspectoratul de Stat în Construcții — ISC din subordinea
Guvernului și în coordonarea Cancelariei Primului Ministru” cu
ăInspectoratul de Stat în Construcții — ISC din subordinea
Ministerului Dezvoltării Regionale și Turismului”;
e) ăcomisiile județene, respectiv a municipiului București, de
apărare împotriva dezastrelor” cu ăcomitetele județene, respectiv
al municipiului București pentru situații de urgență”;
f) ăclădire/clădiri de locuit” cu ăconstrucție/construcții cu
destinația de locuință”;
g) ălucrare/lucrări de consolidare” cu ălucrare/lucrări de
intervenție”.
Art. II. — Prevederile prezentei ordonanțe nu se aplică în
cazul construcțiilor cu destinația de locuință multietajate,
încadrate în clasa 1 de risc seismic și care prezintă pericol
public, pentru care, până la data publicării prezentei ordonanțe,
au fost semnate contractele de execuție a lucrărilor de
intervenție, cărora le sunt aplicabile prevederile actelor
normative în vigoare la data inițierii acestor proceduri.
Art. III. — (1) Prezenta ordonanță intră în vigoare la 60 de
zile de la data publicării în Monitorul Oficial al României, Partea I.

7

(2) Măsurile prevăzute la art. 2 alin. (11) lit. a) din Ordonanța
Guvernului nr. 20/1994 privind măsuri pentru reducerea riscului
seismic al construcțiilor existente, republicată, cu modificările și
completările aduse prin prezenta ordonanță, se vor lua în
termen de maximum 60 de zile de la data intrării în vigoare a
prezentei ordonanțe.
Art. IV. — Ordonanța Guvernului nr. 20/1994 privind măsuri
pentru reducerea riscului seismic al construcțiilor existente,
republicată în Monitorul Oficial al României, Partea I, nr. 834 din
5 decembrie 2007, cu modificările și completările aduse prin
prezenta ordonanță, se va republica, după aprobarea acesteia
prin lege, în Monitorul Oficial al României, Partea I, dându-se
textelor o nouă numerotare.
Art. V. — În termen de 60 de zile de la data publicării
prezentei ordonanțe, Ministerul Dezvoltării Regionale și
Turismului va actualiza Normele metodologice de aplicare a
Ordonanței Guvernului nr. 20/1994 privind măsuri pentru
reducerea riscului seismic al construcțiilor existente, aprobate
prin Hotărârea Guvernului nr. 1.364/2001, publicate în Monitorul
Oficial al României, Partea I, nr. 100 din 5 februarie 2002.

PRIM-MINISTRU

EMIL BOC
Contrasemnează:
Ministrul dezvoltării regionale și turismului,
Elena Gabriela Udrea
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu
București, 24 august 2011.
Nr. 16.
GUVERNUL ROMÂNIEI

ORDONANȚĂ
privind controlul calității în securitatea aviației civile
În temeiul art. 108 din Constituția României, republicată, și al art. 1 pct. III.2 din Legea nr. 131/2011 privind abilitarea
Guvernului de a emite ordonanțe,
Guvernul României adoptă prezenta ordonanță.
Art. 1. — (1) Prezenta ordonanță reglementează cadrul
privind asigurarea condițiilor de exercitare în România a
competențelor Comisiei Europene, prevăzute de Regulamentul
(UE) nr. 72/2010 al Comisiei din 26 ianuarie 2010 de stabilire a
procedurilor de efectuare a inspecțiilor Comisiei în domeniul
securității aeronautice, coordonarea și monitorizarea aplicării
standardelor de bază comune, prevăzute de Regulamentul (CE)
nr. 300/2008 al Parlamentului European și al Consiliului din
11 martie 2008 privind norme comune în domeniul securității
aviației civile și de abrogare a Regulamentului (CE)
n r. 2.320/2002 și de Regulamentul (UE) nr. 185/2010 al
Comisiei din 4 martie 2010 de stabilire a măsurilor detaliate de
implementare a standardelor de bază comune în domeniul
securității aviației, precum și cadrul privind asigurarea efectuării
activităților de monitorizare a conformității, derularea acțiunilor
de rectificare a deficiențelor și certificarea personalului care
execută controlul calității în securitatea aviației civile.

(2) În sensul prezentei ordonanțe, termenii și expresiile de
mai jos au următoarele semnificații:
a) Convenția de la Chicago — Convenția privind aviația civilă
internațională, semnată la Chicago la data de 7 decembrie 1944,
la care România a aderat prin Decretul de Stat nr. 194/1965;
b) anexa 17 — anexa 17 la Convenția de la Chicago;
c) Regulamentul (CE) nr. 300/2008 — Regulamentul (CE)
nr. 300/2008 al Parlamentului European și al Consiliului din
11 martie 2008 privind norme comune în domeniul securității
aviației civile și de abrogare a Regulamentului (CE)
nr. 2.320/2002;
d) Regulamentul (UE) nr. 72/2010 — Regulamentul (UE)
nr. 72/2010 al Comisiei din 26 ianuarie 2010 de stabilire a
procedurilor de efectuare a inspecțiilor Comisiei în domeniul
securității aeronautice;
e) Regulamentul (UE) nr. 18/2010 — Regulamentul (UE)
nr. 18/2010 al Comisiei din 8 ianuarie 2010 de modificare a
Regulamentului (CE) nr. 300/2008 al Parlamentului European și

8

MONITORUL OFICIAL AL ROMÂNIEI, PARTEA I, Nr. 608/29.VIII.2011

al Consiliului în ceea privește specificațiile pentru programele
naționale de control al calității în domeniul securității aviației
civile;
f) Doc 30 — Declarația politicilor Conferinței Europene a
Aviației Civile în securitatea aviației civile — Doc 30, ediția
a 13-a, mai 2010;
g) OACI — Organizația Aviației Civile Internaționale;
h) CEAC — Conferința Europeană a Aviației Civile;
i) Comisie — Comisia Europeană;
j) AACR — Autoritatea Aeronautică Civilă Română.
Art. 2. — (1) În cuprinsul prezentei ordonanțe sunt aplicabile
definițiile termenilor și expresiilor prevăzute la art. 3 din
Regulamentul (CE) nr. 300/2008, art. 2 din Regulamentul (UE)
nr. 72/2010 și pct. 1 din anexa II la Regulamentul (CE)
nr. 300/2008.
(2) În sensul prezentei ordonanțe, auditorul de securitate a
aviației civile prevăzut la lit. A.h) din anexa nr. 2 la Legea
nr. 200/2004 privind recunoașterea diplomelor și calificărilor
profesionale pentru profesiile reglementate din România, cu
modificările și completările ulterioare, este auditorul definit la
pct. 1.1.3 din anexa II la Regulamentul (CE) nr. 300/2008, anexă
adăugată Regulamentului (CE) nr. 300/2008 în conformitate cu
prevederile art. 1 din Regulamentul (UE) nr. 18/2010.
Art. 3. — (1) Autoritatea competentă responsabilă cu
coordonarea și monitorizarea aplicării standardelor de bază
comune stabilite de Regulamentul (CE) nr. 300/2008, precum și
cu dezvoltarea, punerea în aplicare și menținerea programului
național de securitate a aviației civile este Ministerul
Transporturilor și Infrastructurii.
(2) În calitate de autoritate competentă, Ministerul
Transporturilor și Infrastructurii are următoarele atribuții:
a) asigură condițiile de exercitare în România, în securitatea
aviației civile, a competențelor Comisiei cu privire la inspecțiile
Comisiei în domeniul securității aeronautice, potrivit prevederilor
Regulamentului (UE) nr. 72/2010, a competențelor OACI, potrivit
standardelor stabilite de anexa 17, și a competențelor CEAC
potrivit politicilor conținute de Doc 30;
b) dispune și coordonează efectuarea analizei riscului, în
vederea stabilirii măsurilor mai stricte decât standardele de bază
comune, potrivit prevederilor art. 6 din Regulamentul (CE)
nr. 300/2008, și informează corespunzător Comisia;
c) ca urmare a inspecției Comisiei, auditului OACI sau
CEAC, dispune măsuri de remediere pentru deficiențele care nu
pot fi remediate prompt și monitorizează ducerea la îndeplinire
a planului de acțiune pentru remedierea deficiențelor, iar atunci
când constată remedierea tuturor deficiențelor, confirmă în scris
Comisiei, OACI sau CEAC;
d) dispune măsurile recomandate de evaluatorii CEAC și
monitorizează aplicarea acestora;
e) elaborează, aplică și menține Programul național de
securitate a aviației civile, Programul național de control al
calității și Programul național de pregătire în securitatea aviației
civile;
f) execută controlul calității în securitatea aviației civile și
stabilește termenele de remediere a deficiențelor identificate și
de aplicare a măsurilor de protecție în cazul vulnerabilităților;
g) evaluează conformitatea Programului de securitate
aeroportuară cu prevederile art. 12 alin. (1) din Regulamentul
(CE) nr. 300/2008 și, în cazul în care constată neconformități,
dispune măsuri suplimentare;
h) evaluează conformitatea Programului de securitate al
transportatorului aerian cu prevederile art. 13 alin. (1) din

Regulamentul (CE) nr. 300/2008 și, în cazul în care constată
neconformități, dispune măsuri suplimentare;
i) evaluează conformitatea Programului de securitate al
entităților care aplică standarde de securitate aeronautică cu
prevederile art. 14 alin. (1) din Regulamentul (CE) nr. 300/2008
și, în cazul în care constată neconformități, dispune măsuri
suplimentare;
j) monitorizează pregătirea auditorilor de securitate a aviației
civile și dispune desfășurarea acesteia cu o frecvență care să
asigure menținerea competențelor existente și însușirea de
competențe noi care să țină cont de evoluțiile în securitatea
aviației civile;
k) elaborează planul anual de efectuare a activităților de
monitorizare a conformității în securitatea aviației civile;
l) elaborează metodologia de efectuare a activităților de
monitorizare a conformității și a expertizelor în securitatea
aviației civile;
m) analizează și aprobă planul de acțiune pentru remedierea
deficiențelor înaintat de operatorul aeroportuar, transportatorul
aerian sau de entitatea care aplică standarde de securitate
aeronautică, ca urmare a efectuării unei activități de
monitorizare a conformității;
n) autorizează agenții abilitați, expeditorii cunoscuți și
furnizorii abilitați de provizii de bord;
o) autorizează centrele de pregătire în domeniul securității
aviației civile;
p) certifică auditorii de securitate a aviației civile;
q) certifică instructorii de securitate a aviației civile și
validatorii independenți;
r) constată încălcarea normelor și aplică sancțiunile privind
nerespectarea cerințelor din domeniul securității aviației civile, în
conformitate cu prevederile Hotărârii Guvernului nr. 1.869/2005
pentru aprobarea Programului național de asigurare a calității
în domeniul securității aeronautice — PNAC-SECA, cu
modificările și completările ulterioare.
(3) În calitate de autoritate competentă, Ministerul
Transporturilor și Infrastructurii poate asigura îndeplinirea
atribuțiilor prevăzute la alin. (2) și prin delegare de competență
și desemnarea unui organism tehnic specializat, respectiv
AACR.
Art. 4. — (1) Autoritatea competentă se asigură că inspecția
Comisiei în România se derulează în conformitate cu
prevederile Regulamentului (UE) nr. 72/2010, auditul OACI în
România se derulează în conformitate cu standardele stabilite
de anexa 17, auditul CEAC și evaluarea vulnerabilităților pe
aeroporturi din România, care pot afecta calitatea în securitatea
aviației civile, se derulează în conformitate cu politicile conținute
de Doc 30.
(2) Autoritatea competentă desemnează auditorul național
cu atribuții de colectare a datelor și de completare a
chestionarului preliminar de inspecție a Comisiei, în conformitate
cu prevederile art. 7 alin. (2) din Regulamentul (UE) nr. 72/2010,
auditorul de securitate a aviației civile cu atribuții de colectare a
datelor și de completare a chestionarului preliminar de audit
OACI sau CEAC ori a chestionarului preliminar de evaluare a
vulnerabilităților.
(3) Autoritatea competentă desemnează dintre auditorii de
securitate a aviației civile un coordonator pentru activitatea de
inspecție a Comisiei, în conformitate cu prevederile art. 8 alin. (3)
din Regulamentul (UE) nr. 72/2010, precum și pentru auditul
OACI sau CEAC, denumit în continuare coordonator național.
(4) Coordonatorul național însoțește inspectorii Comisiei,
auditorii OACI sau CEAC pe durata exercitării de către aceștia

MONITORUL OFICIAL AL ROMÂNIEI, PARTEA I, Nr. 608/29.VIII.2011
a atribuțiilor specifice activității de monitorizare a conformității
pe care o efectuează.
(5) Autoritatea competentă desemnează dintre auditorii de
securitate a aviației civile o persoană de contact pe durata
desfășurării în România a activității de evaluare a
vulnerabilităților, pentru îndeplinirea sarcinilor specifice.
(6) Persoana de contact desemnată în conformitate cu
prevederile alin. (5) însoțește evaluatorii CEAC pe durata
exercitării de către aceștia a activității la fața locului în România.
(7) Auditorul național desemnat în conformitate cu
prevederile alin. (2), coordonatorul național desemnat în
conformitate cu prevederile alin. (3) și persoana de contact
desemnată în conformitate cu prevederile alin. (5) beneficiază
de o indemnizație stabilită în conformitate cu prevederile art. 8,
pentru componenții echipei de audit.
(8) Autoritatea competentă asigură emiterea în timp util a
documentelor de acces pe aeroport al inspectorilor Comisiei,
potrivit prevederilor art. 9 alin. (4) din Regulamentul (UE)
nr. 72/2010, și a autorizațiilor de introducere de către inspectorii
Comisiei în zonele de securitate cu acces restricționat și în
părțile critice ale zonelor de securitate cu acces restricționat a
obiectelor utilizate la executarea testelor, inclusiv articole
interzise, potrivit prevederilor art. 9 alin. (6) din Regulamentul
(UE) nr. 72/2010.
(9) Prevederile alin. (8) se aplică în mod corespunzător și
auditorilor OACI sau CEAC, pe durata efectuării în România a
auditului OACI sau CEAC, precum și evaluatorilor CEAC, pe
durata efectuării în România a evaluării vulnerabilităților, cu
excepția prevederilor privind autorizația de introducere a
articolelor interzise.
(10) Autoritatea competentă întocmește, ținând cont de
datele pe care le deține și în baza datelor furnizate de operatorul
aeroportuar, transportatorul aerian sau entitatea care aplică
standarde de securitate aeronautică, supuse inspecției
Comisiei, planul de acțiune pentru remedierea deficiențelor și
transmite, în termenul stabilit, potrivit prevederilor art. 11 alin. (1)
și (2) din Regulamentul (UE) nr. 72/2010, răspunsul cerut de
raportul de inspecție.
(11) Prevederile alin. (10) se aplică în mod corespunzător și
în cazul planului de acțiune pentru remedierea deficiențelor
constatate de auditorii OACI sau CEAC.
(12) Autoritatea competentă comunică după primirea
raportului aspectele relevante care îi privesc pe operatorul
aeroportuar, transportatorul aerian și entitatea care aplică
standarde de securitate aeronautică, conținute de raportul de
inspecție a Comisiei ori de raportul de audit OACI sau CEAC,
solicitând acestora datele corespunzătoare pentru întocmirea
planului de acțiune pentru remedierea deficiențelor.
(13) În cazul raportului de evaluare a vulnerabilităților,
autoritatea competentă dispune operatorului aeroportuar,
transportatorului aerian și entității care aplică standarde de
securitate aeronautică să aplice măsurile recomandate de
evaluatorii CEAC și monitorizează aplicarea acestora.
Art. 5. — (1) Controlul calității în domeniul securității aviației
civile se realizează prin activități de monitorizare a conformității
și expertize.
(2) Evaluarea conformității cu Regulamentul (CE)
nr. 300/2008, cu normele de punere în aplicare a acestuia și cu
Programul național de securitate a aviației civile se realizează în
cadrul Programului de control al calității în domeniul securității
aviației civile prin activitățile de monitorizare a conformității,
respectiv audit de securitate, inspecție și test, potrivit

9

prevederilor pct. 4.6. din anexa II la Regulamentul (CE)
nr. 300/2008.
(3) Auditul de securitate, inspecția și testul se execută de
echipe formate din auditori de securitate a aviației civile.
(4) În echipa de test pot fi cooptate și persoane care nu dețin
calitatea de auditor de securitate a aviației civile.
(5) Activitățile de monitorizare a conformității se efectuează
în baza dispoziției scrise a conducătorului structurii cu
responsabilități în domeniul securității aviației civile din cadrul
autorității competente.
(6) Autoritatea competentă certifică auditorii de securitate a
aviației civile, în baza criteriilor de calificare pentru auditori,
prevăzute la pct. 15 din anexa II la Regulamentul (CE)
nr. 300/2008, prin emiterea unui certificat de auditor de
securitate a aviației civile, al cărui model se aprobă prin ordin al
ministrului transporturilor și infrastructurii.
(7) Persoanele certificate ca auditori de securitate a aviației
civile sunt evidențiate în Tabelul auditorilor de securitate a
aviației civile, care este făcut public și actualizat de autoritatea
competentă, prin structura cu responsabilități în domeniul
securității aviației civile.
(8) După certificare, auditorilor de securitate a aviației civile
le sunt interzise orice relații contractuale sau pecuniare, directe
sau indirecte, cu aeroporturile, operatorii sau entitățile care sunt
supuse activităților de monitorizare efectuate de către aceștia.
(9) Nerespectarea de către auditorii de securitate a aviației
civile a prevederilor alin. (8) atrage suspendarea sau revocarea
de către autoritatea competentă a certificatului prevăzut la
alin. (6).
(10) Activitățile de monitorizare a conformității se efectuează
de către personalul autorității competente care deține calificarea
de auditor de securitate a aviației civile.
(11) Prin excepție de la prevederile alin. (10), în cazul stabilirii
de către Comisie a unor cerințe suplimentare față de cele
actuale, autoritatea competentă poate utiliza personal calificat
corespunzător din afara structurilor proprii.
Art. 6. — (1) Activitățile de monitorizare a conformității,
prevăzute la art. 5 alin. (2) se efectuează în conformitate cu
metodologia aprobată prin ordin al ministrului transporturilor și
infrastructurii.
(2) Frecvența auditului de securitate la aeroporturile civile din
România, la transportatorii aerieni români și la agenții abilitați
cargo și poștali este de cel mult 2 ani, iar la alte entități care
aplică standarde de securitate aeronautică la cel mult 3 ani.
(3) Auditul de securitate prevăzut la alin. (2) se desfășoară în
baza planului anual de efectuare a activităților de monitorizare
a conformității în securitatea aviației civile, aprobat prin ordin al
ministrului transporturilor și infrastructurii.
(4) Frecvența inspecției și a testului este stabilită prin
dispoziția conducătorului structurii cu responsabilități în
domeniul securității aviației civile din cadrul autorității
competente.
(5) Auditul de securitate prevăzut la alin. (2) este efectuat de
către o echipă de audit, desemnată prin dispoziția
conducătorului structurii cu responsabilități în domeniul
securității aviației civile din cadrul autorității competente.
(6) Inspecția și testul prevăzute la alin. (4) sunt efectuate,
după caz, de către o echipă de inspecție sau de către o echipă
de test, desemnată prin dispoziția conducătorului structurii cu
responsabilități în domeniul securității aviației civile din cadrul
autorității competente.
(7) Activitatea de monitorizare a conformității se finalizează
cu un raport, semnat de toți membrii echipei, care trebuie să

10

MONITORUL OFICIAL AL ROMÂNIEI, PARTEA I, Nr. 608/29.VIII.2011

conțină, în cazul în care sunt constatate deficiențe, recomandări
pentru remediere. În cazul în care semnatarii raportului de audit
au puncte divergente, acestea se consemnează obligatoriu în
raport, decizia finală aparținând șefului echipei.
(8) Activitatea de monitorizare a conformității se consideră
finalizată odată cu predarea raportului de către echipele
prevăzute la alin. (5) și (6) structurii cu responsabilități în
domeniul securității aviației civile din cadrul autorității
competente, care îl transmite structurii supuse monitorizării.
(9) Structura supusă monitorizării înaintează autorității
competente, în termen de maximum 15 zile de la primirea
raportului, un plan de acțiune pentru remedierea deficiențelor
și/sau de aplicare a recomandărilor, după caz.
(10) Prin excepție de la prevederile alin. (9), în cazul
constatării unor deficiențe grave, conducătorul structurii cu
responsabilități în domeniul securității aviației civile din cadrul
autorității competente sau auditorul de securitate a aviației civile
care îndeplinește rolul de șef al echipei de audit sau inspecție
poate solicita structurii monitorizate, printr-o notificare scrisă,
remedierea deficiențelor în termene mai scurte de 15 zile sau
imediat.
(11) Autoritatea competentă decide asupra planului de
acțiune pentru remedierea deficiențelor prevăzut la alin. (9),
decizie care devine obligatorie pentru emitentul acestuia.
(12) Autoritatea competentă monitorizează ducerea la
îndeplinire a planului de acțiune pentru remedierea deficiențelor
prevăzut la alin. (9).
Art. 7. — (1) Raportul prevăzut la art. 6 alin. (7), întocmit de
echipa care efectuează activitatea de monitorizare a
conformității, aparține autorității competente.
(2) Structura cu responsabilități în domeniul securității aviației
civile din cadrul autorității competente trebuie să pună raportul
prevăzut la alin. (1) sau părțile corespunzătoare ale acestuia,
pe baza principiului ănevoii de a cunoaște”, la dispoziția structurii
supuse monitorizării, altor structuri despre care aceasta
consideră că au un interes legitim, persoanelor cu atribuții și
responsabilități în securitatea aviației civile din cadrul autorității
competente, precum și structurilor Uniunii Europene față de care
România are obligații specifice conform regulamentelor Uniunii
Europene.
(3) Planul de acțiune pentru remedierea deficiențelor
prevăzut la art. 6 alin. (9) aparține emitentului.
(4) Emitentul trebuie să pună planul de acțiune prevăzut la
art. 6 alin. (9) sau părțile corespunzătoare ale acestuia pe baza
principiului ănevoii de a cunoaște”, la dispoziția autorității
competente, persoanelor cu atribuții și responsabilități în
securitatea aviației civile din cadrul structurii monitorizate
emitente și din cadrul autorității competente, precum și
structurilor Uniunii Europene față de care România are obligații
specifice conform regulamentelor Uniunii Europene.
Art. 8. — Pentru efectuarea activităților de monitorizare a
conformității, membrii echipei de audit, membrii echipei de
inspecție și membrii echipei de test beneficiază de o
indemnizație al cărei cuantum se stabilește de autoritatea
competentă, prin ordin al conducătorului acesteia.
Art. 9. — (1) Expertizele prevăzute la pct. 9 din anexa II la
Regulamentul (CE) nr. 300/2008 se efectuează de echipe
desemnate de conducătorul structurii cu responsabilități în
domeniul securității aviației civile din cadrul autorității
competente și care sunt formate din auditori de securitate a
aviației civile și personal aparținând altor autorități publice,
putând fi cooptați în echipele de expertiză și consultanți tehnici
din cadrul entităților care au responsabilități în domeniul
securității aviației civile.

(2) Expertizele se efectuează în scopul identificării
vulnerabilităților în raport cu amenințările interne și cu
securitatea zonelor publice ale aeroportului.
(3) În cazul identificării de vulnerabilități, autoritatea
competentă dispune măsuri de protecție proporționale cu nivelul
riscului.
(4) Expertiza se finalizează cu un raport, semnat de toți
membrii echipei, care trebuie să conțină, în cazul în care sunt
identificate vulnerabilități, măsuri de protecție proporționale cu
nivelul riscului. Dacă semnatarii raportului de expertiză au
puncte divergente, acestea se consemnează obligatoriu în
raport, decizia finală aparținând șefului echipei.
(5) Pentru efectuarea unei expertize, membrii echipei de
expertiză beneficiază de indemnizația prevăzută la art. 8.
Art. 10. — (1) Verificările la fața locului efectuate pentru
desemnarea agenților abilitați, expeditorilor cunoscuți,
furnizorilor abilitați de provizii de bord sau furnizorilor abilitați de
provizii de aeroport, verificările la fața locului efectuate pentru
autorizarea sau agrearea centrelor de pregătire în domeniul
securității aviației civile și verificările la fața locului efectuate
pentru stabilirea conformității cu specificațiile definite a
echipamentelor folosite pentru controlul de securitate, controlul
accesului și pentru aplicarea altor măsuri de securitate sunt
asimilate inspecțiilor.
(2) Membrii echipelor care efectuează verificările la fața
locului prevăzute la alin. (1) beneficiază de indemnizația
prevăzută la art. 8.
Art. 11. — (1) Plata indemnizațiilor prevăzute la art. 4
alin. (7), art. 8, art. 9 alin. (5) și art. 10 alin. (2) se suportă de
către autoritatea competentă din venituri proprii, care se
constituie din alocarea sumei de 0,15 euro/pasager din tariful
de securitate perceput pe aeroporturile din România, conform
prevederilor legale în vigoare.
(2) Indemnizațiile vor fi plătite după maximum 30 de zile de
la predarea raportului structurii cu responsabilități în domeniul
securității aviației civile din cadrul autorității competente pentru
membrii echipelor care efectuează activitățile de monitorizare a
conformității sau expertiza, respectiv de la încheierea activității,
pentru persoanele prevăzute la art. 4 alin. (7).
(3) Cuantumul sumei alocate din tariful de securitate
prevăzut la alin. (1) poate fi modificat anual, prin ordin al
ministrului transporturilor și infrastructurii.
(4) Administrațiile aeroporturilor din România includ suma
prevăzută la alin. (1) în tariful de securitate aprobat de către
Ministerul Transporturilor și Infrastructurii și o virează lunar, după
colectare, în contul autorității competente, conform procedurii
stabilite prin ordin al ministrului transporturilor și infrastructurii.
Art. 12. — Autoritatea competentă informează Comisia atunci
când identifică cele mai bune practici, în conformitate cu
prevederile pct. 17.1. din anexa II la Regulamentul (CE)
nr. 300/2008.
Art. 13. — Autoritatea competentă transmite anual Comisiei,
potrivit prevederilor art. 6 alin. (2) din Regulamentul (UE)
nr. 72/2010, datele a cel puțin unul și cel mult 5 auditori de
securitate a aviației civile, care pot fi solicitați să participe la
inspecțiile Comisiei.
Art. 14. — Autoritatea competentă transmite anual Comisiei,
potrivit prevederilor pct. 18.1. din anexa II la Regulamentul (CE)
nr. 300/2008, un raport cu privire la măsurile luate pentru a-și
îndeplini obligațiile care îi revin în temeiul Regulamentului (CE)

MONITORUL OFICIAL AL ROMÂNIEI, PARTEA I, Nr. 608/29.VIII.2011
nr. 300/2008, precum și la situația din domeniul securității
aviației civile pe aerodromurile situate pe teritoriul României.
Art. 15. — Faptele și sancțiunile contravenționale aplicabile
ca urmare a nerespectării prevederilor prezentei ordonanțe se
stabilesc prin hotărâre a Guvernului.

11

Art. 16. — La data intrării în vigoare a prezentei
ordonanțe, art. 1—9 din Legea nr. 94/2009 privind auditul de
securitate în domeniul aviației civile, publicată în Monitorul
Oficial al României, Partea I, nr. 250 din 15 aprilie 2009, se
abrogă.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Anca Daniela Boagiu
Șeful Departamentului pentru Afaceri Europene,
Bogdan Mănoiu
Ministrul finanțelor publice,
Gheorghe Ialomițianu
București, 24 august 2011.
Nr. 17.

GUVERNUL ROMÂNIEI

ORDONANȚĂ
pentru modificarea Ordonanței Guvernului nr. 29/1997 privind Codul aerian civil
În temeiul art. 108 din Constituția României, republicată, și al art. 1 pct. III.5 din Legea nr. 131/2011 privind abilitarea
Guvernului de a emite ordonanțe,
Guvernul României adoptă prezenta ordonanță.
Art. I. — Ordonanța Guvernului nr. 29/1997 privind Codul
aerian civil, republicată în Monitorul Oficial al României,
Partea I, nr. 45 din 26 ianuarie 2001, cu modificările și
completările ulterioare, se modifică după cum urmează:
1. În tot cuprinsul ordonanței, sintagma ălicență de
transport aerian” se înlocuiește cu sintagma ălicență de
operare”.
2. La articolul 3, punctul 3.30 se abrogă.
3. La articolul 5, alineatul (1) va avea următorul cuprins:
ăArt. 5. — (1) Ministerul Transporturilor și Infrastructurii
asigură, direct sau prin delegare de competență și desemnarea
unor organisme tehnice specializate — instituții publice sau
operatori economici care funcționează în subordinea sau sub
autoritatea Ministerului Transporturilor și Infrastructurii —,
elaborarea și punerea în aplicare a reglementărilor specifice,
supervizarea siguranței zborului, certificarea agenților
aeronautici civili, a personalului aeronautic civil și a tehnicii
aeronautice, avizarea lucrărilor efectuate în zonele supuse
servituților de aeronautică civilă, inspecția de siguranță a
zborului, investigarea tehnică a incidentelor și accidentelor în

domeniul aviației civile, elaborarea, punerea în aplicare și
supravegherea respectării reglementărilor în domeniul securității
aeronautice.”
4. La articolul 50, alineatul (1) va avea următorul cuprins:
ăArt. 50. — (1) Transportatorii aerieni români pot efectua
transporturi aeriene publice pe rute interne sau internaționale,
prin curse regulate sau neregulate, numai în condițiile deținerii
unui certificat de operator aerian în termen de valabilitate și a
unei licențe de operare, eliberată de Ministerul Transporturilor
și Infrastructurii în conformitate cu prevederile Regulamentului
(CE) nr. 1.008/2008 al Parlamentului European și al Consiliului
din 24 septembrie 2008 privind normele comune pentru
operarea serviciilor aeriene în Comunitate.”
Art. II. — Ordonanța Guvernului nr. 29/1997 privind Codul
aerian civil, republicată în Monitorul Oficial al României,
Partea I, nr. 45 din 26 ianuarie 2001, cu modificările și
completările ulterioare, precum și cu modificările aduse prin
prezenta ordonanță, se va republica în Monitorul Oficial al
României, Partea I, dându-se textelor o nouă numerotare.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Anca Daniela Boagiu
Ministrul mediului și pădurilor,
László Borbély
Ministrul apărării naționale,
Gabriel Oprea
Ministrul finanțelor publice,
Gheorghe Ialomițianu
București, 24 august 2011.
Nr. 19.

12

MONITORUL OFICIAL AL ROMÂNIEI, PARTEA I, Nr. 608/29.VIII.2011

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind revocarea domnului Nagy Iosif din funcția
de președinte, cu rang de secretar de stat, al Agenției
Naționale pentru Protecția Mediului
Având în vedere cererea de demisie a domnului Nagy Iosif, aprobată de
ministrul mediului și pădurilor, înregistrată la Cabinetul primului-ministru sub
nr. 5/E.B./20 din 29 august 2011,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și
al art. 5 alin. (1) și (2) din Hotărârea Guvernului nr. 918/2010 privind reorganizarea
și funcționarea Agenției Naționale pentru Protecția Mediului și a instituțiilor publice
aflate în subordinea acesteia, cu modificările ulterioare,
primul-ministru emite prezenta decizie.
Articol unic. — La data intrării în vigoare a prezentei decizii, domnul Nagy
Iosif se revocă din funcția de președinte, cu rang de secretar de stat, al Agenției
Naționale pentru Protecția Mediului.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 29 august 2011.
Nr. 82.
GUVERNUL ROMÂNIEI
PRIMUL-MINISTRU

DECIZIE
privind numirea domnului Abos Gabriel în funcția
de președinte, cu rang de secretar de stat, al Agenției
Naționale pentru Protecția Mediului
Având în vedere adresa Ministerului Mediului și Pădurilor înregistrată sub
nr. 5/E.B./20 din 29 august 2011,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și
al art. 5 alin. (1) și (2) din Hotărârea Guvernului nr. 918/2010 privind reorganizarea
și funcționarea Agenției Naționale pentru Protecția Mediului și a instituțiilor publice
aflate în subordinea acesteia, cu modificările ulterioare,
primul-ministru emite prezenta decizie.
Articol unic. — Începând cu data intrării în vigoare a prezentei decizii, domnul
Abos Gabriel se numește în funcția de președinte, cu rang de secretar de stat, al
Agenției Naționale pentru Protecția Mediului.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 29 august 2011.
Nr. 83.

MONITORUL OFICIAL AL ROMÂNIEI, PARTEA I, Nr. 608/29.VIII.2011

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI PĂDURILOR

ORDIN
pentru modificarea și completarea Ordinului ministrului mediului și pădurilor nr. 405/2010
privind constituirea și funcționarea Comisiei de analiză tehnică la nivel central
Având în vedere Referatul de aprobare nr. 162.701/DM din 21 iulie 2011 al Direcției controlul poluării și evaluare impact,
luând în considerare prevederile art. 3, 4, 5 și 6 din Convenția privind evaluarea impactului asupra mediului în context
transfrontieră, adoptată la Espoo la 25 februarie 1991, ratificată prin Legea nr. 22/2001, cu completările ulterioare, și ale art. 7
alin. (2) din Hotărârea Guvernului nr. 445/2009 privind evaluarea impactului anumitor proiecte publice și private asupra mediului,
în temeiul art. 15 alin. (4) din Hotărârea Guvernului nr. 1.635/2009 privind organizarea și funcționarea Ministerului Mediului
și Pădurilor, cu modificările și completările ulterioare,
ministrul mediului și pădurilor emite prezentul ordin.
Art. I. — Ordinul ministrului mediului și pădurilor
nr. 405/2010 privind constituirea și funcționarea Comisiei de
analiză tehnică la nivel central, publicat în Monitorul Oficial al
României, Partea I, nr. 231 din 13 aprilie 2010, se modifică și
se completează după cum urmează:
1. La articolul 2, alineatele (1) și (4) se modifică și vor
avea următorul cuprins:
ăArt. 2. — (1) CAT se compune din reprezentanți ai autorității
publice centrale pentru protecția mediului și pădurilor din cadrul
direcțiilor și compartimentelor de specialitate și ai autorităților
publice centrale pentru dezvoltare regională și turism, sănătate,
agricultură și dezvoltare rurală, transporturi și infrastructură,
economie, comerț și mediu de afaceri, cultură și patrimoniu
național, finanțe, administrație și interne, protecție civilă și
gestionarea situațiilor de urgență și, după caz, ai autorității
publice centrale care asigură realizarea politicii externe a statului
român.
................................................................................................
(4) În funcție de specificul proiectului sau activității care se
supune procedurilor de reglementare, în componența CAT
președintele decide participarea altor reprezentanți ai
autorităților publice de reglementare sau control/instituții
publice/foruri naționale de știință și cultură/institute de cercetare,
proiectare sau consultanță precum: Agenția Națională pentru
Resurse Minerale, Comisia Națională pentru Controlul
Activităților Nucleare, Garda Națională de Mediu, Administrația
Națională «Apele Române», Agenția Nucleară pentru Deșeuri
Radioactive, Academia Română, Institutul de Economie
Națională, Sucursala de Inginerie Tehnologică pentru Obiective
Nucleare (CITON) etc.”
2. La articolul 4, alineatul (1) se modifică și va avea
următorul cuprins:
ăArt. 4. — (1) CAT se întrunește în cadrul următoarelor
proceduri de reglementare aflate în competența de soluționare
a autorității publice centrale pentru protecția mediului:

a) procedura de evaluare a impactului asupra mediului
pentru proiectele publice și private supuse evaluării impactului
asupra mediului și desfășurată la nivel național, precum și
procedura de evaluare a impactului în context transfrontieră, în
cazul în care România este stat posibil afectat de către
proiectele inițiate de statele vecine;
b) procedura de autorizare a activităților cu impact
semnificativ asupra mediului.”
3. La articolul 4 alineatul (2), după litera g) se introduc
trei noi litere, literele h), i) și j), cu următorul cuprins:
ăh) participă la procesul de analiză a documentației de
evaluare a impactului asupra mediului transmisă statului român,
respectiv autorității publice centrale pentru protecția mediului,
de statul în care a fost inițiat proiectul și formulează puncte de
vedere în scris, cu privire la această documentație;
i) participă la analizarea completărilor sau, după caz, a
răspunsurilor privind documentația de evaluare a impactului
asupra mediului, primite de la statul în care a fost inițiat proiectul;
j) propune, pe baza punctelor de vedere exprimate de
membrii CAT, precum și a opiniilor justificate ale publicului,
poziția față de proiectul care a făcut obiectul derulării procedurii
de evaluare a impactului asupra mediului în context
transfrontieră.”
4. La articolul 5, alineatul (1) se modifică și va avea
următorul cuprins:
ăArt. 5. — (1) CAT se întrunește în situațiile prevăzute de
legislația de mediu în vigoare privind procedura-cadru de
evaluare a impactului asupra mediului pentru proiecte publice
și private, inclusiv în cadrul procedurii de evaluare a impactului
în context transfrontieră, în situația în care România este stat
posibil afectat de către proiectele inițiate de statele vecine,
precum și în cadrul procedurii de emitere a autorizației de mediu
sau ori de câte ori este necesar, la solicitarea președintelui.”
Art. II. — Prezentul ordin se publică în Monitorul Oficial al
României, Partea I.

Ministrul mediului și pădurilor,
László Borbély
București, 18 august 2011.
Nr. 2.104.

14

MONITORUL OFICIAL AL ROMÂNIEI, PARTEA I, Nr. 608/29.VIII.2011

MINISTERUL FINANȚELOR PUBLICE

ORDIN
privind modificarea Procedurii de selecție a avocaților din România sau din străinătate,
specializați în litigii internaționale în legătură cu contractele finanțate din fonduri externe
gestionate de către Oficiul de Plăți și Contractare PHARE, în vederea încheierii și derulării
acordului-cadru pentru asigurarea de asistență și reprezentare juridică a Ministerului Finanțelor
Publice — Oficiul de Plăți și Contractare PHARE în fața Curții de Arbitraj Internațional
a Camerei Internaționale de Comerț, a Comisiei de Adjudecare a Disputelor și în faza
de mediere/conciliere pe lângă Comisia Europeană, precum și în alte litigii izvorâte din contractele
finanțate din fonduri externe gestionate de către Oficiul de Plăți și Contractare PHARE,
aprobată prin Ordinul ministrului finanțelor publice nr. 2.003/2011
Având în vedere Decizia Consiliului Național de Soluționare a Contestațiilor nr. 3.282/C8/2761, 2.775, 2.905 din data de
4 august 2011, emisă în conformitate cu prevederile art. 266 alin. (2) din Ordonanța de urgență a Guvernului nr. 34/2006 privind
atribuirea contractelor de achiziție publică, a contractelor de concesiune de lucrări publice și a contractelor de concesiune de
servicii, aprobată cu modificări și completări prin Legea nr. 337/2006, cu modificările și completările ulterioare,
potrivit prevederilor art. 16 din Ordonanța de urgență a Guvernului nr. 34/2006, aprobată cu modificări și completări prin
Legea nr. 337/2006, cu modificările și completările ulterioare,
în temeiul art. 10 alin. (4) din Hotărârea Guvernului nr. 34/2009 privind organizarea și funcționarea Ministerului Finanțelor
Publice, cu modificările și completările ulterioare,
ministrul finanțelor publice emite următorul ordin:
Art. I. — Procedura de selecție a avocaților din România sau
din străinătate, specializați în litigii internaționale în legătură cu
contractele finanțate din fonduri externe gestionate de către
Oficiul de Plăți și Contractare PHARE, în vederea încheierii și
derulării acordului-cadru pentru asigurarea de asistență și
reprezentare juridică a Ministerului Finanțelor Publice — Oficiul
de Plăți și Contractare PHARE în fața Curții de Arbitraj
Internațional a Camerei Internaționale de Comerț, a Comisiei de
Adjudecare a Disputelor și în faza de mediere/conciliere pe
lângă Comisia Europeană, precum și în alte litigii izvorâte din
contractele finanțate din fonduri externe gestionate de către
Oficiul de Plăți și Contractare PHARE, aprobată prin Ordinul
ministrului finanțelor publice nr. 2.003/2011, publicat în Monitorul
Oficial al României, Partea I, nr. 369 din 26 mai 2011, se
modifică după cum urmează:
1. Articolul 3 va avea următorul cuprins:
ăArt. 3. — (1) În urma aplicării prezentei proceduri vor fi
selectați în vederea încheierii acordului-cadru de asistență și
reprezentare toți avocații care au primit un punctaj final mai
mare de 70 de puncte.
(2) Contractele subsecvente de asistență și reprezentare
juridică se vor încheia prin reluarea competiției cu toți avocații
selectați în acordul-cadru.
(3) Procedura de negociere în vederea atribuirii contractelor
subsecvente cu avocații selectați în acordul-cadru este
reglementată în anexa D.”
2. Articolul 14 va avea următorul cuprins:
ăArt. 14. — (1) Acordul-cadru de asistență și reprezentare
juridică produce efecte față de Ministerul Finanțelor Publice —
Oficiul de Plăți și Contractare PHARE doar din punct de vedere
al acceptării ofertei/ofertelor avocatului/avocaților, aceștia din
urmă fiind obligați să respecte toate elementele/condițiile care
guvernează contractele subsecvente atribuite în perioada de
valabilitate a acordului-cadru.
(2) Societățile de avocați sunt îndreptățite la solicitarea de
plăți Ministerului Finanțelor Publice — Oficiul de Plăți și
Contractare PHARE doar în baza contractului subsecvent de

asistență și reprezentare juridică, atribuite în condițiile prevăzute
de art. 5 alin. (2), și doar ulterior emiterii mandatului de
reprezentare.”
3. La anexa B la procedură ăCaiet de sarcini” capitolul 2
ăCalificarea ofertanților” punctul 2.1 litera a),
subpunctul a.1) va avea următorul cuprins:
ăa.1) Declarație privind neîncadrarea în prevederile art. 180
și 181 (formularul din anexa nr. 3 «Declarație privind
eligibilitatea») din Ordonanța de urgență a Guvernului
nr. 34/2006, aprobată cu modificări și completări prin Legea
nr. 337/2006, cu modificările și completările ulterioare.
Se vor prezenta în original sau copie cu mențiunea «conform
cu originalul» următoarele documente sau echivalentul acestora
pentru avocații ofertanți străini:
— certificat de atestare fiscală, eliberat de organul de
administrare fiscală competent privind plata obligațiilor la bugetul
de stat sau echivalent. Certificatul trebuie să fie valabil la data
deschiderii ofertelor;
— certificat privind plata impozitelor și taxelor locale, valabil
la data deschiderii ofertelor;
— cazier judiciar pentru avocatul/avocații propus/propuși în
ofertă;
— cazier fiscal pentru avocatul/avocații propus/propuși în
ofertă.”
4. La anexa B la procedură capitolul 2 punctul 2.1
litera b) subpunctul b.1), a patra și a cincea liniuță vor avea
următorul cuprins:
ă— documente doveditoare care să ateste faptul că
avocatul/avocații deține/dețin asigurare profesională valabilă;
— pentru persoanele juridice/fizice străine este necesară
prezentarea documentelor edificatoare care dovedesc o formă
de înregistrare și, după caz, de atestare ori apartenență din
punct de vedere profesional, în conformitate cu prevederile
legale din țara în care avocatul/avocații este/sunt stabilit/stabiliți,
precum și îndeplinirea condiției stipulate la art. 13 din Legea
nr. 51/1995 pentru organizarea și exercitarea profesiei de
avocat, republicată, cu modificările ulterioare.”

MONITORUL OFICIAL AL ROMÂNIEI, PARTEA I, Nr. 608/29.VIII.2011
5. La anexa B la procedură capitolul 2 punctul 2.1
litera d), nota va avea următorul cuprins:
ăN O T Ă:

Echipa propusă va conține cel puțin un avocat cu atribuții de
a acorda consultanță și un avocat cu atribuții de coordonare, în
accepțiunea caietului de sarcini.”
6. La anexa B la procedură capitolul 2 punctul 2.1,
litera e) va avea următorul cuprins:
ăe) Fiecare avocat ofertant să fi prestat servicii de asistență
și reprezentare juridică în cel puțin 3 contracte de achiziții
publice de lucrări și/sau contracte de servicii de supervizare
lucrări, a căror atribuire s-a efectuat potrivit cadrului de
reglementare prevăzut de Ordonanța de urgență a Guvernului
nr. 34/2006, aprobată cu modificări și completări prin Legea
nr. 337/2006, cu modificările și completările ulterioare, și de
celelalte acte normative subsecvente în materia achizițiilor
publice din România și/sau potrivit procedurilor legale ale Uniunii
Europene.
N O T Ă:

Informațiile privind experiența anterioară solicitată mai sus
se pot regăsi și în CV-urile membrilor echipei propuse. Totodată,
în demonstrarea experienței anterioare solicitate mai sus, se vor
anexa documente-suport cum ar fi: copii după contracte,
recomandări.”
7. La anexa B la procedură capitolul 2 punctul 2.1, litera f)
va avea următorul cuprins:
ăf) Cunoștințe de nivel postuniversitar în materia dreptului
comerțului internațional sau experiență în prestarea de servicii
de asistență și reprezentare juridică în cel puțin un contract
comercial internațional.
N O T Ă:

Cunoștințele în materia dreptului comerțului internațional se
demonstrează prin prezentarea oricărui document de cel puțin
nivelul unei diplome postuniversitare, iar în cazul experienței în
cel puțin un contract comercial internațional, prin prezentarea
unor documente-suport cum ar fi: copii după contracte,
recomandări.”
8. La anexa B la procedură capitolul 2 punctul 2.1,
litera g) va avea următorul cuprins:
ăg) Cunoștințe de limbă engleză
N O T Ă:

Avocații vor depune certificate de atestare lingvistică pentru
fiecare membru al echipei propuse sau declarații pe propria
răspundere care să ateste cunoștințe avansate de limba
engleză. Pentru vorbitorii nativi de limba engleză se va depune
copia actului de identitate ce atestă calitatea de cetățean al unei
țări unde limba oficială de comunicare este limba engleză.”
9. La anexa B la procedură capitolul 3 ăCriterii de
selecție”, literele a), c) și d) vor avea următorul cuprins:
ăa) numărul de avocați definitivi care vor face parte din
echipă, cu o vechime de minimum 10 ani de la data emiterii
actului de numire în calitatea de avocat, pentru avocații cu
atribuții de a acorda consultanță și cei cu atribuții de coordonare
propuși, și cu o vechime de minimum 5 ani de la data emiterii
actului de numire în calitatea de avocat, pentru ceilalți avocați;
...............................................................................................
c) numărul avocaților din echipă care au participat la
proceduri ale Comisiei de Adjudecare a Disputelor sau la alte
proceduri de mediere/conciliere comercială;
d) numărul avocaților din echipă care au participat la
proceduri de mediere/conciliere pe lângă Comisia Europeană
sau la alte proceduri de mediere/conciliere desfășurate în fața
unei alte entități internaționale donatoare de fonduri
nerambursabile;”.

15

10. La anexa B la procedură capitolul 7 ăPunctajul”
punctul 7.1 ăPunctajul ofertei tehnice”, literele a), c), d) și e)
vor avea următorul cuprins:
ăa) numărul de avocați definitivi care vor face parte din
echipă, cu o vechime de minimum 10 ani de la data emiterii
actului de numire în calitatea de avocat, pentru avocații cu
atribuții de a acorda consultanță și cei cu atribuții de coordonare
propuși, și cu o vechime de minimum 5 ani de la data emiterii
actului de numire în calitatea de avocat, pentru ceilalți avocați —
câte un punct pentru fiecare membru al echipei de avocați care
îndeplinește criteriul de minimum 10 ani de la data emiterii
actului de numire în calitatea de avocat și 0,5 puncte pentru cei
cu o vechime de minimum 5 ani de la data emiterii actului de
numire în calitatea de avocat, dar nu mai mult de 10 puncte în
total pentru cele două tipuri de vechime;
...............................................................................................
c) numărul avocaților din echipă care au prestat servicii de
asistență și reprezentare în proceduri ale Comisiei de
Adjudecare a Disputelor sau la alte proceduri de
mediere/conciliere comercială — câte două puncte pentru
fiecare membru al echipei de avocați care îndeplinește criteriul,
dar nu mai mult de 10 puncte;
d) numărul avocaților din echipă care au prestat servicii de
asistență și reprezentare în proceduri de mediere/conciliere pe
lângă Comisia Europeană sau la alte proceduri de
mediere/conciliere desfășurate în fața unei alte entități
internaționale donatoare de fonduri nerambursabile — câte
două puncte pentru fiecare membru al echipei de avocați care
îndeplinește criteriul, dar nu mai mult de 10 puncte;
e) numărul avocaților din echipă care au experiență în litigii
comerciale internaționale cu o valoare mai mare de
1.000.000 euro și aflate în legătură cu contracte finanțate în
cadrul programelor de preaderare ISPA și PHARE, precum și în
alte programe cu finanțare externă, în fața Curții de Arbitraj
Internațional a Camerei Internaționale de Comerț — câte
10 puncte pentru fiecare membru al echipei de avocați care
îndeplinește criteriul, dar nu mai mult de 40 de puncte.”
11. La anexa B la procedură capitolul 7, punctul 7.3
ăPunctajul final” va avea următorul cuprins:
ă7.3. Punctajul final
Punctajul final se obține prin însumarea punctajului tehnic
obținut cu punctajul ofertei financiare.”
12. La anexa B la procedură, capitolul 9 ăAtribuirea
acordului-cadru de asistență și reprezentare” va avea
următorul cuprins:
ă9. Atribuirea acordului-cadru de asistență și
reprezentare
9.1. Ministerul Finanțelor Publice — Oficiul de Plăți și
Contractare PHARE are obligația de a încheia acordul-cadru de
asistență și reprezentare cu toți ofertanții ale căror oferte au
întrunit un punctaj final mai mare de 70 de puncte în urma
individualizării acestuia conform pct. 7.3.
9.2. Ministerul Finanțelor Publice — Oficiul de Plăți și
Contractare PHARE va comunica în scris, în cel mult 10 zile,
tuturor ofertanților rezultatul aplicării procedurii «Selecție de
oferte». Calculul celor 10 zile se va efectua de la data aprobării
raportului de atribuire de către ordonatorul principal de credite,
în urma remiterii acestuia de către comisia de selecție a
ofertelor.
9.3. În acordul-cadru de asistență și reprezentare încheiat cu
ofertanții selectați se va menționa onorariul.”
13. La anexa B la procedură capitolul 10 ăAcordarea
mandatelor de reprezentare”, punctul 10.2 va următorul
cuprins:
ă10.2. În mandatul de reprezentare Ministerul Finanțelor
Publice — Oficiul de Plăți și Contractare PHARE va identifica, în
toate cazurile, 2 avocați, unul cu atribuții de a acorda

16

MONITORUL OFICIAL AL ROMÂNIEI, PARTEA I, Nr. 608/29.VIII.2011

consultanță, respectiv unul cu atribuții de coordonare, care vor
presta serviciile juridice alături de echipa de suport din cadrul
DGJ, pentru fiecare litigiu. Ministerul Finanțelor Publice —
Oficiul de Plăți și Contractare PHARE are dreptul de a decide
numărul de avocați propuși în oferta tehnică ce vor participa în
fiecare litigiu.”
14. La anexa C la procedură ăAcord-cadru de asistență
și reprezentare” capitolul 10 ăVerificări”, punctul 10.1 va
avea următorul cuprins:
ă10.1. Achizitorul are dreptul de a verifica, în conformitate cu
condițiile specificate în prezentul acord-cadru, în contractele
subsecvente și în mandatele de reprezentare, modul de
prestare a serviciilor. Verificarea se efectuează la sediul
achizitorului sau al prestatorului și include analiza documentară
și faptică a oricăror aspecte aferente derulării prezentului
acord-cadru și a contractelor subsecvente.”
15. La anexa C la procedură capitolul 11 ăPenalități și
daune-interese”, punctul 11.1 va avea următorul cuprins:
ă11.1. În situația în care prestatorul refuză să își
îndeplinească obligațiile asumate prin prezentul acord-cadru,
achizitorul are dreptul de a-i solicita de îndată repararea

prejudiciului efectiv cauzat până la acoperirea integrală a
acestuia.”
16. La anexa D2 la procedura de negociere în vederea
atribuirii contractelor subsecvente ăInstrucțiuni de ofertare
pentru negociere” capitolul 5 ăDeschiderea și evaluarea
ofertelor” punctul 5.1, al patrulea paragraf va avea
următorul cuprins:
ăCu această ocazie se va verifica conținutul ofertelor
preliminare, din punct de vedere al conformității conținutului
acestora cu cerințele din documentele transmise candidaților,
consemnându-se rezultatul în procesul-verbal al comisiei de
negociere. În cursul rundelor de negocieri se vor evidenția
pentru fiecare candidat inclusiv aspectele de natură tehnică ce
nu întrunesc cerințele minime din cadrul documentației de
negociere în vederea îmbunătățirii acestora.”
17. În tot cuprinsul ordinului, sintagmele ăavocat
consultant” și ăavocat coordonator” se înlocuiesc cu
sintagmele ăavocat cu atribuții de a acorda consultanță”,
respectiv ăavocat cu atribuții de coordonare”.
Art. II. — Prezentul ordin se publică în Monitorul Oficial al
României, Partea I.

Ministrul finanțelor publice,
Gheorghe Ialomițianu
București, 22 august 2011.
Nr. 2.441.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 608/29.VIII.2011 conține 16 pagini.

Prețul: 3,20 lei

&JUYDGY|525696]
ISSN 1453—4495

