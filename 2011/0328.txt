Anul 179 (XXIII) — Nr. 328

PARTEA I

LEGI, DECRETE, HOTĂRÂRI ȘI ALTE ACTE

Joi, 12 mai 2011

SUMAR

Pagina
DECIZII ALE CURȚII CONSTITUȚIONALE
Decizia nr. 188 din 10 februarie 2011 referitoare la excepția de
neconstituționalitate a dispozițiilor art. 149 alin. (9) și
art. 150 din Ordonanța Guvernului nr. 92/2003 privind
Codul de procedură fiscală ........................................
Decizia nr. 211 din 15 februarie 2011 referitoare la excepția
de neconstituționalitate a prevederilor art. 38 și 39 din
Legea nr. 248/2005 privind regimul liberei circulații a
cetățenilor români în străinătate ................................
Decizia nr. 315 din 3 martie 2011 referitoare la excepția de
neconstituționalitate a prevederilor art. 6 din Legea
nr. 26/1990 privind registrul comerțului ......................
Decizia nr. 316 din 3 martie 2011 referitoare la excepția de
neconstituționalitate a prevederilor art. 572 lit. a) și
art. 574 alin. (1) lit. a) din Ordonanța de urgență a
Guvernului nr. 109/2005 privind transporturile rutiere......
Decizia nr. 363 din 22 martie 2011 referitoare la excepția de
neconstituționalitate a dispozițiilor art. 16 alin. (1) și (7),
art. 17, 18, art. 19 alin. (1), art. 25 alin. (1) și (3), art. 26
alin. (3), art. 27, 28, 31, 33 și art. 34 alin. (1) din
Ordonanța Guvernului nr. 2/2001 privind regimul juridic
al contravențiilor, precum și art. 10, 11, 12 și 14 din
Ordonanța de urgență a Guvernului nr. 28/1999 privind
obligația operatorilor economici de a utiliza aparate de
marcat electronice fiscale ..........................................
Decizia nr. 372 din 22 martie 2011 referitoare la excepția de
neconstituționalitate a dispozițiilor art. 15, 21, 24 și 30
din Ordonanța Guvernului nr. 2/2001 privind regimul
juridic al contravențiilor ..............................................
Decizia nr. 442 din 7 aprilie 2011 referitoare la excepția de
neconstituționalitate a prevederilor art. 2 alin. (3) și art. 9
alin. (5) din Legea nr. 198/2004 privind unele măsuri
prealabile lucrărilor de construcție de drumuri de interes

Nr.

Pagina
național, județean și local, precum și ale Ordonanței de
urgență a Guvernului nr. 228/2008 pentru modificarea
și completarea unor acte normative ..........................

13–14

HOTĂRÂRI ALE GUVERNULUI ROMÂNIEI

2–3
412.
3–5

— Hotărâre pentru modificarea anexei nr. 2 la
Hotărârea Guvernului nr. 1.354/2001 privind atestarea
domeniului public al județului Iași, precum și al
municipiilor, orașelor și comunelor din județul Iași ....

5–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

7–9

1.326. — Ordin al ministrului mediului și pădurilor pentru
aprobarea derogării în vederea capturării în scop
științific a unui număr de exemplare din specii
de lilieci ......................................................................

14

15–16

ACTE ALE AUTORITĂȚII ELECTORALE
PERMANENTE
8.

9–11

11–12

— Lista partidelor politice, alianțelor politice, alianțelor
electorale, organizațiilor cetățenilor români aparținând
minorităților naționale și a candidaților independenți
participanți la alegerile locale parțiale din data de 1 mai
2011 care au depus raportul detaliat al veniturilor și
cheltuielilor electorale, conform art. 38 alin. (2) din
Legea nr. 334/2006 privind finanțarea activității
partidelor politice și a campaniilor electorale,
republicată, pentru alegerile locale parțiale desfășurate
conform Hotărârii Guvernului nr. 268/2011 privind
stabilirea datei alegerilor parțiale pentru autoritățile
administrației
publice
locale
în
unele
circumscripții electorale ..............................................

16

2

MONITORUL OFICIAL AL ROMÂNIEI, PARTEA I, Nr. 328/12.V.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 188
din 10 februarie 2011

referitoare la excepția de neconstituționalitate a dispozițiilor art. 149 alin. (9) și art. 150
din Ordonanța Guvernului nr. 92/2003 privind Codul de procedură fiscală
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Daniela Ramona Marițiu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 149 alin. (9) și art. 150 din Ordonanța
Guvernului nr. 92/2003 privind Codul de procedură fiscală,
excepție ridicată de Societatea Comercială ăInvestexpert” —
S.R.L. din Roșiori în Dosarul nr. 1.842/244/2009 al Judecătoriei
Huși.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 3 martie 2010, pronunțată în Dosarul
nr. 1.842/244/2009, Judecătoria Huși a sesizat Curtea
Constituțională cu excepția de neconstituționalitate a
dispozițiilor art. 149 alin. (9) și art. 150 din Ordonanța
Guvernului nr. 92/2003 privind Codul de procedură fiscală,
excepție ridicată de Societatea Comercială ăInvestexpert” —
S.R.L. din Roșiori.
În motivarea excepției de neconstituționalitate autorul
acesteia susține, în esență, că prevederile criticate îngrădesc
dreptul terțului poprit de a-și dovedi buna credință, acesta
neavând acces liber la justiție în materia executării creanțelor
bugetare. De asemenea, lipsa unui control real al instanței de
judecată asupra cererii de menținere a popririi determină o
inegalitate între terțul poprit și creditorul urmăritor.
Judecătoria Huși arată că excepția de neconstituționalitate
este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului arată că textele criticate au fost
adoptate de legiuitor în cadrul atribuțiilor sale, astfel cum sunt
determinate prin dispozițiile art. 126 alin. (2) și ale art. 129 din
Constituție, potrivit cărora competența, procedura de judecată,
inclusiv procedura executării silite, precum și căile de atac sunt
prevăzute numai prin lege. Astfel, este de competența
legiuitorului de a stabili procedura de executare silită, astfel încât
acesta poate reglementa atât reguli generale, cât și excepții de
la acestea în funcție de specificul fiecărui caz.

Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile reprezentantului Ministerului Public, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitatea îl constituie
dispozițiile art. 149 alin. (9) și art. 150 din Ordonanța Guvernului
nr. 92/2003 privind Codul de procedură fiscală, republicată în
Monitorul Oficial al României, Partea I, nr. 513 din 31 iulie 2007,
cu următorul conținut:
— Art. 149 alin. (9): ăDupă înființarea popririi, terțul poprit este
obligat:
a) să plătească, de îndată sau după data la care creanța
devine exigibilă, organului fiscal, suma reținută și cuvenită, în
contul indicat de organul de executare;
b) să indisponibilizeze bunurile mobile necorporale poprite,
înștiințând despre aceasta organul de executare.”;
— Art. 150: ă(1) Dacă terțul poprit înștiințează organul de
executare că nu datorează vreo sumă de bani debitorului
urmărit, precum și în cazul în care se invocă alte neregularități
privind înființarea popririi, instanța judecătorească în a cărei rază
teritorială se află domiciliul sau sediul terțului poprit, la cererea
organului de executare ori a altei părți interesate, pe baza
probelor administrate, va pronunța menținerea sau desființarea
popririi.
(2) Judecata se face de urgență și cu precădere.
(3) Pe baza hotărârii de menținere a popririi, care constituie
titlu executoriu, organul de executare poate începe executarea
silită a terțului poprit, în condițiile prezentului cod.”
În susținerea neconstituționalității acestor dispoziții legale
sunt invocate prevederile constituționale ale art. 16 referitoare la
egalitatea în drepturi și art. 21 referitor la accesul liber la justiție.
Examinând excepția de neconstituționalitate, Curtea
constată că prin Decizia nr. 343 din 3 aprilie 2007, publicată în
Monitorul Oficial al României, Partea I, nr. 308 din 9 mai 2007,
a statuat că nu poate fi primită susținerea autorului excepției
potrivit căreia textele criticate contravin principiului accesului
liber la justiție, deoarece acestea reglementează chiar
procedura judiciară prin care instanța de judecată decide dacă
poprirea înființată de creditor urmează să fie desființată sau
menținută. În acest cadru, toate părțile din raportul juridic litigios
au posibilitatea să își apere drepturile și interesele, în condițiile
garanțiilor procesuale prevăzute de lege.
Totodată, nu poate fi reținută nici critica privind încălcarea
principiului egalității în drepturi, consacrat de art. 16 din
Constituție, întrucât terțul poprit se află într-o situație juridică
diferită față de cea a creditorului.

MONITORUL OFICIAL AL ROMÂNIEI, PARTEA I, Nr. 328/12.V.2011
Cele statuate prin decizia menționată își păstrează
valabilitatea, în cauza de față neintervenind elemente noi, de

3

natură să determine reconsiderarea jurisprudenței Curții în
această materie.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 149 alin. (9) și art. 150 din Ordonanța
Guvernului nr. 92/2003 privind Codul de procedură fiscală, excepție ridicată de Societatea Comercială ăInvestexpert” — S.R.L. din
Roșiori în Dosarul nr. 1.842/244/2009 al Judecătoriei Huși.
Definitivă și general obligatorie.
Pronunțată în ședința publică din data de 10 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 211
din 15 februarie 2011

referitoare la excepția de neconstituționalitate a prevederilor art. 38 și 39 din Legea nr. 248/2005
privind regimul liberei circulații a cetățenilor români în străinătate
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 38 și 39 din Legea nr. 248/2005 privind
regimul liberei circulații a cetățenilor români în străinătate,
excepție ridicată de Ion Ghiță în Dosarul nr. 849/122/2009 al
Tribunalului Giurgiu.
La apelul nominal se constată lipsa părților, față de care
procedura de citare a fost legal îndeplinită. Magistratul-asistent
învederează Curții că partea Ministerul Administrației și
Internelor — Direcția Generală de Pașapoarte a transmis la
dosar concluzii scrise, prin care solicită respingerea excepției
de neconstituționalitate.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca inadmisibilă a excepției de
neconstituționalitate, având în vedere că textele de lege criticate
au fost abrogate și ținând seama de dispozițiile art. 29 alin. (1)
din Legea nr. 47/1992.

C U R T E A,

având în vedere actele și lucrările dosarului, constată
următoarele:
Prin Decizia civilă nr. 324 din 10 martie 2010, pronunțată în
Dosarul nr. 1.005/2/2010 (229/2010), Curtea de Apel București —
Secția a III-a civilă și pentru cauze cu minori și de familie a
sesizat Curtea Constituțională cu excepția de
neconstituționalitate a prevederilor art. 38 și 39 din Legea
nr. 248/2005 privind regimul liberei circulații a cetățenilor
români în străinătate, ca urmare a admiterii recursului declarat
împotriva Sentinței civile nr. 166/2009 a Tribunalului Giurgiu prin
care acesta a respins excepția de neconstituționalitate ridicată
de pârâtul Ion Ghiță într-o cauză civilă având ca obiect
soluționarea cererii de limitare a exercitării dreptului acestuia la
libera circulație în străinătate, formulată de Direcția Generală de
Pașapoarte.
În motivarea excepției de neconstituționalitate autorul
acesteia susține că, prin modul lor de redactare, prevederile de
lege criticate contravin dispozițiilor din Legea fundamentală
cuprinse la art. 25 — ăLibera circulație” și art. 53 —
ăRestrângerea exercițiului unor drepturi sau al unor libertăți”.
Curtea de Apel București — Secția a III-a civilă și pentru
cauze cu minori și de familie apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

4

MONITORUL OFICIAL AL ROMÂNIEI, PARTEA I, Nr. 328/12.V.2011

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, notele scrise
depuse, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 38 și 39 din Legea nr. 248/2005 privind regimul
liberei circulații a cetățenilor români în străinătate, publicată în
Monitorul Oficial al României, Partea I, nr. 682 din 29 iulie 2005,
care, la data sesizării Curții Constituționale, aveau următorul
cuprins:
— Art. 38: ăRestrângerea exercitării dreptului la liberă
circulație în străinătate a cetățenilor români poate fi dispusă
pentru o perioadă de cel mult 3 ani numai în condițiile și cu
privire la următoarele categorii de persoane:
a) cu privire la persoana care a fost returnată dintr-un stat în
baza unui acord de readmisie încheiat între România și acel
stat;
b) cu privire la persoana a cărei prezență pe teritoriul unui
stat, prin activitatea pe care o desfășoară sau ar urma să o
desfășoare, ar aduce atingere gravă intereselor României sau,
după caz, relațiilor bilaterale dintre România și acel stat.”;
— Art. 39: ă(1) În situația prevăzută la art. 38 lit. a) măsura se
dispune, la solicitarea Direcției Generale de Pașapoarte, cu
privire la statul de pe teritoriul căruia a fost returnată persoana,
de către tribunalul în a cărui rază teritorială se află domiciliul
acestei persoane, iar când aceasta are domiciliul în străinătate,
de către Tribunalul București.
(2) În situația prevăzută la art. 38 lit. b), măsura se dispune,
la solicitarea instituției cu competențe în domeniul apărării,
ordinii publice sau siguranței naționale care deține date ori
informații cu privire la activitatea pe care persoana o desfășoară
sau urmează să o desfășoare în străinătate, de către tribunalul
în a cărui rază teritorială se află domiciliul acestei persoane, iar
când aceasta are domiciliul în străinătate, de către Tribunalul
București.
(3) În cazurile prevăzute la alin. (1) și (2), instanța se
pronunță, prin hotărâre, în termen de 5 zile de la primirea
solicitării autorităților competente și comunică hotărârea
persoanei, Direcției Generale de Pașapoarte, Poliției de
Frontieră Română și serviciului public comunitar pentru
eliberarea și evidența pașapoartelor simple de la domiciliul
persoanei împotriva căreia a fost dispusă măsura.
(4) Hotărârea prevăzută la alin. (3) este supusă apelului, în
termen de 5 zile de la comunicare, la curtea de apel competentă
teritorial. Instanța se pronunță în termen de 3 zile de la data
primirii cererii.
(5) Hotărârea curții de apel este supusă recursului, termenul
de recurs, precum și cel de judecată fiind cele prevăzute la
alin. (4).
(6) Exercitarea căilor de atac prevăzute la alin. (4) și (5) nu
suspendă executarea hotărârii instanței.
(7) Prezența procurorului la toate ședințele de judecată este
obligatorie.”
Ulterior sesizării Curții Constituționale, în Monitorul Oficial al
României, Partea I, nr. 767 din 17 noiembrie 2010, a fost
publicată Legea nr. 206/2010 pentru modificarea Legii
nr. 248/2005, prin care au fost abrogate art. 38 lit. a) și art. 39
alin. (1) din Legea nr. 248/2005, iar art. 39 alin. (3) a căpătat un

nou conținut. În prezent, textele de lege criticate au următoarea
redactare:
— Art. 38: ăRestrângerea exercitării dreptului la liberă
circulație în străinătate a cetățenilor români poate fi dispusă
pentru o perioadă de cel mult 3 ani numai în condițiile și cu
privire la următoarele categorii de persoane:
a) Abrogat.
b) cu privire la persoana a cărei prezență pe teritoriul unui
stat, prin activitatea pe care o desfășoară sau ar urma să o
desfășoare, ar aduce atingere gravă intereselor României sau,
după caz, relațiilor bilaterale dintre România și acel stat.”
— Art. 39: ă(1) Abrogat.
(2) În situația prevăzută la art. 38 lit. b), măsura se dispune,
la solicitarea instituției cu competențe în domeniul apărării,
ordinii publice sau siguranței naționale care deține date ori
informații cu privire la activitatea pe care persoana o desfășoară
sau urmează să o desfășoare în străinătate, de către tribunalul
în a cărui rază teritorială se află domiciliul acestei persoane, iar
când aceasta are domiciliul în străinătate, de către Tribunalul
București.
(3) În cazul prevăzut la alin. (2), instanța se pronunță, prin
hotărâre, în termen de 5 zile de la primirea solicitării autorităților
competente și comunică hotărârea părților, Direcției Generale
de Pașapoarte, Inspectoratului General al Poliției de Frontieră,
precum și serviciului public comunitar pentru eliberarea și
evidența pașapoartelor simple, competent să elibereze
pașaportul simplu persoanei împotriva căreia a fost dispusă
măsura.
(4) Hotărârea prevăzută la alin. (3) este supusă apelului, în
termen de 5 zile de la comunicare, la curtea de apel competentă
teritorial. Instanța se pronunță în termen de 3 zile de la data
primirii cererii.
(5) Hotărârea curții de apel este supusă recursului, termenul
de recurs, precum și cel de judecată fiind cele prevăzute la
alin. (4).
(6) Exercitarea căilor de atac prevăzute la alin. (4) și (5) nu
suspendă executarea hotărârii instanței.
(7) Prezența procurorului la toate ședințele de judecată este
obligatorie.”
În opinia autorului excepției de neconstituționalitate, textele
de lege criticate contravin dispozițiilor art. 25 — ăLibera
circulație” și art. 53 — ăRestrângerea exercițiului unor drepturi
sau al unor libertăți” din Constituție.
Analizând admisibilitatea excepției din perspectiva modalității
de sesizare care, potrivit prevederilor art. 29 alin. (4) din Legea
nr. 47/1992, se dispune prin încheiere de către instanța în fața
căreia a fost ridicată excepția, Curtea observă că Tribunalul
Giurgiu a respins cererea pârâtului de sesizare a Curții
Constituționale și a soluționat cauza pe fond, admițând cererea
reclamantei Direcția Generală de Pașapoarte și dispunând
restrângerea pe timp de 1 an a exercițiului dreptului la liberă
circulație pe teritoriul statului francez. Împotriva sentinței
pronunțate, pârâtul a formulat apel. În soluționarea acestuia,
Curtea de Apel București — Secția a III-a civilă și pentru cauze
cu minori și de familie a recalificat motivul de apel referitor la
respingerea solicitării de sesizare a Curții Constituționale ca fiind
recurs, a disjuns soluționarea acestuia, constituind un nou
dosar, și a suspendat soluționarea apelului până la pronunțarea
asupra recursului. Ulterior, judecând recursul, l-a admis și a
sesizat, prin decizie, Curtea Constituțională cu soluționarea
excepției de neconstituționalitate a prevederilor art. 38 și 39 din
Legea nr. 248/2005 privind regimul liberei circulații a cetățenilor
români în străinătate. Din această succesiune de pași procesuali
rezultă că, pronunțându-se asupra recursului, Curtea de Apel
București — Secția a III-a civilă și pentru cauze cu minori și de
familie nu a judecat cauza pe fond. Deși, în prezent, ca urmare
a modificării Legii nr. 47/1992 prin Legea nr. 177/2010 pentru

MONITORUL OFICIAL AL ROMÂNIEI, PARTEA I, Nr. 328/12.V.2011
modificarea și completarea Legii nr. 47/1992 privind organizarea
și funcționarea Curții Constituționale, a Codului de procedură
civilă și a Codului de procedură penală al României, publicată în
Monitorul Oficial al României, Partea I, nr. 672 din 4 octombrie
2010, nu mai prezintă relevanță problema continuării judecății,
la momentul ridicării excepției, suspendarea procesului era
obligatorie pe parcursul soluționării excepției de către Curtea
Constituțională, scopul acestei prevederi fiind tocmai prevenirea
pronunțării unei hotărâri de către instanță bazată pe un text de
lege neconstituțional.
Examinând excepția de neconstituționalitate, Curtea
constată următoarele:
I. Ca urmare a abrogării exprese, prin Legea nr. 206/2010, a
dispozițiilor art. 38 lit. a) și art. 39 alin. (1) din Legea
nr. 248/2005, intervenită ulterior sesizării Curții Constituționale,
excepția de neconstituționalitate având acest obiect a devenit
inadmisibilă, întrucât, potrivit art. 29 alin. (1) din Legea
nr. 47/1992, Curtea se pronunță numai asupra constituționalității
legilor și ordonanțelor în vigoare, nu și asupra celor abrogate.
II. Excepția de neconstituționalitate a art. 38 lit. b) din Legea
nr. 248/2005 nu îndeplinește cerința de admisibilitate prevăzută
tot la art. 29 alin. (1) din Legea nr. 47/1992, referitoare la

5

exercitarea controlului de constituționalitate asupra prevederilor
legale care au legătură cu soluționarea cauzei. În acest sens,
Curtea observă că, în speța de față, temeiul de drept al acțiunii
introduse de reclamanta Direcția Generală de Pașapoarte nu
l-a reprezentat art. 38 lit. b) din Legea nr. 248/2005, ci art. 38
lit. a), care prevedea că restrângerea exercitării dreptului la
liberă circulație în străinătate a cetățenilor români poate fi
dispusă pentru o perioadă de cel mult 3 ani cu privire la
persoana care a fost returnată dintr-un stat în baza unui acord
de readmisie încheiat între România și acel stat.
III. Excepția de neconstituționalitate a celorlalte prevederi de
lege criticate, respectiv ale art. 39 alin. (2)—(7) din Legea
nr. 248/2005, urmează să fie respinsă, de asemenea, ca
inadmisibilă, întrucât autorul excepției nu a formulat o veritabilă
critică de neconstituționalitate, ci s-a limitat la a invoca două
prevederi din Legea fundamentală, art. 25 și 53, fără să
argumenteze în niciun fel contrarietatea dintre textele de lege
ce formează obiectul excepției și aceste dispoziții
constituționale. De aceea, nu poate fi considerată îndeplinită
cerința motivării excepției, impusă de dispozițiile art. 10 alin. (2)
din Legea nr. 47/1992.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge, ca devenită inadmisibilă, excepția de neconstituționalitate a prevederilor art. 38 lit. a) și art. 39 alin. (1) din
Legea nr. 248/2005 privind regimul liberei circulații a cetățenilor români în străinătate, excepție ridicată de Ion Ghiță în Dosarul
nr. 849/122/2009 al Tribunalului Giurgiu.
II. Respinge, ca inadmisibilă, excepția de neconstituționalitate a prevederilor art. 38 lit. b) și art. 39 alin. (2)—(7) din Legea
nr. 248/2005 privind regimul liberei circulații a cetățenilor români în străinătate, excepție ridicată de același autor în același dosar
al aceleiași instanțe.
Definitivă și general obligatorie.
Pronunțată în ședința publică din data de 15 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 315
din 3 martie 2011

referitoare la excepția de neconstituționalitate a prevederilor art. 6 din Legea nr. 26/1990
privind registrul comerțului
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 6 din Legea nr. 26/1990 privind registrul
comerțului, excepție ridicată de Societatea Comercială
ăFinanciar Urban” — S.R.L. din Pitești în Dosarul nr. 124/1.259/2010
al Tribunalului Comercial Argeș.

6

MONITORUL OFICIAL AL ROMÂNIEI, PARTEA I, Nr. 328/12.V.2011

La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Președintele Curții acordă cuvântul reprezentantului
Ministerului Public, care pune concluzii de respingere a excepției
de neconstituționalitate, ca neîntemeiată, invocând jurisprudența
în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 12 mai 2010, pronunțată în Dosarul
nr. 124/1.259/2010, Tribunalul Comercial Argeș a sesizat
Curtea Constituțională cu excepția de neconstituționalitate
a prevederilor art. 6 din Legea nr. 26/1990 privind registrul
comerțului. Excepția de neconstituționalitate a fost ridicată de
intervenienta Societatea Comercială ăFinanciar Urban” — S.R.L.
din Pitești într-o cauză comercială.
În motivarea excepției de neconstituționalitate autorul
acesteia susține că prevederile de lege criticate sunt
neconstituționale, întrucât creează un ădezechilibru între petenții
care depun cereri la oficiul registrului comerțului și acționarii,
administratorii sau ceilalți reprezentanți legali ai societăților
comerciale vizate de cererile petenților, în sensul că, printr-o
simplă cerere adresată de o terță persoană, se pot înscrie în
registrul comerțului fapte sau acte nelegale, abuzive, care să
afecteze în mod grav și iremediabil o societate comercială”.
Totodată, arată că, prin modul de soluționare a cererilor de către
judecătorii delegați ai oficiului registrului comerțului, fără citarea
acționarilor, a administratorilor sau a celorlalți reprezentanți
legali ai societăților comerciale vizate de cererile petenților,
aceștia sunt puși în imposibilitatea de a participa la judecată și
nu pot lua cunoștință de actele depuse de terțele persoane. Mai
mult, prin procedura înregistrării în registrul comerțului a actelor
depuse de petenți numai în baza hotărârii judecătorului delegat,
se exclude posibilitatea reprezentanților societăților comerciale
vizate de a interveni la timp pentru stoparea unor acte
frauduloase și păguboase.
Tribunalul Comercial Argeș consideră că excepția de
neconstituționalitate este neîntemeiată, deoarece procedura de
judecată reglementată de art. 6 din Legea nr. 26/1990 respectă
principiile și regulile constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 6 din Legea nr. 26/1990 privind registrul
comerțului, republicată în Monitorul Oficial al României, Partea I,
nr. 49 din 4 februarie 1998, cu modificările și completările
ulterioare.

Textul de lege criticat are următorul cuprins:
— Art. 6: ă(1) Înregistrările în registrul comerțului se fac pe
baza unei încheieri a judecătorului delegat sau, după caz, a unei
hotărâri judecătorești irevocabile, în afară de cazurile în care
legea prevede altfel.
(11) Judecătorul delegat întâi sesizat spre a dispune
înregistrarea în registrul comerțului a mențiunilor privind
fuziunea, divizarea sau schimbarea sediului social al unei
persoane juridice în alt județ se va pronunța, prin aceeași
încheiere, și asupra înmatriculării persoanelor juridice astfel
înființate, radierii celor care își încetează existența ori
înregistrării în registrul comerțului a modificării actelor
constitutive ale persoanelor juridice care dobândesc o parte din
patrimoniul persoanei juridice divizate, după caz, precum și
asupra înmatriculării și radierii persoanelor juridice care își
schimbă sediul social în alt județ.
(2) Încheierile judecătorului delegat privitoare la înmatriculare
sau la orice alte înregistrări în registrul comerțului sunt executorii
de drept și sunt supuse numai recursului.
(3) Termenul de recurs este de 15 zile și curge de la data
pronunțării încheierii pentru părți și de la data publicării încheierii
sau a actului modificator al actului constitutiv în Monitorul Oficial
al României, Partea a IV-a, pentru orice alte persoane
interesate.
(4) Recursul se depune și se menționează în registrul
comerțului unde s-a făcut înregistrarea. În termen de 3 zile de la
data depunerii, oficiul registrului comerțului înaintează recursul
curții de apel în a cărei rază teritorială se află domiciliul sau
sediul comerciantului, iar în cazul sucursalelor înființate în alt
județ, la curtea de apel în a cărei rază teritorială se află sediul
sucursalei.
(5) Motivele recursului se pot depune la instanță, cu cel puțin
două zile înaintea termenului de judecată.
(6) În cazul admiterii recursului, decizia instanței de recurs
va fi menționată în registrul comerțului.”
Autorul excepției de neconstituționalitate consideră că textul
de lege criticat contravine următoarelor dispoziții din Legea
fundamentală: art. 16 alin. (1) care consacră principiul egalității
cetățenilor în fața legii și a autorităților publice, art. 21 alin. (1)—(3)
care instituie dreptul la un proces echitabil și la soluționarea
cauzelor într-un termen rezonabil, art. 24 privind dreptul la
apărare, art. 44 care garantează dreptul de proprietate privată,
art. 45 referitor la libertatea economică, art. 124 privind
înfăptuirea justiției și art. 135 care statuează cu privire la
economia României.
Examinând excepția de neconstituționalitate, Curtea
constată următoarele:
Sub aspectul admisibilității excepției de neconstituționalitate
a dispozițiilor art. 6 din Legea nr. 26/1990, Curtea observă că
art. 1 din Ordonanța de urgență a Guvernului nr. 116/2009
pentru instituirea unor măsuri privind activitatea de înregistrare
în registrul comerțului (publicată în Monitorul Oficial al României,
Partea I, nr. 926 din 30 decembrie 2009), aprobată cu modificări
și completări prin Legea nr. 84/2010 (publicată în Monitorul
Oficial al României, Partea I, nr. 323 din 17 mai 2010), astfel
cum a fost modificat prin articolul unic din Ordonanța de urgență
a Guvernului nr. 85/2010 (publicată în Monitorul Oficial al
României, Partea I, nr. 654 din 22 septembrie 2010), prevede
următoarele: ăPrin derogare de la prevederile Legii nr. 26/1990
privind registrul comerțului, republicată, cu modificările și
completările ulterioare, ale Legii nr. 31/1990 privind societățile
comerciale, republicată, cu modificările și completările
ulterioare, precum și de la prevederile celorlalte acte normative
incidente, competența de soluționare a cererilor de înregistrare
în registrul comerțului și, după caz, a altor cereri aflate în
competența de soluționare a judecătorului delegat aparține,
până la reglementarea activității de înregistrare în registrul
comerțului efectuată de registratori comerciali, directorului

MONITORUL OFICIAL AL ROMÂNIEI, PARTEA I, Nr. 328/12.V.2011
oficiului registrului comerțului de pe lângă tribunal și/sau
persoanei ori persoanelor desemnate de către directorul general
al Oficiului Național al Registrului Comerțului.”
În consecință, așa cum a reținut Curtea Constituțională și
prin Decizia nr. 861/2010, publicată în Monitorul Oficial al
României, Partea I, nr. 582 din 17 august 2010, în momentul de
față atribuțiile judecătorului delegat au fost preluate de directorul
oficiului registrului comerțului, fără ca instituția judecătorului
delegat să fi fost, expres sau implicit, desființată. Din textul legal
menționat se înțelege că numai pe o perioadă determinată
competențele judecătorului delegat au fost preluate de către
directorul oficiului registrului comerțului, urmând ca, în viitor,
potrivit art. 12 alin. (1) din Ordonanța de urgență a Guvernului
nr. 116/2009, activitatea de înregistrare în registrul comerțului
să fie efectuată de registratorii comerciali. Însă, până în
momentul de față, nu a fost adoptată o atare reglementare
legală; implicit, se reține că aplicarea prevederilor legale
referitoare la competențele judecătorului delegat a fost practic
suspendată.
Având în vedere aspectele expuse mai sus, Curtea constată
că dispozițiile art. 6 din Legea nr. 26/1990 privind registrul

7

comerțului sunt în vigoare, fiind doar suspendată aplicarea lor în
ceea ce privește competențele judecătorului delegat.
În ceea ce privește pretinsa neconstituționalitate a
prevederilor art. 6 din Legea nr. 26/1990, prin numeroase decizii,
Curtea a reținut că, potrivit art. 126 alin. (2) din Constituție, este
atributul exclusiv al legiuitorului să reglementeze procedura de
judecată, atâta vreme cât își subordonează acest demers
regulilor și principiilor constituționale, iar prevederile de lege
criticate sunt norme procedurale care reglementează aspecte
referitoare la funcționarea societăților comerciale în condiții de
legalitate, fără să conțină dispoziții de natură să îngrădească
dreptul de liber acces la justiție ori dreptul de a beneficia de un
proces echitabil (de exemplu, prin Decizia nr. 1.274 din
12 octombrie 2010, publicată în Monitorul Oficial al României,
Partea I, nr. 33 din 13 ianuarie 2011, prin care s-a soluționat o
excepție de neconstituționalitate ridicată de același autor).
Întrucât criticile de neconstituționalitate privesc, în esență,
aceleași aspecte și având în vedere că nu au intervenit
elemente noi, de natură să determine schimbarea jurisprudenței
Curții Constituționale, soluțiile și considerentele deciziilor
menționate își mențin valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 6 din Legea nr. 26/1990 privind registrul
comerțului, excepție ridicată de Societatea Comercială ăFinanciar Urban” — S.R.L. din Pitești în Dosarul nr. 124/1.259/2010 al
Tribunalului Comercial Argeș.
Definitivă și general obligatorie.
Pronunțată în ședința publică din data de 3 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 316
din 3 martie 2011

referitoare la excepția de neconstituționalitate a prevederilor art. 572 lit. a) și art. 574 alin. (1) lit. a)
din Ordonanța de urgență a Guvernului nr. 109/2005 privind transporturile rutiere
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.

Pe rol se află soluționarea excepției de neconstituționalitate
a prevederilor art. 572 lit. a) și art. 574 alin. (1) lit. a) din
Ordonanța de urgență a Guvernului nr. 109/2005 privind
transporturile rutiere, excepție ridicată de Societatea Comercială
ăLorion” — S.R.L. din Botoșani în Dosarul nr. 7.136/193/2009 al
Judecătoriei Botoșani.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent referă asupra cererii depuse la dosar de
către autorul excepției prin administrator Vasile Doroftei, prin
care acesta solicită comunicarea numărului dosarului în care a

8

MONITORUL OFICIAL AL ROMÂNIEI, PARTEA I, Nr. 328/12.V.2011

invocat excepția de neconstituționalitate și acordarea unui nou
termen de judecată.
Reprezentantul Ministerului Public se opune cererii de
amânare.
Curtea, deliberând, în temeiul art. 14 din Legea nr. 47/1992,
coroborat cu art. 156 alin. 1 din Codul de procedură civilă,
respinge cererea de acordare a unui nou termen de judecată și
constată cauza în stare de judecată.
Președintele Curții acordă cuvântul reprezentantului
Ministerului Public, care pune concluzii de respingere a excepției
de neconstituționalitate, considerând că aceasta vizează
aspecte privind aplicarea și interpretarea legii.
C U R T E A,

având în vedere actele și lucrările dosarului, constată
următoarele:
Prin Încheierea din 8 aprilie 2010, pronunțată în Dosarul
nr. 7.136/193/2009, Judecătoria Botoșani a sesizat Curtea
Constituțională cu excepția de neconstituționalitate a
prevederilor art. 572 lit. a) și art. 574 alin. (1) lit. a) din
Ordonanța de urgență a Guvernului nr. 109/2005 privind
transporturile rutiere. Excepția de neconstituționalitate a fost
ridicată de petenta Societatea Comercială ăLorion” — S.R.L. din
Botoșani într-o cauză având ca obiect soluționarea unei plângeri
contravenționale.
În motivarea excepției de neconstituționalitate autorul
acesteia susține că prevederile de lege criticate sunt
neconstituționale, deoarece nu fac distincție între persoanele
juridice care efectuează transporturi rutiere fără licențe, cu
licențe suspendate sau anulate și persoanele juridice care, deși
au licență, au încălcat prevederile caietului de sarcini și nici nu
reglementează situația în care licența unui traseu face obiectul
unui litigiu, existând hotărâre judecătorească definitivă, ca în
speța de față, prin care se desemnează câștigătoare societatea
reclamantă.
Judecătoria Botoșani consideră că excepția de
neconstituționalitate
este
neîntemeiată,
deoarece
reglementarea criticată nu creează situații diferite pentru
persoane care se află în împrejurări identice, cu atât mai puțin
cu cât petenta însăși invocă aspecte distincte de cele constând
strict în ădeținerea unei licențe”. Pe de altă parte, valabilitatea
unei licențe de transport se verifică prin raportare la dispozițiile
care stabilesc obținerea respectivelor documente, iar nu la cele
privind consecințele nedeținerii acestora, în cazurile în care o
atare deținere este obligatorie pentru exercitarea, în condiții de
legalitate, a unei anume activități.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale, deoarece acestea se aplică în mod
egal tuturor celor aflați în situația prevăzută de ipoteza normei
legale, fără nicio discriminare pe considerente arbitrare.
Referitor la critica de neconstituționalitate raportată la dispozițiile
art. 21 din Constituție, arată că prevederile de lege criticate nu
înlătură posibilitatea persoanelor interesate de a se adresa
justiției și de a se prevala, neîngrădit, de toate garanțiile pe care
le presupune un proces echitabil.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la

prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum rezultă
din încheierea de sesizare, îl constituie dispozițiile art. 572 lit. a)
și art. 574 alin. (1) lit. a) din Ordonanța de urgență a Guvernului
nr. 109/2005 privind transporturile rutiere, publicată în Monitorul
Oficial al României, Partea I, nr. 655 din 22 iulie 2005, aprobată
cu modificări și completări prin Legea nr. 102/2006, publicată în
Monitorul Oficial al României, Partea I, nr. 398 din 9 mai 2006,
cu modificările și completările ulterioare.
Dispozițiile art. 572 lit. a) au fost completate cu lit. a1), iar
dispozițiile art. 574 alin. (1) lit. a) au fost modificate prin
Ordonanța Guvernului nr. 27/2010 pentru modificarea și
completarea Ordonanței de urgență a Guvernului nr. 109/2005
privind transporturile rutiere, publicată în Monitorul Oficial al
României, Partea I, nr. 616 din 31 august 2010.
În prezent, prevederile de lege criticate au următorul conținut:
— Art. 572 lit. a): ăConstituie contravenții, dacă nu sunt
considerate infracțiuni potrivit legii penale, următoarele fapte:
a) efectuarea transportului rutier sau a activităților conexe
acestuia fără a deține licența de transport, certificat de transport
în cont propriu, licența pentru activități conexe, licența de traseu
sau autorizație de transport internațional, document de transport
pentru transportul de persoane prin servicii ocazionale, respectiv
retrase, expirate sau declarate pierdute, după caz;”;
— Art. 574 alin. (1) lit. a): ă(1) Se sancționează cu amendă
aplicată întreprinderilor sau operatorilor de transport rutier
români sau străini, după caz:
a) de la 20.000 lei la 25.000 lei, fapta prevăzută la art. 572
lit. a), a1) și d).”
Autorul excepției de neconstituționalitate consideră că textul
de lege criticat contravine dispozițiilor constituționale ale art. 16
alin. (1) și (2) referitoare la egalitatea în fața legii și ale art. 21
privind accesul liber la justiție.
Examinând excepția de neconstituționalitate, Curtea
constată, cu privire la dispozițiile art. 572 lit. a) și art. 574 alin. (1)
lit. a) din Ordonanța de urgență a Guvernului nr. 109/2005, astfel
cum au fost modificate prin Legea nr. 102/2006, că s-a mai
pronunțat prin Decizia nr. 491 din 29 mai 2007, publicată în
Monitorul Oficial al României, Partea I, nr. 409 din 19 iunie 2007,
prin raportare la dispozițiile art. 16 și ale art. 21 din Constituție.
Cu acel prilej, Curtea a reținut că prin sancționarea
contravențională a faptei de a efectua transporturi rutiere sau
de a desfășura activități conexe acestora fără licențe sau cu
licențe cu valabilitate expirată, suspendate sau anulate, precum
și a nerespectării prevederilor caietelor de sarcini, anexe la
acestea, nu se aduce atingere liberului acces la justiție, întrucât
prevederile criticate nu cuprind dispoziții privind interzicerea sau
îngrădirea dreptului constituțional, pe care, de altfel, autorul
excepției l-a exercitat în cauză. De asemenea, nu este afectat
nici principiul egalității în drepturi, întrucât legiuitorul, fără să
instituie vreo discriminare, a acționat în temeiul dreptului său de
apreciere cu privire la modalitatea de reglementare a condițiilor
în care anumite fapte să fie sancționate contravențional, precum
și la stabilirea sancțiunilor aplicabile.
Întrucât criticile de neconstituționalitate privesc, în esență,
aceleași aspecte și având în vedere că nu au intervenit
elemente noi, de natură să determine schimbarea jurisprudenței
Curții Constituționale, considerentele și soluția deciziei
menționate își mențin valabilitatea și în cauza de față.
În final, Curtea observă că susținerile autorului excepției de
neconstituționalitate se referă mai degrabă la modul de aplicare
a dispozițiilor de lege criticate la litigiul dedus judecății, ceea ce
intră în competența de soluționare a instanței judecătorești în
fața căreia s-a invocat excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 328/12.V.2011

9

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 572 lit. a) și art. 574 alin. (1) lit. a) din
Ordonanța de urgență a Guvernului nr. 109/2005 privind transporturile rutiere, excepție ridicată de Societatea Comercială ăLorion” —
S.R.L. din Botoșani în Dosarul nr. 7.136/193/2009 al Judecătoriei Botoșani.
Definitivă și general obligatorie.
Pronunțată în ședința publică din data de 3 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 363
din 22 martie 2011

referitoare la excepția de neconstituționalitate a dispozițiilor art. 16 alin. (1) și (7), art. 17, 18,
art. 19 alin. (1), art. 25 alin. (1) și (3), art. 26 alin. (3), art. 27, 28, 31, 33 și art. 34 alin. (1)
din Ordonanța Guvernului nr. 2/2001 privind regimul juridic al contravențiilor, precum și art. 10,
11, 12 și 14 din Ordonanța de urgență a Guvernului nr. 28/1999 privind obligația
operatorilor economici de a utiliza aparate de marcat electronice fiscale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 16 alin. (1) și (7), art. 17, 18, art. 19 alin. (1),
art. 25 alin. (1) și (3), art. 26 alin. (3), art. 27, 28, 31, 33 și art. 34
alin. (1) din Ordonanța Guvernului nr. 2/2001 privind regimul
juridic al contravențiilor, precum și art. 10, 11, 12 și 14 din
Ordonanța de urgență a Guvernului nr. 28/1999 privind obligația
operatorilor economici de a utiliza aparate de marcat electronice
fiscale, excepție ridicată de Societatea Comercială ăMinita” —
S.R.L. din Dej în Dosarul nr. 451/219/2010 al Judecătoriei Dej.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.

C U R T E A,

având în vedere actele și lucrările dosarului, reține următoarele:
Prin Încheierea din data de 14 aprilie 2010, în Dosarul
nr. 451/219/2010, Judecătoria Dej a sesizat Curtea
Constituțională cu excepția de neconstituționalitate a
dispozițiilor art. 16 alin. (1) și (7), art. 17, 18, art. 19 alin. (1),
art. 25 alin. (1) și (3), art. 26 alin. (3), art. 27, 28, 31, 33 și
art. 34 alin. (1) din Ordonanța Guvernului nr. 2/2001 privind
regimul juridic al contravențiilor, precum și art. 10, 11, 12 și
14 din Ordonanța de urgență a Guvernului nr. 28/1999
privind obligația operatorilor economici de a utiliza aparate
de marcat electronice fiscale.
Excepția a fost ridicată de Societatea Comercială ăMinita” —
S.R.L. din Dej cu ocazia soluționării unei plângeri
contravenționale având ca obiect anularea unui proces-verbal
de contravenție.
În motivarea excepției de neconstituționalitate autorul
acesteia susține că dispozițiile legale menționate încalcă
prevederile constituționale ale art. 15 alin. (1), art. 21, art. 23
alin. (11), art. 24 alin. (1) și art. 45, precum și prevederile art. 6
din Convenția pentru apărarea drepturilor omului și a libertăților
fundamentale. În acest sens, arată, în esență, că dispozițiile art. 16
alin. (1) și (7), art. 17, 18, art. 19 alin. (1), art. 25 alin. (1) și (3),
art. 26 alin. (3), art. 27, 28, 31, 33 și art. 34 alin. (1) din Ordonanța
Guvernului nr. 2/2001 sunt neconstituționale, întrucât utilizează
denumirea de ăcontravenient” pentru persoana despre care se
afirmă că a săvârșit o contravenție, ceea ce conferă justițiabilului
în procedura contravențională semnificația de persoană
vinovată de săvârșirea unei contravenții înainte ca actul de
aplicare a sancțiunii contravenționale să devină irevocabil și
executoriu. De asemenea, arată că, în procedura

10

MONITORUL OFICIAL AL ROMÂNIEI, PARTEA I, Nr. 328/12.V.2011

contravențională, sarcina probei este răsturnată, întrucât
obligația de administrare a probelor nu incumbă acuzatorului,
adică organului care a aplicat sancțiunea, ci contestatorului
ăcontravenient” care trebuie să își dovedească nevinovăția, fiind
nesocotite în acest mod garanțiile prezumției de nevinovăție
recunoscute de Legea fundamentală și aducându-se o atingere
gravă exercitării dreptului la apărare și principiului egalității de
arme în procesul civil.
În ceea ce privește dispozițiile art. 10, 11, 12 și art. 14 din
Ordonanța de urgență a Guvernului nr. 28/1999, autorul
excepției consideră că acestea ăreglementează un regim
discriminatoriu al subiecților de drept privat, făcând aplicarea
unui sistem sancționator diferit în funcție de calitatea de
persoană juridică sau persoană fizică a presupusului
contravenient”.
Judecătoria
Dej
consideră
că
excepția
de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl constituie dispozițiile art. 16 alin. (1) și
(7), art. 17, 18, art. 19 alin. (1), art. 25 alin. (1) și (3), art. 26
alin. (3), art. 27, 28, 31, 33 și art. 34 alin. (1) din Ordonanța
Guvernului nr. 2/2001 privind regimul juridic al contravențiilor,
publicată în Monitorul Oficial al României, Partea I, nr. 410 din
25 iulie 2001, aprobată cu modificări și completări prin Legea
nr. 180/2002, publicată în Monitorul Oficial al României,
Partea I, nr. 268 din 22 aprilie 2002, cu modificările și
completările ulterioare, și ale art. 10, 11, 12 și 14 din Ordonanța
de urgență a Guvernului nr. 28/1999 privind obligația operatorilor
economici de a utiliza aparate de marcat electronice fiscale,
republicată în Monitorul Oficial al României, Partea I, nr. 75 din
21 ianuarie 2005.
Dispozițiile art. 16 alin. (1) și (7), art. 17, art. 18, art. 19 alin. (1),
art. 25 alin. (1) și (3), art. 26 alin. (3), art. 27, art. 28, art. 31, art. 33
și art. 34 alin. (1) din Ordonanța Guvernului nr. 2/2001 fac parte
din cap. II al ordonanței, intitulat ăConstatarea contravenției”,
cap. III, intitulat ăAplicarea sancțiunilor contravenționale” și
cap. IV, intitulat ăCăile de atac”, iar în cuprinsul acestora sunt
reglementate aspecte procedurale referitoare la cuprinsul
procesului-verbal de contravenție, condițiile de întocmire a
acestuia și sancțiunea aplicabilă în cazul lipsei unor mențiuni,
precum și soluționarea căilor de atac.
Dispozițiile art. 10, 11, 12 și 14 din Ordonanța de urgență a
Guvernului nr. 28/1999 cuprind reglementări referitoare la
faptele care constituie contravenții și se sancționează cu
amendă sau cu aplicarea sancțiunii contravenționale a
suspendării activității unității pe o perioada de 3 luni, precum și
la organele de constatare a contravențiilor și aplicarea
sancțiunilor.
Autorul excepției de neconstituționalitate susține că prin
dispozițiile legale criticate sunt încălcate prevederile

constituționale ale art. 15 alin. (1) privind universalitatea
drepturilor, libertăților și îndatoririlor, art. 21 privind accesul liber
la justiție, art. 23 alin. (11) privind prezumția de nevinovăție, art. 24
alin. (1) privind dreptul la apărare și art. 45 privind libertatea
economică, precum și prevederile art. 6 din Convenția pentru
apărarea drepturilor omului și a libertăților fundamentale
referitoare la dreptul la un proces echitabil.
Examinând excepția de neconstituționalitate, Curtea reține
că prin Decizia nr. 197 din 13 mai 2003, publicată în Monitorul
Oficial al României, Partea I, nr. 545 din 29 iulie 2003, a stabilit
că ălegislația contravențională din România, similară celei
germane, intră sub prevederile art. 6 al Convenției pentru
apărarea drepturilor omului și a libertăților fundamentale”.
Astfel, Curtea a reținut, potrivit jurisprudenței sale aplicabile
în materie, concretizate în numeroase decizii, precum Decizia
nr. 1.096 din 8 septembrie 2009, publicată în Monitorul Oficial al
României, Partea I, nr. 695 din 15 octombrie 2009, că procesulverbal de constatare și sancționare a contravenției se bucură de
prezumția de legalitate însă, atunci când este formulată o
plângere împotriva acesteia, este contestată chiar prezumția de
care se bucură. În acest caz, instanța de judecată competentă
va administra probele prevăzute de lege, necesare în vederea
verificării legalității și temeiniciei procesului-verbal. Cel care a
formulat plângerea nu trebuie să își demonstreze propria
nevinovăție, revenind instanței de judecată obligația de a
administra tot probatoriul necesar stabilirii și aflării adevărului.
Instanțele de judecată trebuie să manifeste un rol activ pentru
aflarea adevărului din moment ce contravenția intră sub
incidența art. 6 din Convenția pentru apărarea drepturilor omului
și a libertăților fundamentale. Prin urmare, nu se poate susține
răsturnarea sarcinii probei.
De altfel, Curtea Europeană a Drepturilor Omului, în Cauza
Anghel împotriva României, 2007, a statuat că, ădeși statele au
posibilitatea de a nu sancționa unele infracțiuni sau le pot
pedepsi pe cale contravențională decât pe cale penală, autorii
infracțiunilor nu trebuie să se afle într-o situație defavorabilă
pentru simplul fapt că regimul juridic aplicabil este diferit de cel
aplicabil în materie penală”. O asemenea poziție este firească,
întrucât, în caz contrar, autorul unei contravenții, din punct de
vedere al protecției juridice de care se bucură, s-ar afla pe o
treaptă inferioară autorului unei infracțiuni în sensul Codului
penal român, ceea ce este inadmisibil din moment ce ambele
fapte țin de materia penală în sensul Convenției pentru apărarea
drepturilor omului și a libertăților fundamentale.
În continuare, Curtea reține că, prin Decizia nr. 115 din
19 februarie 2008, publicată în Monitorul Oficial al României,
Partea I, nr. 263 din 3 aprilie 2008, Decizia nr. 460 din 22 aprilie
2008, publicată în Monitorul Oficial al României, Partea I, nr. 433
din 10 iunie 2008, și Decizia nr. 1.255 din 25 noiembrie 2008,
publicată în Monitorul Oficial al României, Partea I, nr. 114 din
25 februarie 2009, s-a pronunțat asupra constituționalității
dispozițiilor art. 10 lit. b), art. 11 alin. (1) lit. b) și alin. (3) și art. 14
alin. (2) din Ordonanța de urgență a Guvernului nr. 28/1999 în
raport cu critici similare.
Astfel, Curtea a reținut că stabilirea unei contravenții și
sancționarea acesteia cu amendă reprezintă o opțiune legitimă
a legiuitorului, care dă expresie preocupării statului pentru a
asigura libertatea comerțului, protecția concurenței loiale și
crearea cadrului favorabil pentru valorificarea tuturor factorilor
de producție. De asemenea, Curtea a constatat că dispozițiile
legale criticate reprezintă norme coercitive, instituind sancțiuni
contravenționale pentru agenții economici care nu respectă
dispozițiile legale referitoare la justificarea sumelor de bani
găsite la punctele de vânzare aparținând agenților economici.
Consecința încălcării acestor dispoziții legale o constituie
confiscarea sumelor a căror proveniență nu poate fi justificată.

MONITORUL OFICIAL AL ROMÂNIEI, PARTEA I, Nr. 328/12.V.2011
Cu privire la art. 14, prin aceleași decizii, Curtea a reținut că
suspendarea pe o perioadă de 3 luni a activității unității care nu
a respectat obligațiile prevăzute de textul de lege criticat nu este
o măsură de natură a afecta libertatea economică, ci,
dimpotrivă, reprezintă tocmai o măsură prin care statul dă
expresie acestei obligații constituționale.

11

Întrucât criticile de neconstituționalitate privesc, în esență,
aceleași aspecte deja examinate de Curte prin deciziile
menționate și având în vedere că nu au intervenit elemente noi,
de natură să determine schimbarea jurisprudenței Curții
Constituționale, soluția și considerentele cuprinse în acestea își
mențin valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 16 alin. (1) și (7), art. 17, 18, art. 19 alin. (1),
art. 25 alin. (1) și (3), art. 26 alin. (3), art. 27, 28, 31, 33 și art. 34 alin. (1) din Ordonanța Guvernului nr. 2/2001 privind regimul juridic
al contravențiilor, precum și art. 10, 11, 12 și 14 din Ordonanța de urgență a Guvernului nr. 28/1999 privind obligația operatorilor
economici de a utiliza aparate de marcat electronice fiscale, excepție ridicată de Societatea Comercială ăMinita” — S.R.L. din Dej
în Dosarul nr. 451/219/2010 al Judecătoriei Dej.
Definitivă și general obligatorie.
Pronunțată în ședința publică din data de 22 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 372
din 22 martie 2011

referitoare la excepția de neconstituționalitate a dispozițiilor art. 15, 21, 24 și 30
din Ordonanța Guvernului nr. 2/2001 privind regimul juridic al contravențiilor
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Tudorel Toader
Puskás Valentin Zoltán
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 15, 21, 24 și 30 din Ordonanța Guvernului
nr. 2/2001 privind regimul juridic al contravențiilor, excepție
ridicată de Liliana Popat în Dosarul nr. 18.901/325/2009 al
Judecătoriei Timișoara.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând jurisprudența Curții Constituționale în
materie.

C U R T E A,

având în vedere actele și lucrările dosarului, reține următoarele:
Prin Încheierea din 31 mai 2010, pronunțată în Dosarul
nr. 18.901/325/2009, Judecătoria Timișoara a sesizat Curtea
Constituțională cu excepția de neconstituționalitate a
dispozițiilor art. 15, 21, 24 și 30 din Ordonanța Guvernului
nr. 2/2001 privind regimul juridic al contravențiilor, excepție
ridicată de Liliana Popat.
În motivarea excepției de neconstituționalitate se susține,
în esență, că dispozițiile de lege criticate sunt neconstituționale,
deoarece organul constatator este liber să constate
contravențiile, să stabilească vinovăția și să aplice sancțiunile
potrivit unor competențe foarte largi, fiind scutit de orice sarcină
a probării acuzațiilor și sancțiunilor. Așadar, din dispozițiile de
lege criticate rezultă că îi revine contravenientului sarcina de
a-și proba nevinovăția în fața instanței de judecată, fiind astfel
încălcat principiul constituțional al respectării prezumției de
nevinovăție.
Judecătoria Timișoara consideră că excepția de
neconstituționalitate este neîntemeiată, întrucât textele de lege
criticate nu încalcă prevederile constituționale invocate de
autoarea excepției.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului

12

MONITORUL OFICIAL AL ROMÂNIEI, PARTEA I, Nr. 328/12.V.2011

și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 15, 21, 24 și 30 din Ordonanța Guvernului
nr. 2/2001 privind regimul juridic al contravențiilor, publicată în
Monitorul Oficial al României, Partea I, nr. 410 din 25 iulie 2001,
aprobată cu modificări și completări prin Legea nr. 180/2002, cu
modificările și completările ulterioare, care fac parte din cap. II
al ordonanței, intitulat ăConstatarea contravenției”, și din cap. III
ăAplicarea sancțiunilor contravenționale”, și reglementează
aspecte procedurale referitoare la cuprinsul procesului-verbal
de contravenție și la modalitatea de aplicare a sancțiunii de către
agentul constatator.
Autorul excepției de neconstituționalitate susține că
prevederile de lege criticate încalcă dispozițiile constituționale
ale art. 21 privind accesul liber la justiție, ale art. 24 privind
dreptul la apărare, ale art. 124 privind înfăptuirea justiției și ale
art. 126 privind instanțele judecătorești.
Examinând excepția de neconstituționalitate astfel cum a fost
formulată, Curtea constată că s-a pronunțat prin numeroase
decizii asupra constituționalității prevederilor criticate, sub
aspectul unor critici asemănătoare celor formulate în prezenta
cauză.
Astfel, prin Decizia nr. 495 din 20 aprilie 2010, publicată în
Monitorul Oficial al României, Partea I, nr. 403 din 17 iunie 2010,
Curtea a respins excepția de neconstituționalitate a dispozițiilor
de lege criticate, reținând că pe tot parcursul soluționării
plângerii îndreptate împotriva procesului-verbal de constatare și
sancționare a contravenției, atât la instanța de fond, cât și în
recurs, contravenientul poate să își exercite fără nicio restricție
dreptul la apărare. Totodată, instanța competentă să soluționeze
plângerea îndreptată împotriva procesului-verbal de constatare
și sancționare a contravenției este obligată să urmeze anumite

reguli procedurale, în virtutea cărora sarcina probei aparține
celui care afirmă ceva în instanță, iar nu celui care a întocmit
procesul-verbal de contravenție.
De asemenea, cu referire la susținerea autorului excepției în
sensul că textele de lege criticate sunt neconstituționale,
deoarece instituie obligația contravenientului de a-și dovedi
nevinovăția în legătură cu fapta reținută în sarcina sa de către
organul constatator, Curtea a statuat — prin Decizia nr. 1.096
din 8 septembrie 2009, publicată în Monitorul Oficial al
României, Partea I, nr. 695 din 15 octombrie 2009 — că
procesul-verbal de constatare și sancționare a contravenției se
bucură de prezumția de legalitate, însă, atunci când este
formulată o plângere împotriva acesteia, este contestată chiar
prezumția de care se bucură. În acest caz, instanța de judecată
competentă va administra probele prevăzute de lege, necesare
în vederea verificării legalității și temeiniciei procesului-verbal.
Cel care a formulat plângerea nu trebuie să își demonstreze
propria nevinovăție, revenind instanței de judecată obligația de
a administra tot probatoriul necesar stabilirii și aflării adevărului.
Chiar dacă art. 47 din Ordonanța Guvernului nr. 2/2001 face
referire la dispozițiile Codului de procedură civilă, instanțele de
judecată nu pot face aplicarea strictă a regulii onus probandi
incumbit actori, ci, din contră, chiar ele trebuie să manifeste un
rol activ pentru aflarea adevărului, din moment ce contravenția
intră sub incidența art. 6 din Convenția pentru apărarea
drepturilor omului și a libertăților fundamentale. Prin urmare, nu
se poate susține răsturnarea sarcinii probei.
De altfel, Curtea Europeană a Drepturilor Omului, prin
Hotărârea din 4 octombrie 2007, pronunțată în Cauza Anghel
împotriva României, a statuat că, deși statele au posibilitatea de
a nu sancționa unele infracțiuni sau le pot pedepsi pe cale
contravențională, și nu pe cale penală, autorii comportamentelor
considerate contrare legii nu trebuie să se afle într-o situație
defavorabilă pentru simplul fapt că regimul juridic aplicabil este
diferit de cel aplicabil în materie penală. O asemenea poziție
este firească, întrucât, în caz contrar, autorul unei contravenții,
din punctul de vedere al protecției juridice de care se bucură,
s-ar afla pe o treaptă inferioară autorului unei infracțiuni în
sensul Codului penal român, ceea ce este inadmisibil din
moment ce ambele fapte țin de materia penală în sensul
Convenției pentru apărarea drepturilor omului și a libertăților
fundamentale.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluțiile adoptate în precedent, precum și
considerentele pe care acestea se întemeiază își mențin
valabilitatea și în cauza de față.

Pentru motivele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 15, 21, 24 și 30 din Ordonanța Guvernului
nr. 2/2001 privind regimul juridic al contravențiilor, excepție ridicată de Liliana Popat în Dosarul nr. 18.901/325/2009 al Judecătoriei
Timișoara.
Definitivă și general obligatorie.
Pronunțată în ședința publică din data de 22 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 328/12.V.2011

13

CURTEA CONSTITUȚIONALĂ

D E C I Z I A Nr. 442
din 7 aprilie 2011

referitoare la excepția de neconstituționalitate a prevederilor art. 2 alin. (3) și art. 9 alin. (5)
din Legea nr. 198/2004 privind unele măsuri prealabile lucrărilor de construcție de drumuri de
interes național, județean și local, precum și ale Ordonanței de urgență a Guvernului nr. 228/2008
pentru modificarea și completarea unor acte normative
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 2 alin. (3) și art. 9 alin. (5) din Legea
nr. 198/2004 privind unele măsuri prealabile lucrărilor de
construcție de drumuri de interes național, județean și local,
precum și ale Ordonanței de urgență a Guvernului nr. 228/2008
pentru modificarea și completarea unor acte normative, excepție
ridicată de Elena Stoia și Alexandru Stoia în Dosarul
nr. 1.174/116/2006 al Curții de Apel București — Secția a IV-a civilă.
Dezbaterile au avut loc în ședința publică din 24 martie 2011
și au fost consemnate în încheierea de la acea dată, când
Curtea, având nevoie de timp pentru a delibera, a amânat
pronunțarea la data de 7 aprilie 2011.
C U R T E A,

având în vedere actele și lucrările dosarului, constată
următoarele:
Prin Încheierea din 14 aprilie 2010, pronunțată în Dosarul
nr. 1.174/116/2006, Curtea de Apel București — Secția a IV-a
civilă a sesizat Curtea Constituțională cu excepția de
neconstituționalitate a prevederilor art. 2 alin. (3) și art. 9
alin. (5) din Legea nr. 198/2004 privind unele măsuri
prealabile lucrărilor de construcție de drumuri de interes
național, județean și local, precum și ale Ordonanței de
urgență a Guvernului nr. 228/2008 pentru modificarea și
completarea unor acte normative, excepție ridicată de Elena
Stoia și Alexandru Stoia într-o cauză având ca obiect
expropriere.
În motivarea excepției de neconstituționalitate autorii
acesteia enumeră dispozițiile constituționale pretins încălcate,
fără a motiva în ce constă contrarietatea textelor de lege
criticate cu legea fundamentală. Cu privire la pretinsa
neconstituționalitate a prevederilor art. 2 alin. (3) din Legea
nr. 198/2004, autorii excepției susțin că ălegiuitorul a înțeles să
includă în acest text și parcarea și chiar benzinăriile, care în mod
evident nu au nimic de-a face cu calea de rulare necesare
drumului public”, prin aceasta fiind ăaduse atingeri unor valori
garantate sau ocrotite prin norme constituționale.”
Curtea de Apel București — Secția a IV-a civilă consideră
că excepția de neconstituționalitate este neîntemeiată. În acest
sens, arată că legiuitorul are la îndemână posibilitatea de a
reglementa modalitatea de preluare a imobilelor în vederea
executării unor lucrări de construcții pentru drumuri de interes
național, ceea ce include stabilirea utilității publice, modul de

declarare a acesteia și măsurile care pot fi luate de instituțiile
abilitate pentru efectuarea lucrărilor de construcții, precum și
cele competente să efectueze exproprierea.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, notele scrise
depuse la dosar, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, astfel cum reiese
din încheierea de sesizare, îl constituie prevederile art. 2 alin. (3)
și art. 9 alin. (5) din Legea nr. 198/2004 privind unele măsuri
prealabile lucrărilor de construcție de drumuri de interes
național, județean și local, publicată în Monitorul Oficial al
României, Partea I, nr. 487 din 31 mai 2004, cu modificările și
completările ulterioare, precum și prevederile Ordonanței de
urgență a Guvernului nr. 228/2008 pentru modificarea și
completarea unor acte normative, publicată în Monitorul Oficial
al României, Partea I, nr. 3 din 5 ianuarie 2009.
Textele de lege criticate din Legea nr. 198/2004 au următorul
conținut:
Art. 2 alin. (3): ăFac parte din drumurile de interes național,
județean și local elementele drumurilor astfel cum sunt definite
în Ordonanța Guvernului nr. 43/1997, republicată, cu
modificările și completările ulterioare.”;
Art. 9 alin. (5): ăAtât procedura de expropriere, cât și lucrările
de utilitate publică privind drumurile care fac obiectul prezentei
legi nu pot fi suspendate sau sistate la cererea vreunei persoane
care invocă existența unor litigii privind posesia ori proprietatea
imobilului expropriat.”
Autorii excepției invocă încălcarea dispozițiilor constituționale
ale art. 16 privind egalitatea în drepturi, art. 24 privind dreptul la
apărare, art. 44 privind dreptul de proprietate, art. 46 privind
dreptul la moștenire, precum și a celor ale art. 53 referitoare la
restrângerea exercițiului unor drepturi sau al unor libertăți.
Examinând excepția de neconstituționalitate, Curtea
constată că autorii acesteia nu au motivat în ce constă
contrarietatea
reglementării
criticate
cu
dispozițiile
constituționale invocate, astfel încât, în lipsa unei motivări
minimale, sesizarea nu întrunește condiția de admisibilitate
impusă de prevederile art. 10 alin. (2) din Legea nr. 47/1992
privind organizarea și funcționarea Curții Constituționale, potrivit

14

MONITORUL OFICIAL AL ROMÂNIEI, PARTEA I, Nr. 328/12.V.2011

cărora ăSesizările trebuie făcute în formă scrisă și motivate”. Așa
fiind, excepția de neconstituționalitate, astfel cum a fost
formulată, este inadmisibilă.
De altfel, în subsidiar, Curtea constată că, ulterior sesizării
sale, Legea nr. 198/2004 fost abrogată expres prin art. 35 lit. c)
din Legea nr. 255/2010 privind exproprierea pentru cauză de
utilitate publică, necesară realizării unor obiective de interes

național, județean și local, publicată în Monitorul Oficial al
României, Partea I, nr. 853 din 20 decembrie 2010.
Astfel, ca urmare a acestui eveniment legislativ, devin
aplicabile prevederile art. 29 alin. (1) din Legea nr. 47/1992,
potrivit cărora instanța de contencios constituțional se pronunță
asupra ăunei legi sau ordonanțe ori a unei dispoziții dintr-o lege
sau dintr-o ordonanță în vigoare”.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 2 alin. (3) și art. 9 alin. (5) din Legea
nr. 198/2004 privind unele măsuri prealabile lucrărilor de construcție de drumuri de interes național, județean și local, precum și
ale Ordonanței de urgență a Guvernului nr. 228/2008 pentru modificarea și completarea unor acte normative, excepție ridicată de
Elena Stoia și Alexandru Stoia în Dosarul nr. 1.174/116/2006 al Curții de Apel București — Secția a IV-a civilă.
Definitivă și general obligatorie.
Pronunțată în ședința publică din data de 7 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea anexei nr. 2 la Hotărârea Guvernului nr. 1.354/2001
privind atestarea domeniului public al județului Iași, precum și al municipiilor,
orașelor și comunelor din județul Iași
În temeiul art. 108 din Constituția României, republicată, și al art. 21 alin. (3) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Articol unic. — Anexa nr. 2 ăInventarul bunurilor care aparțin
domeniului public al municipiului Iași” la Hotărârea Guvernului
nr. 1.354/2001 privind atestarea domeniului public al județului
Iași, precum și al municipiilor, orașelor și comunelor din județul

Iași, publicată în Monitorul Oficial al României, Partea I, nr. 326
și 326 bis din 16 mai 2002, cu modificările și completările
ulterioare, se modifică și se înlocuiește cu anexa*) care face
parte integrantă din prezenta hotărâre.

PRIM-MINISTRU

EMIL BOC
Contrasemnează:
p. Ministrul administrației și internelor,
Gheorghe Emacu,
secretar de stat
București, 20 aprilie 2011.
Nr. 412.
*) Anexa se publică în Monitorul Oficial al României, Partea I, nr. 328 bis, care se poate achiziționa de la Centrul pentru relații cu publicul al Regiei
Autonome ăMonitorul Oficial”, București, șos. Panduri nr. 1.

15

MONITORUL OFICIAL AL ROMÂNIEI, PARTEA I, Nr. 328/12.V.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI PĂDURILOR

ORDIN
pentru aprobarea derogării în vederea capturării în scop științific a unui număr de exemplare
din specii de lilieci
Având în vedere prevederile art. 38 alin. (2) din Ordonanța de urgență a Guvernului nr. 57/2007 privind regimul ariilor
naturale protejate, conservarea habitatelor naturale, a florei și faunei sălbatice, aprobată cu modificări și completări prin Legea
nr. 49/2011, Avizul Academiei Române nr. 2555/CJ din 28 martie 2011,
ținând cont de prevederile art. 1 alin. (1) lit. b) din Procedura de stabilire a derogărilor de la măsurile de protecție a speciilor
de floră și faună sălbatice, aprobată prin Ordinul ministrului mediului și al ministrului agriculturii, pădurilor și dezvoltării rurale
nr. 203/14/2009,
în temeiul art. 15 alin. (4) din Hotărârea Guvernului nr. 1.635/2009 privind organizarea și funcționarea Ministerului Mediului
și Pădurilor, cu modificările și completările ulterioare,
ministrul mediului și pădurilor emite următorul ordin:
Art. 1. — Prin derogare de la prevederile art. 33 alin. (1) din
Ordonanța de urgență a Guvernului nr. 57/2007 privind regimul
ariilor naturale protejate, conservarea habitatelor naturale, a
florei și faunei sălbatice, cu modificările și completările
ulterioare, aprobată cu modificări și completări prin Legea
nr. 49/2011, se aprobă capturarea în scop științific a unui număr
de exemplare din specii de lilieci de pe raza județelor Bihor, Cluj
și Alba după cum urmează:
— Myotis myotis — 200 de exemplare;
— Myotis oxygnathus — 200 de exemplare;
— Rhinolophus ferrumequinum — 150 de exemplare;
— Rhinolophus hipposideros — 100 de exemplare;
— Miniopterus schreibersii — 350 de exemplare.
Art. 2. — (1) Derogarea se stabilește de la data intrării în
vigoare a prezentului ordin până la data de 31 decembrie 2013.
(2) Recoltarea exemplarelor din speciile prevăzute la art. 1
se va face prin capturare cu capcane selective cu eliberare
ulterioară, cu respectarea procedurilor specificate în Ghidul de
marcare EUROBATS.
(3) Capturarea exemplarelor din speciile prevăzute la art. 2
în condițiile alin. (2) se realizează numai de către Agenția pentru

Protecția Mediului Bihor, Asociația pentru Protecția Liliecilor din
România și Institutul de Speologie ăEmil Racoviță”.
(4) Pentru activitatea prevăzută la alin. (3) se va solicita și
obține autorizația de mediu pentru recoltare/capturare.
Art. 3. — (1) Agenția pentru Protecția Mediului Bihor are
obligația să transmită agenției județene pentru protecția mediului
de pe raza administrativ-teritorială unde s-a desfășurat acțiunea
de capturare un raport asupra acțiunii derulate în baza derogării
obținute, în termen de 30 de zile de la data recoltării; modelul
raportului asupra acțiunii derulate în baza derogării obținute este
prevăzut în anexa care face parte integrantă din prezentul ordin.
(2) Agențiile județene pentru protecția mediului transmit
Agenției Naționale pentru Protecția Mediului, în maximum 45 de
zile de la data aplicării derogării, un raport referitor la rezultatele
acesteia în baza datelor prevăzute la alin. (1).
Art. 4. — Controlul aplicării prevederilor prezentului ordin se
exercită de către personalul împuternicit din cadrul structurilor
proprii ale autorității publice centrale pentru protecția mediului.
Art. 5. — Prezentul ordin se publică în Monitorul Oficial al
României, Partea I.

p. Ministrul mediului și pădurilor,
Cristian Apostol,
secretar de stat
București, 2 mai 2011.
Nr. 1.326.
ANEXĂ

RAPORT

asupra acțiunii derulate în baza derogării obținute
— model —
Solicitant .............................................................................................................................................
Specia pentru care s-a acordat derogarea ........................................................................................
Numărul exemplarelor ........................................................................................................................
Stadiul de dezvoltare .........................................................................................................................
Starea exemplarelor înainte de prelevare ..............................................................................................
Starea exemplarelor după prelevare .....................................................................................................
Locul de prelevare .................................................. .............................................................................
Data prelevării ......................................................................................................................................
Mijloace, instalații și metode avute în vedere .....................................................................................
Stocarea și destinația specimenelor .....................................................................................................
.............................................................................................................................................................

16

MONITORUL OFICIAL AL ROMÂNIEI, PARTEA I, Nr. 328/12.V.2011
Motivul recoltării/derogării
În interesul protejării faunei și florei sălbatice, precum și al conservării habitatelor naturale
Pentru prevenirea producerii unor daune importante, în special asupra culturilor agricole,
animalelor domestice, pădurilor, pescăriilor, apelor și altor bunuri
În interesul sănătății și al securității publice sau pentru alte rațiuni de interes public major, inclusiv
de natură socială ori economică, și pentru consecințe benefice de importanță fundamentală pentru mediu
În scopuri de repopulare și reintroducere a acestor specii, precum și pentru operațiuni de
reproducere necesare în acest scop
Pentru a permite, în condiții strict controlate, într-o manieră selectivă și într-o măsură limitată,
prinderea sau deținerea unui număr limitat și specificat de exemplare
(Atașați documentele care să justifice recoltarea exemplarelor în conformitate cu motivul derogării.)
Data ..................................................
Semnătura ..................................................

ACTE ALE AUTORITĂȚII
ELECTORALE PERMANENTE
AUTORITATEA ELECTORALĂ PERMANENTĂ

L I S TA
partidelor politice, alianțelor politice, alianțelor electorale,
organizațiilor cetățenilor români aparținând minorităților
naționale și a candidaților independenți participanți
la alegerile locale parțiale din data de 1 mai 2011
care au depus raportul detaliat al veniturilor și cheltuielilor
electorale, conform art. 38 alin. (2) din Legea nr. 334/2006
privind finanțarea activității partidelor politice și a campaniilor
electorale, republicată, pentru alegerile locale parțiale
desfășurate conform Hotărârii Guvernului nr. 268/2011
privind stabilirea datei alegerilor parțiale pentru autoritățile
administrației publice locale în unele circumscripții electorale
1. Comuna Bărăganu, județul Constanța
— Partidul Social Democrat
— Partidul Democrat Liberal
2. Comuna Scorțeni, județul Prahova
— Partidul Democrat Liberal
— Uniunea Social Liberală
— Candidat independent — Petcu Dorina
București, 9 mai 2011.
Nr. 8.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 328/12.V.2011 conține 16 pagini.

Prețul: 3,20 lei

&JUYDGY|522893]
ISSN 1453—4495

