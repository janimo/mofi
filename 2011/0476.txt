PARTEA I

Anul 179 (XXIII) — Nr. 476

Miercuri, 6 iulie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 444 din 7 aprilie 2011 referitoare la excepția de
neconstituționalitate a prevederilor art. 67 și 68 din
Legea nr. 128/1997 privind Statutul personalului
didactic și ale art. 89—96 din Legea învățământului
nr. 84/1995 ................................................................

2–3

Decizia nr. 480 din 12 aprilie 2011 referitoare la excepția de
neconstituționalitate a dispozițiilor art. 4 alin. (1) teza a
doua și art. 5 alin. (1) lit. a) teza întâi din Legea
nr. 221/2009 privind condamnările cu caracter politic și
măsurile administrative asimilate acestora, pronunțate
în perioada 6 martie 1945—22 decembrie 1989 ......

4–6

Decizia nr. 604 din 12 mai 2011 referitoare la excepția de
neconstituționalitate a prevederilor art. 123 alin. (1) din
Legea nr. 1/2005 privind organizarea și funcționarea
cooperației ................................................................

7–8

Decizia nr. 765 din 15 iunie 2011 referitoare la obiecția de
neconstituționalitate a dispozițiilor Legii pentru
aprobarea Ordonanței de urgență a Guvernului
nr. 111/2010 privind concediul și indemnizația lunară
pentru creșterea copiilor ............................................

8–12

ACTE ALE PARCHETULUI DE PE LÂNGĂ
ÎNALTA CURTE DE CASAȚIE ȘI JUSTIȚIE
86.

— Ordin pentru aprobarea Regulamentului privind
organizarea și desfășurarea concursului pentru
ocuparea funcției publice vacante de manager
economic și a celorlalte posturi vacante sau temporar
vacante de funcționari publici din cadrul Ministerului
Public și a Regulamentului privind organizarea și
desfășurarea concursului pentru ocuparea posturilor
vacante sau temporar vacante de personal contractual
din cadrul Ministerului Public......................................

13–16

2

MONITORUL OFICIAL AL ROMÂNIEI, PARTEA I, Nr. 476/6.VII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 444
din 7 aprilie 2011

referitoare la excepția de neconstituționalitate a prevederilor art. 67 și 68
din Legea nr. 128/1997 privind Statutul personalului didactic și ale art. 89—96
din Legea învățământului nr. 84/1995
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 67 și 68 din Legea nr. 128/1997 privind Statutul
personalului didactic și ale art. 89 și 96 din Legea învățământului
nr. 84/1995, excepție ridicată de Uniunea ăFundația Augusta”
din Timișoara în Dosarul nr. 3.061/30/2009 al Curții de Apel
Timișoara — Secția contencios administrativ și fiscal.
Dezbaterile au avut loc în ședința publică din 24 martie 2011,
fiind consemnate în încheierea de ședință de la acea dată, când
Curtea, având nevoie de timp pentru a delibera, a dispus
amânarea pronunțării pentru data de 7 aprilie 2011.
C U R T E A,

având în vedere actele și lucrările dosarului, constată
următoarele:
Prin Încheierea din 25 februarie 2010, pronunțată în Dosarul
nr. 3.061/30/2009, Curtea de Apel Timișoara — Secția
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 67 și 68 din Legea nr. 128/1997 privind
Statutul personalului didactic și ale art. 89 și 96 din Legea
învățământului nr. 84/1995, excepție ridicată de Uniunea
ăFundația Augusta” din Timișoara într-o cauză civilă având ca
obiect soluționarea cererii de anulare a unui act administrativ.
În motivarea excepției de neconstituționalitate autorul
acesteia susține, în esență, că textele de lege criticate sunt
neconstituționale în măsura în care nu recunosc rolul decizional
al fondatorilor universităților particulare, mai exact, dreptul
acestora de a se constitui într-un consiliu de administrație și de
a numi un președinte al universității, care să aibă în competență,
pe lângă politica de orientare generală a universității, și emiterea
unor ordine, independent de voința organelor structurale de
conducere, altele decât fondatorii. Arată că, deși Universitatea

ăTibiscus” din Timișoara a fost recunoscută, prin Legea
nr. 484/2002 (publicată în Monitorul Oficial al României, Partea I,
nr. 518 din 17 iulie 2002), ăca instituție de învățământ superior,
persoană juridică de drept privat și de utilitate publică, parte a
sistemului național de învățământ”, aceasta este, totuși,
proprietatea privată a fondatorilor. Întrucât proprietatea privată
reprezintă fundamentul universității particulare, fondatorii trebuie
ăsă își aibă locul de bază în politica acestei entități private,
îndeosebi în carta universității”. Mai arată că ăparticiparea
fondatorilor la viața și la actele decizionale ale universității
private nu reprezintă o imixtiune în autonomia instituției
universitare, stabilită de art. 89 din Legea nr. 84/1995, ci,
dimpotrivă, dau sens și consistență juridică acestei noțiuni, în
contextul învățământului particular”.
Curtea de Apel Timișoara — Secția contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textele de lege criticate
sunt constituționale, întrucât nu fac altceva decât să dea
expresie principiului constituțional al autonomiei universitare,
care conferă anumite drepturi și libertăți instituțiilor de
învățământ superior, respectiv stabilesc structurile de conducere
ale acestora.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, prevederile art. 67 și 68 din Legea
nr. 128/1997 privind Statutul personalului didactic, publicată în
Monitorul Oficial al României, Partea I, nr. 158 din 16 iulie 1997,
și ale art. 89 și 96 din Legea învățământului nr. 84/1995,

MONITORUL OFICIAL AL ROMÂNIEI, PARTEA I, Nr. 476/6.VII.2011
republicată în Monitorul Oficial al României, Partea I, nr. 606 din
10 decembrie 1999. Din notele scrise ale autorului excepției,
rezultă însă că acesta a avut în vedere, alături de dispozițiile
menționate din Legea nr. 128/1997, prevederile art. 89—96 din
Legea învățământului nr. 84/1995, adică întreaga secțiune a 7-a —
Autonomia universitară a cap. IX — Învățământul superior.
În consecință, Curtea urmează ca, prin prezenta decizie, să
rețină ca obiect al excepției de neconstituționalitate prevederile
art. 67 și 68 din Legea nr. 128/1997, precum și cele ale art. 89—96
din Legea învățământului nr. 84/1995.
Textele din Legea nr. 128/1997 aveau, la data ridicării
excepției, următorul conținut:
— Art. 67: ăStructurile de conducere în instituția de
învățământ superior sunt: senatul universitar, consiliul facultății,
consiliul colegiului, consiliul departamentului și biroul catedrei.
Prin Carta universitară se pot înființa și alte organisme colective
specializate.”;
— Art. 68: ă(1) Instituția de învățământ superior este condusă
de senatul universitar, prezidat de rector. Fiecare facultate din
structura instituției desemnează reprezentanți în senatul
universitar, cadre didactice, cercetători și studenți, potrivit legii și
Cartei universitare. Decanii facultăților, directorii de
departamente și de colegii, direct subordonate instituției de
învățământ superior, fac parte de drept din senatul universitar.
La ședințele senatului universitar pot participa, ca invitați ai
biroului acestuia, reprezentanți ai sindicatelor din instituția
respectivă, precum și orice altă persoană din instituție sau din
afara acesteia.
(2) Conducerea operativă a instituției de învățământ superior
este asigurată de biroul senatului universitar, alcătuit din rector,
în calitate de președinte, prorector/prorectori, secretar științific,
director general administrativ și dintr-un reprezentant al
studenților sau al organizațiilor studențești legal constituite la
nivel de institut, membru al senatului. Membrii biroului senatului
universitar, cu excepția directorului general administrativ, sunt
aleși pe funcții de senatul universitar. Rectorul poate invita la
ședința biroului decani, reprezentanți ai sindicatelor și ai
asociațiilor studențești sau orice altă persoană din instituție sau

3

din afara acesteia. Prin Carta universitara, senatul universitar
poate include în biroul său decani sau directori de departamente
ori de colegii.”
În opinia autorului excepției, prevederile de lege criticate
contravin dispozițiilor art. 40 — ăDreptul de asociere” și art. 44 —
ăDreptul de proprietate privată” din Legea fundamentală.
Examinând excepția de neconstituționalitate, Curtea observă
că la data de 9 februarie 2011 a intrat în vigoare Legea educației
naționale nr. 1/2011, publicată în Monitorul Oficial al României,
Partea I, nr. 18 din 10 ianuarie 2011, care prin art. 361
alin. (2) abrogă expres atât Legea nr. 84/1995, cât și Legea
nr. 128/1997.
Prevederi asemănătoare celor cuprinse în art. 67 și 68 din
Legea nr. 128/1997 se regăsesc în art. 207 alin. (1) și (2) din
Legea nr. 1/2011, unde sunt enumerate structurile și funcțiile de
conducere din instituțiile de învățământ superior de stat sau
particulare. Totodată, dispoziții din cele cuprinse în art. 89—96
din Legea învățământului nr. 84/1995 referitoare la autonomia
universitară sunt reglementate în art. 123 din Legea nr. 1/2011.
Prin Decizia nr. 268 din 22 februarie 2011, nepublicată până
la data pronunțării prezentei decizii, Curtea a respins excepția ca
devenită inadmisibilă, reținând că, în noua reglementare,
fondatorii dobândesc un rol important în conducerea
universităților, rol ce corespunde aportului financiar pe care
aceștia îl au la înființarea și desfășurarea activității acestor
instituții și care nu afectează autonomia universitară, așa cum,
în spiritul Constituției, a fost aceasta reglementată de lege. De
asemenea, instituie o nouă concepție legislativă în care
conducerea universităților este asigurată nu doar de către
senatul universitar, ci și de către consiliul de administrație, la a
cărui constituire fondatorii joacă un rol important. Prin urmare,
Curtea a apreciat că soluția legislativă criticată nu a mai fost
păstrată, astfel că excepția de neconstituționalitate a rămas fără
obiect.
Ținând cont de această jurisprudență și în raport cu
momentul sesizării Curții, urmează ca și prezenta excepție de
neconstituționalitate să fie respinsă ca devenită inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor art. 67 și 68 din Legea nr. 128/1997
privind Statutul personalului didactic și ale art. 89— 96 din Legea învățământului nr. 84/1995, excepție ridicată de Uniunea ăFundația
Augusta” din Timișoara în Dosarul nr. 3.061/30/2009 al Curții de Apel Timișoara — Secția contencios administrativ și fiscal.
Definitivă și general obligatorie.
Pronunțată în ședința publică din data de 7 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

4

MONITORUL OFICIAL AL ROMÂNIEI, PARTEA I, Nr. 476/6.VII.2011
CURTEA CONSTITUȚIONALĂ

D E C I Z I A Nr. 480
din 12 aprilie 2011

referitoare la excepția de neconstituționalitate a dispozițiilor art. 4 alin. (1) teza a doua și art. 5
alin. (1) lit. a) teza întâi din Legea nr. 221/2009 privind condamnările cu caracter politic și măsurile
administrative asimilate acestora, pronunțate în perioada 6 martie 1945—22 decembrie 1989
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 4 alin. (1) și art. 5 din Legea nr. 221/2009
privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, excepție ridicată de statul
român, prin Ministerul Finanțelor Publice — Direcția Generală a
Finanțelor Publice Vâlcea în Dosarul nr. 533/90/2010 al
Tribunalului Vâlcea — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 16 septembrie 2010, pronunțată în
Dosarul nr. 533/90/2010, Tribunalul Vâlcea — Secția civilă a
sesizat Curtea Constituțională cu excepția de
neconstituționalitate a prevederilor art. 4 alin. (1) și art. 5
din Legea nr. 221/2009 privind condamnările cu caracter
politic și măsurile administrative asimilate acestora,
pronunțate în perioada 6 martie 1945—22 decembrie 1989.
Excepția a fost ridicată de statul român, prin Ministerul
Finanțelor Publice — Direcția Generală a Finanțelor Publice
Vâlcea, în cadrul soluționării unei acțiuni prin care se solicită
plata unor despăgubiri pentru daunele morale suferite ca urmare
a unor condamnări cu caracter politic și măsuri administrative
asimilate acestora, pronunțate în perioada 6 martie 1945 —
22 decembrie 1989.
În motivarea excepției de neconstituționalitate autorul
acesteia susține că prevederile de lege criticate contravin
dispozițiilor constituționale ale art. 1 alin. (5) care prevăd că ăÎn
România respectarea Constituției, a supremației sale și a legilor
este obligatore”, art. 138 alin. (5) potrivit cărora ăNicio cheltuială
bugetară nu poate fi aprobată fără stabilirea sursei de finanțare”,
art. 74 alin. (3) potrivit cărora Guvernul își exercită inițiativa
legislativă prin transmiterea proiectului de lege către Camera

competentă să îl adopte, ca primă Cameră sesizată, art. 51
alin. (1) privind dreptul de petiționare și ale art. 52 alin. (3)
referitoare la răspunderea patrimonială a statului pentru
prejudiciile cauzate prin erorile judiciare.
1. În ceea ce privește încălcarea dispozițiilor art. 138
alin. (5), autorul excepției de neconstituționalitate arată că
acestea consacră un principiu fundamental pentru asigurarea
disciplinei financiare în cheltuirea banului public, în sensul că
prin lege nu se pot stabili cheltuieli publice fără asigurarea sursei
de finanțare. Invocă în acest sens Deciziile Curții Constituționale
nr. 36 din 2 aprilie 1996 și nr. 666 din 16 iulie 2007, precum și
prevederile art. 15 din Legea nr. 500/2002 privind finanțele
publice. Totodată, arată că ăprin comparație se poate lesne
observa că prevederile art. 18 și următoarele ale Legii
nr. 247/2005 (...) prevăd sursele de finanțare în mod expres,
respectând dispozițiile art. 138 ale Legii fundamentale”.
2. Referitor la încălcarea art. 74 alin. (3) din Constituție, arată
că Guvernul își exercită inițiativa legislativă prin transmiterea
proiectului de lege Parlamentului, conform art. 29—31 din Legea
nr. 24/2000, iar potrivit art. 1 alin. (5) din Constituție, în România
respectarea Constituției, a supremației sale și a legilor este
obligatorie. Prin modul deficitar de redactare a acestor dispoziții
legale, acestea fiind foarte sumare, cuprinzând doar câteva
mențiuni generice cu privire la noțiunea de condamnare cu
caracter politic, categoriile de persoane îndreptățite, fără însă a
indica modalitatea și sursele de finanțare, acestea nu corespund
exigențelor de tehnică legislativă. Or, referitor la aceste cerințe,
Curtea Europeană a Drepturilor Omului a statuat în mod
constant că o normă este previzibilă numai atunci când este
redactată cu suficientă precizie (Hotărârea nr. 2/2000, Cauza
Rotaru împotriva României).
3. Dispozițiile art. 4 alin. (1) din Legea nr. 221/2009 încalcă
art. 51 alin. (1) și art. 52 alin. (3) din Constituție, deoarece
legiuitorul a extins în mod abuziv și nelegal exercitarea dreptului
de a introduce acțiune privind condamnările cu caracter politic și
măsurile administrative asimilate acestora, ădând mandat
oricărei persoane fizice sau juridice interesate, din oficiu,
parchetului de pe lângă tribunalul în circumscripția căruia
domiciliază persoana interesată”.
Tribunalul Vâlcea — Secția civilă opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, notele scrise depuse, concluziile

MONITORUL OFICIAL AL ROMÂNIEI, PARTEA I, Nr. 476/6.VII.2011
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum rezultă
din încheierea de sesizare, îl constituie prevederile art. 4 alin. (1)
și art. 5 din Legea nr. 221/2009 privind condamnările cu caracter
politic și măsurile administrative asimilate acestora, pronunțate
în perioada 6 martie 1945—22 decembrie 1989, publicată în
Monitorul Oficial al României, Partea I, nr. 396 din 11 iunie 2009.
Din analiza considerentelor încheierii instanței, precum și din
motivările autorului excepției de neconstituționalitate reiese că
obiect al excepției de neconstituționalitate îl constituie
prevederile art. 4 alin. (1) teza a doua și art. 5 alin. (1) lit. a) din
Legea nr. 221/2009.
Prevederile art. 4 alin. (1) teza a doua au următorul cuprins:
ăCererea poate fi introdusă și după decesul persoanei, de orice
persoană fizică sau juridică interesată ori, din oficiu, de parchetul
de pe lângă tribunalul în circumscripția căruia domiciliază
persoana interesată.”
Prevederile art. 5 alin. (1) lit. a) aveau următorul cuprins:
— Art. 5 alin. (1) lit. a): ă(1) Orice persoană care a suferit
condamnări cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic, precum și, după decesul
acestei persoane, soțul sau descendenții acesteia până la
gradul al II-lea inclusiv pot solicita instanței de judecată, în
termen de 3 ani de la data intrării în vigoare a prezentei legi,
obligarea statului la:
a) acordarea unor despăgubiri pentru prejudiciul moral suferit
prin condamnare. La stabilirea cuantumului despăgubirilor se va
ține seama și de măsurile reparatorii deja acordate persoanelor
în cauză în temeiul Decretului-lege nr. 118/1990 privind
acordarea unor drepturi persoanelor persecutate din motive
politice de dictatura instaurată cu începere de la 6 martie 1945,
precum și celor deportate în străinătate ori constituite în
prizonieri, republicat, cu modificările și completările ulterioare,
și al Ordonanței de urgență a Guvernului nr. 214/1999, aprobată
cu modificări și completări prin Legea nr. 568/2001, cu
modificările și completările ulterioare;”.
Dispozițiile art. 5 alin. (1) lit. a) din Legea nr. 221/2009 au
fost modificate prin art. I pct. 1 din Ordonanța de urgență a
Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, publicată în Monitorul Oficial al României,
Partea I, nr. 446 din 1 iulie 2010, dispozițiile modificatoare având
următoarea redactare:
ăArt. I. — Legea nr. 221/2009 privind condamnările cu
caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
publicată în Monitorul Oficial al României, Partea I, nr. 396 din
11 iunie 2009, se modifică și se completează după cum
urmează:
1. La articolul 5 alineatul (1), litera a) se modifică și va avea
următorul cuprins:
«a) acordarea unor despăgubiri pentru prejudiciul moral
suferit prin condamnare în cuantum de până la:

5

1. 10.000 de euro pentru persoana care a suferit
condamnarea cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic;
2. 5.000 de euro pentru soțul/soția și descendenții de gradul I;
3. 2.500 de euro pentru descendenții de gradul al II-lea;»”.
De asemenea, partea introductivă a alin. (1) al art. 5 a fost
modificată și completată prin art. XIII pct. 2 din Legea
nr. 202/2010 privind unele măsuri pentru accelerarea
soluționării proceselor, publicată în Monitorul Oficial al României,
Partea I, nr. 714 din 26 octombrie 2010, având următorul
cuprins:
— Art. 5 alin. (1): ă(1) Orice persoană care a suferit
condamnări cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic, precum și, după decesul
acestei persoane, soțul sau descendenții acesteia până la
gradul al II-lea inclusiv pot solicita instanței prevăzute la art. 4
alin. (4), în termen de 3 ani de la data intrării în vigoare a
prezentei legi, obligarea statului la:”.
Curtea constată că art. I pct. 1 din Ordonanța de urgență a
Guvernului nr. 62/2010 modifică și completează dispozițiile de
lege criticate prin introducerea a trei puncte ce stabilesc
plafoane maxime ale cuantumului despăgubirilor, iar fraza a
doua a art. 5 alin. (1) lit. a) din lege a fost preluată și completată
prin art. I pct. 2 din Ordonanța de urgență a Guvernului
nr. 62/2010 referitor la introducerea unui nou alineat al art. 5, și
anume alin. (11).
Potrivit art. 62 din Legea nr. 24/2000 privind normele de
tehnică legislativă pentru elaborarea actelor normative,
republicată în Monitorul Oficial al României, Partea I, nr. 260 din
21 aprilie 2010, dispozițiile de modificare și de completare se
încorporează, de la data intrării lor în vigoare, în actul de bază,
identificându-se cu acesta.
Prin Decizia Plenului Curții Constituționale nr. III/1995,
publicată în Monitorul Oficial al României, Partea I, nr. 259 din
9 noiembrie 1995, instanța de contencios constituțional a statuat
că, în cazul în care, după invocarea unei excepții de
neconstituționalitate în fața instanțelor judecătorești, prevederea
legală supusă controlului a fost modificată, Curtea
Constituțională se pronunță asupra constituționalității prevederii
legale, în noua sa redactare, numai dacă soluția legislativă din
legea modificată este, în principiu, aceeași cu cea dinaintea
modificării.
Or, Curtea observă că dispozițiile art. 5 alin. (1) lit. a) din
Legea nr. 221/2009, astfel cum au fost modificate și completate
prin art. I pct. 1 din Ordonanța de urgență a Guvernului
nr. 62/2010, cuprind două soluții legislative distincte, și anume:
pe de-o parte, teza întâi privind acordarea unor despăgubiri
(soluție legislativă preluată și de dispozițiile modificatoare), iar
pe de altă parte, teza a doua, adică pct. 1—3 ale lit. a),
referitoare la plafonarea cuantumului acestor despăgubiri
(soluție legislativă introdusă prin dispozițiile modificatoare).
Întrucât în cauza de față autorul excepției de
neconstituționalitate critică soluția legislativă de acordare a
despăgubirilor [soluție cuprinsă și de dispozițiile art. 5 alin. (1)
lit. a) din Legea nr. 221/2009, în forma anterioară modificării],
obiect al excepției de neconstituționalitate îl constituie numai
dispozițiile art. 5 alin. (1) lit. a) teza întâi din Legea nr. 221/2009,
cu modificările și completările ulterioare, care au următorul
cuprins: ă(1) Orice persoană care a suferit condamnări cu
caracter politic în perioada 6 martie 1945—22 decembrie 1989
sau care a făcut obiectul unor măsuri administrative cu caracter
politic, precum și, după decesul acestei persoane, soțul sau
descendenții acesteia până la gradul al II-lea inclusiv pot solicita

6

MONITORUL OFICIAL AL ROMÂNIEI, PARTEA I, Nr. 476/6.VII.2011

instanței prevăzute la art. 4 alin. (4), în termen de 3 ani de la
data intrării în vigoare a prezentei legi, obligarea statului la:
a) acordarea unor despăgubiri pentru prejudiciul moral suferit
prin condamnare [... ]”.
Așadar, în prezenta cauză, Curtea reține că obiectul
excepției de neconstituționalitate îl constituie prevederile art. 4
alin. (1) teza a doua și art. 5 alin. (1) lit. a) teza întâi din Legea
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989.
Examinând excepția de neconstituționalitate, Curtea
constată următoarele:
I. Prin Deciziile nr. 1.358 din 21 octombrie 2010 și nr. 1.360
din 21 octombrie 2010, publicate în Monitorul Oficial al
României, Partea I, nr. 761 din 15 noiembrie 2010, a admis
excepția de neconstituționalitate și a constatat că dispozițiile
art. 5 alin. (1) lit. a) teza întâi din Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989 sunt neconstituționale.
În aceste condiții, Curtea observă că în prezenta cauză sunt
aplicabile dispozițiile art. 29 alin. (3) din Legea nr. 47/1992 care
prevăd că ăNu pot face obiectul excepției prevederile constatate
ca fiind neconstituționale printr-o decizie anterioară a Curții
Constituționale”.
Prin urmare, reținând că acest caz de inadmisibilitate a
excepției de neconstituționalitate a intervenit după sesizarea
Curții, excepția de neconstituționalitate a dispozițiilor art. 5
alin. (1) lit. a) teza întâi urmează să fie respinsă ca devenită
inadmisibilă.
II. În ceea ce privește susținerea autorului excepției, potrivit
căreia art. 4 alin. (1) aduc atingerea art. 51 alin. (1) din
Constituție privind dreptul de petiționare, Curtea reține că, pe de
o parte, Constituția reglementează dreptul de petiționare, care
este un drept cetățenesc, de care beneficiază cetățenii, în mod
individual sau grupurile de cetățeni, indiferent că sunt constituite
ad-hoc sau organizate în forme prevăzute de lege iar, pe de altă
parte, accesul liber la justiție, prevăzut de art. 21 din Constituție,
în sensul că orice persoană se poate adresa justiției pentru

apărarea drepturilor, a libertăților și a intereselor sale legitime,
nicio lege neputând îngrădi exercitarea acestui drept.
Așadar, Curtea observă că dispozițiile constituționale ale
art. 51 alin. (1) se referă la dreptul la petiționare, care este diferit
de dreptul de a introduce acțiuni la instanțele judecătorești, iar
sesizarea instanțelor judecătorești pentru valorificarea unui
drept sau pentru realizarea unui interes, care se poate obține
numai pe calea justiției, nu reprezintă un aspect al dreptului de
petiționare, sens în care, de altfel, s-a pronunțat și Curtea, spre
exemplu, prin deciziile nr. 175 din 15 aprilie 2004, publicată în
Monitorul Oficial al României, Partea I, nr. 440 din 17 mai 2004,
și nr. 453 din 20 septembrie 2005, publicată în Monitorul Oficial
al României, Partea I, nr. 943 din 21 octombrie 2005.
Dreptul de petiționare se referă la cererile, reclamațiile,
sesizările și propunerile în legătură cu rezolvarea unor probleme
personale sau de grup ce nu presupun calea justiției și la care
autoritățile publice au obligația de a răspunde în termenele și în
condițiile stabilite potrivit legii, în timp ce cererile de chemare în
judecată se soluționează după reguli specifice activității de
judecată. În consecință, textul legal criticat nu este contrar
reglementărilor constituționale cu privire la dreptul de
petiționare, din moment ce conținutul său normativ nu are nicio
relevanță asupra acestora. Astfel că, în ceea ce privește critica
referitoare la pretinsa încălcarea a art. 51 alin. (3) din
Constituție, excepția urmează a fi respinsă ca neîntemeiată.
III. În ceea ce privește critica privind încălcarea dispozițiilor
constituționale ale art. 52 alin. (3) referitor la răspunderea
patrimonială a statului pentru prejudiciile cauzate prin erorile
judiciare, autorul excepției nu motivează pretinsa încălcare a
acestora, simpla enumerare a textelor constituționale nu
satisface exigențele art. 10 alin. (2) din Legea 47/1992 privind
organizarea și funcționarea Curții Constituționale, potrivit cărora
ăSesizările trebuie făcute în formă scrisă și motivate”. În acest
sens este și jurisprudența constantă a Curții, cu titlu
exemplificativ reținându-se Decizia nr. 147 din 8 februarie 2011,
nepublicată încă la data pronunțării, Decizia nr. 627 din 29 mai
2008, publicată în Monitorul Oficial al României, Partea I, nr. 555
din 23 iulie 2008, Decizia nr. 465 din 17 mai 2007, publicată în
Monitorul Oficial al României, Partea I, nr. 367 din 30 mai 2007.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992, cu majoritate de voturi în ceea ce privește art. 5 alin. (1) lit. a) teza întâi
din Legea nr. 221/2009,
CURTEA CONSTITUȚIONALĂ

În numele legii
D E C I D E:

I. Respinge ca devenită inadmisibilă excepția de neconstituționalitate a dispozițiilor art. 5 alin. (1) lit. a) teza întâi din Legea
nr. 221/2009 privind condamnările cu caracter politic și măsurile administrative asimilate acestora, pronunțate în perioada 6 martie
1945—22 decembrie 1989, excepție ridicată de statul român, prin Ministerul Finanțelor Publice — Direcția Generală a Finanțelor
Publice Vâlcea, în Dosarul nr. 533/90/2010 al Tribunalului Vâlcea — Secția civilă.
II. Respinge ca neîntemeiată excepția de neconstituționalitate a dispozițiilor art. 4 alin. (1) teza a doua din Legea
nr. 221/2009 privind condamnările cu caracter politic și măsurile administrative asimilate acestora, pronunțate în perioada 6 martie
1945—22 decembrie 1989, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 12 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

MONITORUL OFICIAL AL ROMÂNIEI, PARTEA I, Nr. 476/6.VII.2011

7

CURTEA CONSTITUȚIONALĂ

D E C I Z I A Nr. 604
din 12 mai 2011

referitoare la excepția de neconstituționalitate a prevederilor art. 123 alin. (1)
din Legea nr. 1/2005 privind organizarea și funcționarea cooperației
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 123 alin. (1) din Legea nr. 1/2005 privind
organizarea și funcționarea cooperației, excepție ridicată de
Societatea Comercială ăZorile Bucovinei” S.C.M. Câmpulung
Moldovenesc, județul Suceava, prin președinte Gheorghe Șved,
în Dosarul nr. 3.691/206/2009 al Judecătoriei Câmpulung
Moldovenesc.
La apelul nominal lipsesc părțile, față de care procedura de
citare este legal îndeplinită.
Magistratul-asistent învederează Curții că dosarul se află la
al doilea termen de judecată, întrucât la primul termen
reprezentantul autorului excepției a solicitat acordarea unui nou
termen de judecată în vederea angajării unui avocat, invocând
totodată și aspecte de natură medicală, care îl împiedică,
justificat, să se prezinte în instanță.
De
asemenea,
arată
că
partea
Cooperativa
Meșteșugărească S.C.M. ăDeia” din Câmpulung Moldovenesc a
depus la dosar note scrise prin care solicită respingerea
excepției de neconstituționalitate.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă. În acest sens, arată că autorul excepției solicită
modificarea normelor legale criticate, aspect ce excedează însă
competenței Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 7 mai 2010, pronunțată în Dosarul
nr. 3.691/206/2009, Judecătoria Câmpulung Moldovenesc a
sesizat Curtea Constituțională cu excepția de
neconstituționalitate a prevederilor art. 123 alin. (1) din
Legea nr. 1/2005 privind organizarea și funcționarea
cooperației, excepție ridicată de Societatea Comercială ăZorile
Bucovinei” S.C.M. Câmpulung Moldovenesc, județul Suceava,
prin președinte Gheorghe Șved, într-o cauză civilă având ca
obiect o acțiune în constatare.
În motivarea excepției de neconstituționalitate autorul
acesteia susține că ăprin dispozițiile Decretului-lege nr. 66/1990,
astfel cum au fost menținute prin modul de reglementare a
prevederilor criticate, se încalcă dreptul la proprietate,
încercându-se să se mențină un sistem discreționar și abuziv în
beneficiul persoanelor juridice din materia cooperației, puternice
din punct de vedere financiar, în detrimentul altor participanți în
domeniul cooperației”.

Judecătoria Câmpulung Moldovenesc apreciază că
excepția este neîntemeiată, deoarece prevederile art. 123
alin. (1) din Legea nr. 1/2005 nu încalcă principiile și dispozițiile
constituționale invocate în cauză.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile legale criticate
sunt constituționale și nu contravin dispozițiilor cuprinse în
Legea fundamentală. În acest sens, arată că prevederile din
Decretul-lege nr. 66/1990 care sunt exceptate de la abrogare
rămân în vigoare până la împlinirea termenelor prevăzute în
Legea nr. 1/2005 privind reorganizarea organizațiilor
cooperative, a uniunilor și asociațiilor teritoriale și naționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
notele scrise depuse la dosar, concluziile procurorului,
prevederile legale criticate, raportate la dispozițiile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 123 alin. (1) din Legea nr. 1/2005 privind
organizarea și funcționarea cooperației, publicată în Monitorul
Oficial al României, Partea I, nr. 172 din 28 februarie 2005, care
prevăd că ăLa data intrării în vigoare a prezentei legi se abrogă:
Decretul-lege nr. 66/1990 privind organizarea și funcționarea
cooperației meșteșugărești, publicat în Monitorul Oficial al
României, Partea I, nr. 23 din 9 februarie 1990, cu modificările
și completările ulterioare, cu excepția art. 2 alin. 2 și 3 și a
art. 6, 7, 8, art. 10 alin. 2, art. 13 și 21, Legea nr. 109/1996 privind
organizarea și funcționarea cooperației de consum, publicată în
Monitorul Oficial al României, Partea I, nr. 252 din 18 octombrie
1996, cu modificările ulterioare, cu excepția art. 123 și 124,
precum și orice alte dispoziții contrare prevederilor prezentei legi.
Prevederile exceptate rămân în vigoare până la împlinirea
termenelor din prezenta lege privind reorganizarea organizațiilor
cooperative, a uniunilor și asociațiilor teritoriale și naționale.”
În opinia autorului excepției de neconstituționalitate, textul de
lege criticat contravine dispozițiilor constituționale ale art. 15
intitulat Universalitatea, art. 44 alin. (2) privind dreptul de
proprietate privată, art. 57 referitoare la exercitarea drepturilor și
libertăților, art. 73 alin. (1) privind legiferarea, precum și în
art. 154 alin. (1) referitoare la conflictul temporal de legi.
Examinând excepția de neconstituționalitate, Curtea
constată că nu poate fi primită critica autorului acesteia, întrucât
reglementarea supusă controlului de constituționalitate
reprezintă o opțiune a legiuitorului ce nu poate fi cenzurată de
Curtea Constituțională. Scoaterea din legislație, prin abrogare,

8

MONITORUL OFICIAL AL ROMÂNIEI, PARTEA I, Nr. 476/6.VII.2011

a unor acte normative sau menținerea în vigoare a unor
dispoziții legale, cum este în speța de față, constituie atributul
legiuitorului, astfel încât aspectele invocate excedează
competenței Curții Constituționale.

O astfel de intervenție a Curții ar echivala cu o imixtiune în
activitatea de legiferare, ceea ce ar contraveni prevederilor
art. 61 din Constituție, potrivit cărora Parlamentul este ăunica
autoritate legiuitoare a țării”.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 123 alin. (1) din Legea nr. 1/2005 privind
organizarea și funcționarea cooperației, excepție ridicată de Societatea Comercială ăZorile Bucovinei” S.C.M. Câmpulung
Moldovenesc, județul Suceava, prin președinte Gheorghe Șved, în Dosarul nr. 3.691/206/2009 al Judecătoriei Câmpulung
Moldovenesc.
Definitivă și general obligatorie.
Pronunțată în ședința publică din data de 12 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora
CURTEA CONSTITUȚIONALĂ

D E C I Z I A Nr. 765
din 15 iunie 2011

referitoare la obiecția de neconstituționalitate a dispozițiilor Legii pentru aprobarea
Ordonanței de urgență a Guvernului nr. 111/2010 privind concediul și indemnizația lunară
pentru creșterea copiilor
În temeiul prevederilor art. 146 lit. a) din Constituție și al
art. 15 alin. (1) din Legea nr. 47/1992 privind organizarea și
funcționarea Curții Constituționale, republicată, la data de
26 mai 2011, un grup de 51 de senatori a solicitat Curții
Constituționale să se pronunțe asupra constituționalității
dispozițiilor Legii pentru aprobarea Ordonanței de urgență a
Guvernului nr. 111/2010 privind concediul și indemnizația lunară
pentru creșterea copiilor.
Sesizarea de neconstituționalitate a fost înregistrată la
Curtea Constituțională sub nr. 3.147 din 26 mai 2011 și
constituie obiectul Dosarului nr. 662A/2011.
La sesizare a fost anexată lista cuprinzând semnăturile celor
51 de senatori, și anume: Ilie Sârbu, Sorin-Constantin Lazăr,
Alexandru Cordoș, Ecaterina Andronescu, Toni Greblă, Viorel
Arcaș, Vasile-Cosmin Nicula, Ioan Mang, Trifon Belacurencu,
Laurențiu Florian Coca, Gheorghe-Pavel Bălan, Elena Mitrea,
Gheorghe Marcu, Radu-Cătălin Mardare, Valer Marian, Daniel
Savu, Gavril Mîrza, Nicolae-Dănuț Prunea, Ion Rotaru, SergiuFlorin Nicolaescu, Petre Daea, Lia-Olguța Vasilescu, Iulian
Bădescu, Titus Corlățean, Constantin Tămagă, Gheorghe Pop,
Marius-Sorin-Ovidiu Bota, Alexandru Mazăre, Adrian Țuțuianu,
Miron-Tudor Mitrea, Florin Constantinescu, Doina Silistru și
Avram Crăciun — aparținând grupului parlamentar al Partidului
Social Democrat, Crin George Laurențiu Antonescu, Marian
Cristinel Bîghiu, Minerva Boitan, Cristian David, Mircea Diaconu,
Emilian Valentin Frâncu, Puiu Hașotti, Paul Ichim, Vasile

Mustățea, Marius-Petre Nicoară, Romeo-Florin Nicoară, MarioOvidiu Oprea, Liviu-Titus Pașca, Cornel Popa, Nicolae Robu,
Dan-Radu Rușanu, Cristian-George Țopescu — aparținând
grupului parlamentar al Partidului Național Liberal și Vasile
Nistor — senator independent.
În susținerea obiecției de neconstituționalitate au fost aduse
următoarele argumente:
1. Prevederile Legii pentru aprobarea Ordonanței de urgență
a Guvernului nr. 111/2010 privind concediul și indemnizația
lunară pentru creșterea copiilor contravin dispozițiilor art. 47
alin. (1) și art. 135 alin. (2) lit. f) din Constituție, întrucât
afectează nivelul de trai. În acest sens, se arată că, în contextul
realităților economice și sociale actuale, reducerea indemnizației
lunare și a duratei concediului pentru creșterea copiilor plasează
persoanele care au calitatea de beneficiari într-o situație
defavorabilă. Or, dreptul la concediu de maternitate este un
drept fundamental. Mai mult, se aduce atingere și ăprincipiului
protecției așteptărilor legitime ale cetățenilor” cu privire la un
anumit nivel al protecției și securității sociale.
2. Aceleași prevederi de lege, referitoare la diminuarea
dreptului la concediul și indemnizația lunară pentru creșterea
copiilor, vin în contradicție și cu art. 44 din Constituție referitor la
dreptul de proprietate privată. Astfel, se arată că, potrivit
jurisprudenței Curții Europene a Drepturilor Omului, concretizată
prin Hotărârea din 26 noiembrie 2002, pronunțată în Cauza
Büchen contra Republicii Cehe, noțiunea de ăbun”, la care se

MONITORUL OFICIAL AL ROMÂNIEI, PARTEA I, Nr. 476/6.VII.2011
referă art. 1 din Primul Protocol adițional la Convenția pentru
apărarea drepturilor omului și a libertăților fundamentale,
înglobează orice interes al unei persoane de drept privat cu o
valoare economică. Un astfel de drept este și indemnizația
lunară pentru creșterea copiilor, iar diminuarea acesteia — ca
element de patrimoniu aflat în proprietatea beneficiarilor
acesteia — constituie o ingerință care afectează dreptul de
proprietate. Se mai arată că, în jurisprudența aceleiași instanțe
europene, se impune necesitatea asigurării unui just echilibru
între exigențele interesului general și imperativul salvării
drepturilor fundamentale. În acest sens, sunt citate Hotărârea
din 23 septembrie 1982, pronunțată în Cauza Sporrong și
Lonnroth împotriva Suediei, Hotărârea din 19 decembrie 1989,
pronunțată în Cauza Mellacher și alții contra Austriei, și
Hotărârea din 21 februarie 1986, pronunțată în Cauza James și
alții împotriva Marii Britanii. Din aceste hotărâri se desprinde
concluzia că limitarea folosinței bunurilor proprietate privată este
conformă convenției mai sus amintite numai dacă se urmărește
un scop de utilitate publică și este însoțită de o despăgubire a
proprietarului. Or, în ceea ce privește actul normativ criticat, care
instituie practic o expropriere, nu există niciun fel de indicații cu
privire la existența vreunei cauze de utilitate publică și nici cu
privire la acordarea unei juste și prealabile despăgubiri.
3. Dispozițiile de lege criticate încalcă prevederile art. 53 din
Constituție, întrucât restrâng exercițiul unor drepturi
fundamentale fără respectarea condițiilor prevăzute de acest
text constituțional. În acest sens, se arată că, în lipsa precizării
cauzei care a justificat restrângerea drepturilor la un nivel de trai
decent și la concediu de maternitate, precum și a dreptului de
proprietate privată, nu rezultă nici faptul că această restrângere
ăse impune”, așa cum cere textul constituțional, nici că ar fi
proporțională cu situația care a determinat-o. Criza economică
nu poate constitui un pretext pentru îngrădirea unor drepturi
consacrate constituțional, cu atât mai mult cu cât o asemenea
măsură nu a fost aplicată cu titlu excepțional, nu are caracter
temporar, ci permanent, și nu a fost însoțită de garanții destinate
să asigure protecția nivelului de trai al categoriilor sociale
afectate. În ceea ce privește proporționalitatea măsurii
restrângerii dreptului la indemnizația lunară pentru creșterea
copiilor, se precizează că nici această cerință nu este
respectată, de vreme ce măsurile legislative criticate pot avea
drept consecință reducerea natalității și, pe termen lung,
reducerea populației. În plus, scopul urmărit de legiuitor putea fi
atins și prin alte măsuri.
4. În sfârșit, se susține că legea criticată contravine
dispozițiilor art. 20 din Constituție, prin raportare la prevederile
art. 1, art. 17 alin. (1), art. 34 alin. (1) și art. 52 alin. (1) din Carta
drepturilor fundamentale a Uniunii Europene, precum și prin
raportare la dispozițiile art. 17 și art. 25 paragraful 1 din
Declarația Universală a Drepturilor Omului.
În conformitate cu dispozițiile art. 16 alin. (2) din Legea
nr. 47/1992, sesizarea a fost transmisă președinților celor două
Camere ale Parlamentului și Guvernului, pentru a-și formula
punctele de vedere asupra sesizării de neconstituționalitate.
Președintele Camerei Deputaților a transmis Curții
Constituționale, cu Adresa nr. 51/2.676 din 7 iunie 2011, punctul
său de vedere, în care se arată că Legea pentru aprobarea
Ordonanței de urgență a Guvernului nr. 111/2010 este în
integralitatea sa conformă cu prevederile constituționale și cu
cele din conținutul Cartei drepturilor fundamentale a Uniunii
Europene și al Declarației Universale a Drepturilor Omului.

9

Astfel, în ceea ce privește pretinsa încălcare a prevederilor
art. 47, art. 53 și art. 135 alin. (2) lit. f) din Constituție, se susține
că o asemenea critică nu este conformă cu realitatea cotidiană
notorie de criză economică și financiară prin care trece
România, situație ce determină reducerea cheltuielilor din
bugetul de stat și din cel al asigurărilor sociale de stat. Prin
urmare, măsurile criticate au o justificare obiectivă și rațională,
iar lipsa intervenției statului pe această cale ar fi putut afecta
stabilitatea economică a țării și implicit securitatea națională. În
acest sens, sunt amintite și cele reținute de Curtea
Constituțională prin Decizia nr. 1.414 din 4 noiembrie 2009,
publicată în Monitorul Oficial al României, Partea I, nr. 796 din
23 noiembrie 2009, Decizia nr. 871 din 25 iunie 2010 și Decizia
nr. 872 din 25 iunie 2010, ambele publicate în Monitorul Oficial
al României, Partea I, nr. 433 din 28 iunie 2010. Consideră că
nota de fundamentare a Ordonanței de urgență a Guvernului
nr. 111/2010 confirmă cele arătate mai sus și justifică măsurile
dispuse prin acest act normativ.
În ceea ce privește susținerea autorilor obiecției de
neconstituționalitate referitoare la încălcarea principiului
protecției așteptărilor legitime ale cetățenilor cu privire la un
anumit nivel al protecției și securității sociale, președintele
Camerei Deputaților arată că o asemenea critică nu este
argumentată și că un astfel de principiu nu este prevăzut de
Constituție. În măsura în care se bucură totuși de o consacrare
în actele internaționale la care România este parte, atunci
instanțele de judecată sunt cele care trebuie să cenzureze
nerespectarea lui. În acest sens, este amintită și Decizia Curții
Constituționale nr. 575 din 4 mai 2011, publicată în Monitorul
Oficial al României, Partea I, nr. 368 din 26 mai 2011.
Referitor la critica raportată la art. 44 din Constituție, arată
că dispozițiile de lege criticate afectează nivelul indemnizației
pentru creșterea copilului de la momentul intrării acestora în
vigoare, iar nu și pentru trecut. Or, ădreptul de proprietate privată
se exercită doar asupra sumelor deja încasate, nu și asupra
celor care ar urma să fie încasate” și ca urmare nu se poate
vorbi despre o expropriere.
În sfârșit, cu privire la criticile referitoare la încălcarea
dispozițiilor art. 20 din Constituție, arată că autorii obiecției de
neconstituționalitate nu au adus niciun fel de argumente, astfel
că acestea nu pot constitui obiect al analizei Curții
Constituționale.
Președintele Senatului a transmis Curții Constituționale, cu
Adresa nr. I — 467 din 10 iunie 2011, punctul său de vedere, în
care se arată că sesizarea de neconstituționalitate este
întemeiată.
Reluând aceleași argumente ca și cele invocate de autorii
obiecției de neconstituționalitate, se arată, în esență, că Legea
pentru aprobarea Ordonanței de urgență a Guvernului
nr. 111/2010 încalcă dispozițiile art. 47 și art. 135 alin. (2) lit. f)
din Constituție, întrucât este afectat nivelul de trai al
beneficiarilor dreptului la concediu și indemnizația pentru
creșterea copiilor. Totodată, se aduce atingere și dreptului de
proprietate, întrucât indemnizația amintită reprezintă un ăbun”,
iar reducerea acesteia echivalează cu expropriere. În sfârșit,
consideră că sunt încălcate și dispozițiile Legii fundamentale
referitoare la restrângerea exercițiului unor drepturi sau libertăți
coroborate cu cele ale art. 47 alin. (2) teza întâi din Constituție,
care consacră dreptul la concediu de maternitate, întrucât nu
rezultă că restrângerea acestui drept constituțional ăse impune”.

10

MONITORUL OFICIAL AL ROMÂNIEI, PARTEA I, Nr. 476/6.VII.2011

În plus, diminuarea dreptului la indemnizația pentru creșterea
copilului nu are un caracter temporar.
Guvernul a transmis Curții Constituționale, cu Adresa
nr. 5/3.333 din 31 mai 2011/EB, punctul său de vedere, în care
se arată că argumentele prezentate de autorii criticii de
neconstituționalitate nu sunt întemeiate.
În acest sens, susține că prin textele de lege criticate statul
nu numai că nu și-a încălcat obligațiile constituționale invocate
de autorii sesizării, ci, dimpotrivă, a luat măsurile necesare
pentru a asigura protecția socială a cetățenilor săi. Mai mult,
consideră că, în condițiile economice actuale, intervenția statului
prin soluții ca cele criticate în prezenta obiecție a fost necesară
pentru a preveni situații de neacceptat, ca aceea a incapacității
de plată a unor drepturi fundamentale, așa cum sunt salariul,
pensia etc.
Referitor la critica privind încălcarea dreptului de proprietate,
arată că dispozițiile art. 1 din Primul Protocol adițional la
Convenția pentru apărarea drepturilor omului și a libertăților
fundamentale, în interpretarea dată de Curtea Europeană a
Drepturilor Omului, nu garantează un anumit cuantum al
dreptului patrimonial, ci doar plata acestuia ca drept câștigat.
În ceea ce privește susținerea autorilor obiecției potrivit
căreia s-ar aduce atingere unor drepturi fundamentale, fără a fi
respectate însă condițiile art. 53 din Constituție, se arată că
dreptul la concediu și indemnizația pentru creșterea copilului nu
reprezintă drepturi fundamentale.
Pentru aceleași argumente expuse mai sus, Guvernul
consideră că nu pot fi reținute nici criticile raportate la actele
internaționale invocate de autorii obiecției de neconstituționalitate.
C U R T E A,

examinând obiecția de neconstituționalitate, punctele de vedere
ale președinților celor două Camere ale Parlamentului și
Guvernului, raportul întocmit de judecătorul-raportor, dispozițiile
legii criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. a) din Constituție și
celor ale art. 1, 10, 15 și 18 din Legea nr. 47/1992, republicată,
să soluționeze sesizarea de neconstituționalitate.
Obiectul controlului de constituționalitate, astfel cum rezultă
din sesizarea formulată, îl constituie dispozițiile Legii pentru
aprobarea Ordonanței de urgență a Guvernului
nr. 111/2010 privind concediul și indemnizația lunară pentru
creșterea copiilor, ordonanță de urgență publicată în Monitorul
Oficial al României, Partea I, nr. 830 din 10 decembrie 2010.
Din motivarea sesizării rezultă explicit însă voința autorilor
acesteia de a supune controlului de constituționalitate, pe lângă
legea de aprobare, însăși ordonanța de urgență. Astfel,
dispozițiile de lege criticate, referitoare la reglementarea
condițiilor de acordare a concediului și indemnizației lunare
pentru creșterea copiilor, sunt prevăzute de Ordonanța de
urgență a Guvernului nr. 111/2010.
În acest sens, Curtea, prin Decizia nr. 1.257 din 7 octombrie
2009, publicată în Monitorul Oficial al Românie, Partea I, nr. 758
din 6 noiembrie 2009, a statuat că ordonanțele Guvernului
aprobate de Parlament prin lege încetează să mai fie acte
normative de sine stătătoare și devin, ca efect al aprobării de
către autoritatea legiuitoare, acte normative cu caracter de lege,
chiar dacă, din rațiuni de tehnică legislativă, alături de datele

legii de aprobare, conservă și elementele de identificare atribuite
la adoptarea lor de către Guvern.
Autorii obiecției de neconstituționalitate consideră că aceste
prevederi de lege limitează, fără a fi respectate condițiile
constituționale, drepturi fundamentale, precum dreptul de
proprietate privată, dreptul la un nivel de trai decent și dreptul la
concediu de maternitate, aducându-se astfel atingere art. 44,
art. 47, art. 53 și art. 135 alin. (2) lit. f) din Constituție. De
asemenea, susțin că sunt înfrânte și dispozițiile art. 20 din
Constituție, prin raportare la prevederile art. 1, art. 17 alin. (1),
art. 34 alin. (1) și art. 52 alin. (1) din Carta drepturilor
fundamentale a Uniunii Europene, precum și prin raportare la
dispozițiile art. 17 și art. 25 paragraful 1 din Declarația
Universală a Drepturilor Omului. Aceste dispoziții internaționale
consacră și ocrotesc drepturi și valori precum demnitatea
umană, proprietatea privată, dreptul la măsuri de securitate
socială oferite de stat și dreptul la un nivel de trai decent și
stabilesc condițiile în care poate fi restrâns exercițiul unor
drepturi fundamentale.
Examinând obiecția de neconstituționalitate, Curtea constată
că Ordonanța de urgență a Guvernului nr. 111/2010 a urmărit
instituirea unui program de acordare a dreptului la concediul și
indemnizația lunară pentru creșterea copiilor adaptat realităților
economice. În acest sens, în nota de fundamentare a ordonanței
de urgență se arată că, ăsituația economică actuală impune
utilizarea eficientă a resurselor bugetului de stat, inclusiv a
resurselor financiare pentru asigurarea plății indemnizației
pentru creșterea copilului sau, după caz, a stimulentului de
inserție lunar, rezultând necesitatea regândirii acestui program
din punctul de vedere al perioadei de acordare, al condițiilor de
eligibilitate, precum și al cuantumurilor acordate.” Prin urmare,
art. 2 al ordonanței de urgență prevede că ă(1) Începând cu data
de 1 ianuarie 2011, persoanele care, în ultimul an anterior datei
nașterii copilului, au realizat timp de 12 luni venituri din salarii,
venituri din activități independente, venituri din activități agricole
supuse impozitului pe venit potrivit prevederilor Legii
nr. 571/2003 privind Codul fiscal, cu modificările și completările
ulterioare, denumite în continuare venituri supuse impozitului,
pot beneficia opțional de următoarele drepturi:
a) concediu pentru creșterea copilului în vârstă de până la
un an, precum și de o indemnizație lunară;
b) concediu pentru creșterea copilului în vârstă de până la
2 ani, precum și de o indemnizație lunară.
(2) Indemnizația lunară prevăzută la alin. (1) lit. a) se
stabilește în cuantum de 75% din media veniturilor nete realizate
pe ultimele 12 luni și nu poate fi mai mică de 600 lei și nici mai
mare de 3.400 lei.
(3) Indemnizația lunară prevăzută la alin. (1) lit. b) se
stabilește în cuantum de 75% din media veniturilor nete realizate
pe ultimele 12 luni și nu poate fi mai mică de 600 lei și nici mai
mare de 1.200 lei.
(4) Pentru copilul cu handicap concediul pentru creșterea
copilului se acordă până la împlinirea de către acesta a vârstei
de 3 ani, iar indemnizația aferentă se acordă în cuantum de 75%
din media veniturilor nete realizate pe ultimele 12 luni și nu poate
fi mai mică de 600 lei și nici mai mare de 3.400 lei.”
Efectul acestei reglementări a fost acela al diminuării
dreptului la concediu și indemnizația pentru creșterea copiilor în
raport cu reglementarea anterioară, respectiv art. 1 alin. (1) din
Ordonanța de urgență a Guvernului nr. 148/2005 privind
susținerea familiei în vederea creșterii copilului, publicată

MONITORUL OFICIAL AL ROMÂNIEI, PARTEA I, Nr. 476/6.VII.2011
î n Monitorul Oficial al României, Partea I, nr. 1.008 din
14 noiembrie 2005, aprobată cu modificări și completări prin
Legea nr. 7/2007, cu modificările aduse de Ordonanța de
urgență a Guvernului nr. 226/2008 privind unele măsuri
financiar-bugetare, publicată în Monitorul Oficial al României,
Partea I, nr. 899 din 31 decembrie 2008, și chiar în raport cu
dispozițiile art. 12 din Legea nr. 118/2010 privind unele măsuri
necesare în vederea restabilirii echilibrului bugetar, publicată în
Monitorul Oficial al României, Partea I, nr. 441 din 30 iunie 2010,
dispoziții care diminuau cu 15% cuantumul indemnizației.
Așa fiind, Curtea urmează a analiza în ce măsură diminuarea
indemnizației pentru creșterea copilului are semnificația afectării
drepturilor fundamentale amintite de autorii obiecției și, în
situația în care se va constata o restrângere a acestor drepturi,
în ce măsură aceasta este compatibilă cu cerințele impuse de
art. 53 din Constituție.
Prin urmare, examinând criticile referitoare la încălcarea
dreptului la un nivel de trai decent, Curtea constată că
diminuarea cuantumului indemnizației pentru creșterea copiilor,
însoțită de restrângerea la un an a duratei pentru care se acordă
o sumă mai mare, respectiv 75% din media veniturilor nete
realizate pe ultimele 12 luni, dar nu mai mare de 3.400 lei,
reprezintă măsuri care influențează nivelul de trai. Acesta este
însă un drept cu o natură specifică. Astfel, așa cum Curtea a
constatat și prin Decizia nr. 30 din 6 aprilie 1994, publicată în
Monitorul Oficial al României, Partea I, nr. 100 din 18 aprilie
1994, conceptul de ănivel de trai decent” nu este definit de
Constituție. Mai mult, nici mijloacele de realizare a acestui
obiectiv nu sunt prevăzute de Constituție, legiuitorul fiind
chemat, în spiritul acestui text constituțional, să instituie un
ansamblu de măsuri prin care statul să asigure protejarea și
îmbunătățirea calității vieții cetățenilor atât prin reglementarea
unor drepturi fundamentale, precum dreptul la securitate socială,
dreptul la muncă — condiție principală pentru un trai decent —,
dreptul la o salarizare echitabilă, dreptul la protecția sănătății și
altele asemenea, dar și prin drepturi care nu au o consacrare
constituțională și care tind către același obiectiv. În același spirit,
Constituția consacră, în chiar art. 1 alin. (3), caracterul de stat
social al României, obligă statul, prin dispozițiile art. 135 alin. (2)
lit. f), să creeze condițiile necesare pentru creșterea calității
vieții, iar prin art. 41 alin. (2) și art. 47 alin. (2) prevede dreptul
salariaților, respectiv al cetățenilor și la alte măsuri de protecție
socială și de asistență socială decât cele nominalizate expres
în Legea fundamentală, măsuri stabilite prin lege.
Caracteristic tuturor acestor drepturi ale cetățenilor și obligații
corelative ale statului este faptul că, în măsura în care nu sunt
nominalizate expres de Constituție, legiuitorul este liber să
aleagă, în funcție de politica statului, de resursele financiare, de
prioritatea obiectivelor urmărite și de necesitatea îndeplinirii și a
altor obligații ale statului consacrate deopotrivă la nivel
constituțional, care sunt măsurile prin care va asigura cetățenilor
un nivel de trai decent și să stabilească condițiile și limitele
acordării lor. De asemenea, va putea dispune modificarea sau
chiar încetarea acordării măsurilor de protecție socială luate,
fără a fi necesar să se supună condițiilor art. 53 din Constituție,
întrucât acest text constituțional privește numai drepturile
consacrate de Legea fundamentală, iar nu și cele stabilite prin
legi.
O astfel de concluzie se desprinde și din considerentele
Deciziei nr. 871 din 25 iunie 2010, publicată în Monitorul Oficial
al României, Partea I, nr. 433 din 28 iunie 2010, în care Curtea

11

constata că dispozițiile art. 53 din Constituție raportate la dreptul
la un nivel de trai decent sunt lipsite de relevanță, întrucât
dreptul pus în discuție, respectiv dreptul la pensie specială de
serviciu, nu era un drept fundamental.
Un astfel de drept, a cărui reglementare depinde de opțiunea
legiuitorului, este și cel pus în discuție în prezenta cauză,
concediul și indemnizația pentru creșterea copiilor neavând o
consacrare constituțională, așa cum în mod eronat susțin autorii
obiecției, care fac o confuzie cu dreptul la concediu de
maternitate. Acesta din urmă este reglementat distinct de cap. V
din Ordonanța de urgență a Guvernului nr. 158/2005 privind
concediile și indemnizațiile de asigurări sociale de sănătate,
publicată în Monitorul Oficial al României, Partea I, nr. 1.074
din 29 noiembrie 2005, aprobată cu modificări și completări prin
Legea nr. 399/2006, cu modificările și completările ulterioare.
Curtea consideră însă că, deși legiuitorul dispune de
libertatea alegerii mijloacelor prin care să realizeze protecția
socială a cetățenilor, respectarea obligației de a asigura un nivel
de trai decent trebuie avută în vedere în mod independent,
urmărindu-se în ultimă instanță nu numai modalitatea prin care
statul realizează această obligație, ci și modul în care cetățenii
reușesc să își satisfacă nevoile de trai într-un anumit moment,
în funcție de resursele de care dispun.
În acest context, se impune observația că stabilirea acelui
standard al nivelului de trai care poate fi considerat ca fiind
decent trebuie apreciată de la caz la caz, în funcție de o serie de
factori conjuncturali. Situația economică a țării, resursele de care
dispune statul în vederea atingerii acestui obiectiv, dar și nivelul
de dezvoltare al societății, gradul de cultură și civilizație la un
anumit moment și modul de organizare a societății reprezintă
deopotrivă coordonate care trebuie luate în considerare atunci
când se evaluează nivelul ădecent” al vieții. În concluzie,
aprecierea modului și a măsurii în care statul reușește să ducă
la îndeplinire obligația de a asigura un nivel de trai decent
trebuie să fie raportată la acești factori, nefiind posibilă stabilirea
unui standard fix, imuabil.
Curtea consideră că măsurile adoptate prin textele de lege
criticate au mai degrabă caracterul unei adaptări la condițiile
economice existente, iar, raportat la acestea, măsurile dispuse
nu au un caracter disproporționat, neputându-se vorbi despre o
afectare a nivelului de trai decent contrară Constituției.
Un alt criteriu care a fost avut în vedere pentru
reglementarea Ordonanței de urgență a Guvernului nr. 111/2010
îl constituie și condițiile de acordare a unor drepturi similare în
alte state europene, sens în care Curtea observă că, așa cum
sunt prevăzute la momentul actual, condițiile din România se
încadrează între limitele minime și maxime stabilite în aceste
state. Astfel, dacă în Belgia indemnizația pentru creșterea
copilului se acordă pe o perioadă de doar 3—6 luni, în Cehia,
aceeași perioadă poate ajunge până la 4 ani. În majoritatea
statelor însă, așa cum sunt Austria, Bulgaria, Franța, Norvegia
sau Ungaria, acest ajutor de creștere a copilului este prevăzut
pentru 2 ani.
În ceea ce privește cuantumul indemnizației, dacă în Bulgaria
este stabilită o indemnizație care variază între echivalentul a
51 de euro și 179 euro lunar, iar în Ungaria limita maximă este
echivalentă cu 365 de euro lunar, în Belgia acest cuantum diferă
în funcție de întreruperea totală sau parțială a activității
profesionale și de vârsta beneficiarului, cea mai mică
indemnizație fiind de 342,46 euro, iar cea mai mare de 684,94
euro. De asemenea, dacă în Austria se acordă o indemnizație
de 14,53 euro zilnic, în Danemarca este prevăzută o

12

MONITORUL OFICIAL AL ROMÂNIEI, PARTEA I, Nr. 476/6.VII.2011

indemnizație anuală de numai 1006 euro. În acest din urmă caz
însă indemnizația se acordă până la împlinirea de către copil a
vârstei de 9 ani.
Privind aceste exemple, se poate concluziona că măsurile
de lege criticate se circumscriu condițiilor care, la nivel
european, sunt considerate ca necesare, dar și suficiente pentru
a asigura un nivel de trai decent.
În continuare, examinând susținerea autorilor obiecției
referitoare la încălcarea dreptului de proprietate privată, Curtea
constată că reglementările Ordonanței de urgență a Guvernului
nr. 111/2010 se aplică persoanelor ai căror copii se nasc
începând cu data de 1 ianuarie 2011, precum și persoanelor
care au adoptat un copil, cărora li s-a încredințat un copil în
vederea adopției sau care au un copil în plasament ori în
plasament în regim de urgență ori au devenit tutori începând cu
data mai sus amintită. Persoanele care anterior au dobândit
dreptul la concediu și indemnizație pentru creșterea copilului de
până la 2, respectiv 3 ani în cazul copilului cu handicap, nu se
supun noii reglementări. Prin urmare, niciunul dintre destinatarii
Ordonanței de urgență a Guvernului nr. 111/2010 nu beneficiază
la momentul intrării în vigoare a acestui act normativ de dreptul
la concediu și indemnizația pentru creșterea copilului, calitatea
de beneficiar al acestor drepturi fiind condiționată de nașterea
unui copil și de dobândirea drepturilor părintești ulterior acestui
moment. Prin urmare, nu se poate vorbi de afectarea unui drept
de natură patrimonială aflat deja în patrimoniul persoanelor
amintite.
În ceea ce privește susținerea autorilor obiecției privind
încălcarea principiului protecției așteptărilor legitime, Curtea
constată că acest principiu nu are o consacrare constituțională,
dar transpare însă din jurisprudența Curții Europene a
Drepturilor Omului ca un element în aprecierea respectării
drepturilor fundamentale. Acest principiu impune existența unei
legislații predictibile, unitare și coerente. De asemenea, impune
limitarea posibilităților de modificare a normelor juridice,
stabilitatea regulilor instituite prin acestea, ceea ce presupune
obligații deopotrivă opozabile atât legiuitorului primar, cât și celui
delegat.
Curtea apreciază însă că acest principiu nu poate dobândi
semnificația unei interdicții pentru legiuitor de a interveni în

sensul modificării condițiilor de acordare a unor drepturi pentru
viitor în conformitate cu politica adoptată de stat, cu atât mai
mult cu cât condițiile și cuantumul indemnizației nu sunt
prevăzute și nici garantate de dispozițiile Legii fundamentale și
nu sunt afectate drepturi câștigate în trecut. Așa cum s-a arătat
deja, Ordonanța de urgență a Guvernului nr. 111/2010 se aplică
numai acelor drepturi ce se vor naște după intrarea sa în
vigoare.
Așa fiind, Curtea apreciază că în cauza de față nu se poate
vorbi despre o încălcare a principiului protecției așteptărilor
legitime, invocat de autorii obiecției.
În ceea ce privește susținerile potrivit cărora Legea pentru
aprobarea Ordonanței de urgență a Guvernului nr. 111/2010
privind concediul și indemnizația lunară pentru creșterea copiilor
ar contraveni art. 20 din Constituție, Curtea constată că autorii
obiecției de neconstituționalitate nu își motivează criticile de
neconstituționalitate în raport cu dispozițiile Declarației
Universale a Drepturilor Omului. Or, Curtea nu are competența
de a formula propriile critici, la care, ulterior, să și răspundă.
Astfel, o enumerare a dispozițiilor internaționale pretins încălcate
prin legea criticată nu echivalează cu o veritabilă critică de
neconstituționalitate, nefiind respectate exigențele art. 10
alin. (2) din Legea nr. 47/1992.
Cu privire la prevederile invocate din Carta drepturilor
fundamentale a Uniunii Europene, act distinct ca natură juridică
de celălalt tratat internațional invocat, Curtea reține că acestea,
de principiu, sunt aplicabile în controlul de constituționalitate în
măsura în care asigură, garantează și dezvoltă prevederile
constituționale în materia drepturilor fundamentale, cu alte
cuvinte, în măsura în care nivelul lor de protecție este cel puțin
la nivelul normelor constituționale în domeniul drepturilor omului.
În consecință, cu privire la speța de față, Curtea constată că
prevederile cuprinse în Cartă nu sunt cu nimic afectate pentru
toate considerentele sus-menționate.

Pentru considerentele arătate, în temeiul art. 146 lit. a) și al art. 147 alin. (4) din Constituție, precum și al art. 11 alin. (1)
lit. A.a), al art. 15 alin. (1) și al art. 18 alin. (2) din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Constată că Legea pentru aprobarea Ordonanței de urgență a Guvernului nr. 111/2010 privind concediul și indemnizația
lunară pentru creșterea copiilor este constituțională.
Definitivă și general obligatorie.
Decizia se comunică Președintelui României, președinților celor două Camere ale Parlamentului și primului-ministru și se
publică în Monitorul Oficial al României, Partea I.
Dezbaterea a avut loc la data de 15 iunie 2011 și la aceasta au participat: Augustin Zegrean, președinte, Aspazia Cojocaru,
Acsinte Gaspar, Petre Lăzăroiu, Iulia Antoanella Motoc, Mircea Ștefan Minea, Ion Predescu, Puskás Valentin Zoltán și Tudorel
Toader, judecători.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

13

MONITORUL OFICIAL AL ROMÂNIEI, PARTEA I, Nr. 476/6.VII.2011

ACTE ALE PARCHETULUI DE PE LÂNGĂ
ÎNALTA CURTE DE CASAȚIE ȘI JUSTIȚIE
MINISTERUL PUBLIC
PARCHETUL DE PE LÂNGĂ ÎNALTA CURTE DE CASAȚIE ȘI JUSTIȚIE

ORDIN
pentru aprobarea Regulamentului privind organizarea și desfășurarea concursului pentru ocuparea
funcției publice vacante de manager economic și a celorlalte posturi vacante sau temporar vacante
de funcționari publici din cadrul Ministerului Public și a Regulamentului privind organizarea
și desfășurarea concursului pentru ocuparea posturilor vacante sau temporar vacante de personal
contractual din cadrul Ministerului Public
În aplicarea prevederilor art. 26 alin. (4) și (7) din Legea-cadru nr. 284/2010 privind salarizarea unitară a personalului plătit
din fonduri publice, cu modificările ulterioare,
văzând dispozițiile Hotărârii Guvernului nr. 611/2008 pentru aprobarea normelor privind organizarea și dezvoltarea carierei
funcționarilor publici, cu modificările și completările ulterioare, și ale Hotărârii Guvernului nr. 286/2011 pentru aprobarea
Regulamentului-cadru privind stabilirea principiilor generale de ocupare a unui post vacant sau temporar vacant corespunzător
funcțiilor contractuale și a criteriilor de promovare în grade sau trepte profesionale imediat superioare a personalului contractual
din sectorul bugetar plătit din fonduri publice,
în temeiul art. 62 alin. (1), art. 70 alin. (1) și (2), art. 76, art. 126 alin. (5) și al art. 133 alin. (1) din Legea nr. 304/2004 privind
organizarea judiciară, republicată, cu modificările și completările ulterioare,
procurorul general al Parchetului de pe lângă Înalta Curte de Casație și Justiție emite următorul ordin:
Art. 1. — Se aprobă Regulamentul privind organizarea și
desfășurarea concursului pentru ocuparea funcției publice
vacante de manager economic și a celorlalte posturi vacante
sau temporar vacante de funcționari publici din cadrul
Ministerului Public și Regulamentul privind organizarea și
desfășurarea concursului pentru ocuparea posturilor vacante
sau temporar vacante de personal contractual din cadrul
Ministerului Public, prevăzute în anexele nr. 1 și 2, care fac parte
integrantă din prezentul ordin.
Art. 2. — (1) La data intrării în vigoare a prezentului ordin își
încetează aplicabilitatea Ordinul procurorului general al
Parchetului de pe lângă Înalta Curte de Casație și Justiție

nr. 230/2010 pentru aprobarea Regulamentului privind
organizarea și desfășurarea concursului pentru ocuparea
funcției publice vacante de manager economic și a celorlalte
posturi vacante sau temporar vacante de funcționari publici și
personal contractual din cadrul Ministerului Public, publicat în
Monitorul Oficial al României, Partea I, nr. 703 din 21 octombrie
2010.
(2) Secția de resurse umane și documentare va lua măsurile
necesare pentru ducerea la îndeplinire a dispozițiilor prezentului
ordin.
Art. 3. — Prezentul ordin se publică în Monitorul Oficial al
României, Partea I.

p. Procurorul general al Parchetului de pe lângă Înalta Curte de Casație și Justiție,
Gabriela Scutea
București, 18 mai 2011.
Nr. 86.

ANEXA Nr. 1

REGULAMENT

privind organizarea și desfășurarea concursului pentru ocuparea funcției publice vacante de manager economic
și a celorlalte posturi vacante sau temporar vacante de funcționari publici din cadrul Ministerului Public
CAPITOLUL I
Dispoziții generale
Art. 1. — (1) Managerul economic al Departamentului
economico-financiar și administrativ din Parchetul de pe lângă
Înalta Curte de Casație și Justiție, parchetele de pe lângă curțile
de apel și parchetele de pe lângă tribunale este numit pe bază
de concurs, prin ordin al procurorului general al Parchetului de
pe lângă Înalta Curte de Casație și Justiție, în condițiile legii și
ale prezentului regulament.
(2) Posturile vacante aferente funcțiilor publice de execuție și
conducere, altele decât cele de manager economic, din cadrul
departamentelor economico-financiare și administrative din

Parchetul de pe lângă Înalta Curte de Casație și Justiție,
parchetele de pe lângă curțile de apel și parchetele de pe lângă
tribunale se ocupă prin concurs organizat de către Parchetul de
pe lângă Înalta Curte de Casație și Justiție, pentru acest parchet,
respectiv de parchetele de pe lângă curțile de apel, pentru
celelalte parchete, cu respectarea prevederilor Hotărârii
Guvernului nr. 611/2008 pentru aprobarea normelor privind
organizarea și dezvoltarea carierei funcționarilor publici, cu
modificările și completările ulterioare, și ale prezentului
regulament.
Art. 2. — (1) Funcționarii publici din cadrul departamentelor
economico-financiare și administrative din Ministerul Public sunt
încadrați de procurorul general al Parchetului de pe lângă Înalta

14

MONITORUL OFICIAL AL ROMÂNIEI, PARTEA I, Nr. 476/6.VII.2011

Curte de Casație și Justiție sau, după caz, de procurorul general
al parchetului de pe lângă curtea de apel în circumscripția căruia
se află postul vacant, pe bază de concurs sau examen.
(2) Toate activitățile administrative necesare bunei organizări
și desfășurări a concursurilor se asigură de compartimentele de
resurse umane, respectiv de secretarul comisiei de concurs.
CAPITOLUL II
Concursul pentru ocuparea funcției publice de manager
economic și a celorlalte funcții publice vacante din cadrul
departamentelor economico-financiare și administrative
din Ministerul Public
Art. 3. — (1) Concursurile pentru recrutarea funcționarilor
publici se organizează cu avizul Agenției Naționale a
Funcționarilor Publici. Avizul se solicită conform Hotărârii
Guvernului nr. 611/2008, cu modificările și completările
ulterioare.
(2) În vederea organizării și desfășurării concursurilor pentru
recrutarea funcționarilor publici, după primirea avizului favorabil
sau a celui cu observații, după caz, însă cu minimum 20 de zile
înaintea desfășurării concursului, se constituie comisii de
concurs, respectiv comisii de soluționare a contestațiilor, prin
ordin al procurorului general al parchetului care organizează
concursul, în condițiile Hotărârii Guvernului nr. 611/2008, cu
modificările și completările ulterioare, și ale prezentului
regulament.
(3) Secretarul comisiei de concurs și secretarul comisiei de
soluționare a contestațiilor se asigură de către funcționarii publici
din cadrul compartimentelor de resurse umane sau, în lipsă, de
către funcționarii publici cu atribuții în acest domeniu, prevăzute
în fișa postului, din parchetul care organizează concursul sau
din parchetul ierarhic superior, după caz.
Art. 4. — (1) Pentru concursurile organizate în vederea
ocupării funcțiilor publice de conducere, comisia de concurs și
comisia de soluționare a contestațiilor sunt compuse fiecare din
câte 5 membri, desemnați după cum urmează:
a) 3 membri sunt reprezentanți ai parchetului în al cărui stat
de funcții se află funcția publică vacantă pentru care se
organizează concursul sau, după caz, sunt desemnați din
parchetul ierarhic superior;
b) 2 membri sunt reprezentanți ai Agenției.
(2) Pentru concursurile organizate în vederea ocupării
funcțiilor publice de execuție, comisia de concurs și comisia de
soluționare a contestațiilor sunt compuse din câte 3 membri,
desemnați după cum urmează:
a) 2 membri sunt reprezentanți ai parchetului în al cărui stat
de funcții se află funcția publică vacantă pentru care se
organizează concursul;
b) un membru este reprezentant al Agenției.
(3) Dispozițiile art. 27 și 29 din Hotărârea Guvernului
nr. 611/2008 se aplică în mod corespunzător.
Art. 5. — Concursul pentru ocuparea funcției publice vacante
de manager economic pentru Parchetul de pe lângă Înalta Curte
de Casație și Justiție, parchetele de pe lângă curțile de apel și
parchetele de pe lângă tribunale se organizează de Parchetul de
pe lângă Înalta Curte de Casație și Justiție, cu avizul Agenției
Naționale a Funcționarilor Publici.
Art. 6. — Condițiile de desemnare a membrilor, interdicțiile,
incompatibilitățile și situațiile de conflict de interese, precum și
procedura în aceste situații sunt prevăzute la art. 31—34 din
Hotărârea Guvernului nr. 611/2008, cu modificările și
completările ulterioare.
Art. 7. — (1) Normele privind publicitatea concursului și
atribuțiile comisiei de concurs, ale comisiei de soluționare a
contestațiilor, precum și ale secretarilor celor două comisii sunt
prevăzute la art. 38—43 din Hotărârea Guvernului nr. 611/2008,
cu modificările și completările ulterioare.

(2) Condițiile de participare și condițiile de desfășurare a
concursului, bibliografia și tematica se stabilesc de către
Compartimentul de resurse umane sau de către funcționarii
publici cu atribuții în acest domeniu, după caz.
(3) În cazul Parchetului de pe lângă Înalta Curte de Casație
și Justiție, secretariatul comisiei de concurs și secretariatul
comisiei de soluționare a contestațiilor se asigură de către Biroul
de organizare și resurse umane al Secției de resurse umane și
documentare.
Art. 8. — (1) La concursul pentru ocuparea funcției publice
vacante de manager economic se pot înscrie persoanele care
îndeplinesc următoarele condiții:
a) condițiile prevăzute la art. 54 și 57 din Legea nr. 188/1999
privind Statutul funcționarilor publici, republicată, cu modificările
și completările ulterioare;
b) au studii universitare de licență absolvite cu diplomă,
respectiv studii superioare de lungă durată, absolvite cu diplomă
de licență sau echivalentă, specializarea științe economice;
c) au o vechime în specialitate de minimum 3 ani;
d) au o bună reputație.
(2) Îndeplinirea condiției privind buna reputație se verifică de
către comisia de concurs, pe baza recomandărilor de la ultimul
loc de muncă depuse de candidat și, dacă este cazul, a
verificărilor administrative efectuate de către compartimentele
de resurse umane.
(3) La concursul pentru ocuparea celorlalte funcții publice
vacante din cadrul departamentelor economico-financiare și
administrative se pot înscrie persoanele care îndeplinesc
condițiile prevăzute de Legea nr. 188/1999, republicată, cu
modificările și completările ulterioare. Prevederile alin. (2) se
aplică în mod corespunzător.
(4) Condițiile specifice de participare la concursul de
recrutare pentru ocuparea funcțiilor publice vacante se stabilesc,
pe baza fișei postului, prin ordinul prin care se dispune
organizarea concursului, la propunerea Compartimentului de
resurse umane, cu avizul Agenției Naționale a Funcționarilor
Publici.
Art. 9. — (1) Candidații vor prezenta, pentru înscrierea la
concurs sau la proba practică, următoarele acte:
a) copie de pe actul de identitate;
b) formularul de înscriere la concurs, completat;
c) diplomele de studii și alte acte care atestă efectuarea
specializărilor cerute, în copie;
d) curriculum vitae;
e) copie de pe documentele care atestă vechimea în muncă:
carnetul de muncă sau extras de pe registrul general al
salariaților și altele asemenea, dacă este cazul;
f) recomandare de la ultimul loc de muncă sau de la unitatea
de învățământ pentru absolvenții care se angajează pentru
prima dată sau copie de pe fișa de evaluare a performanțelor
profesionale individuale din anul anterior/recomandare privind
profilul profesional și moral de la ultimul loc de muncă sau de la
unitatea de învățământ, după caz;
g) certificat de cazier judiciar;
h) alte înscrisuri din care să rezulte îndeplinirea condițiilor
specifice de participare la concurs;
i) adeverință medicală care să ateste starea de sănătate
corespunzătoare.
(2) Copiile de pe actele prevăzute la alin. (1) se prezintă
însoțite de documentele originale, care se restituie după
verificarea conformității copiei.
(3) Formularele de înscriere la concurs se pun la dispoziția
celor interesați la sediul și pe site-ul instituției organizatoare,
după caz.
(4) Prevederile art. 8 alin. (2) se aplică în mod corespunzător.
Art. 10. — Desfășurarea concursului de recrutare este
reglementată în art. 43 și cap. III art. 44—72 din Hotărârea

MONITORUL OFICIAL AL ROMÂNIEI, PARTEA I, Nr. 476/6.VII.2011
Guvernului nr. 611/2008, cu modificările și completările
ulterioare.
Art. 11. — Candidații declarați admiși sunt numiți, în condițiile
legii, pe baza punctajului final obținut, în funcția publică de
manager economic, prin ordin al procurorului general al
Parchetului de pe lângă Înalta Curte de Casație și Justiție,
respectiv în funcția publică pentru care au susținut concursul,
prin ordin al procurorului general al parchetului care a organizat
concursul.

15

CAPITOLUL III
Dispoziții finale
Art. 12. — Lucrările scrise și procesele-verbale privind
rezultatele concursului se anexează la dosarele personale ale
candidaților declarați admiși.
Art. 13. — Dosarele, lucrările scrise și procesele-verbale
referitoare la ceilalți candidați, seturile de subiecte, planul de
interviu, fișele de notare, precum și alte lucrări privind concursul
se arhivează și se păstrează potrivit nomenclatoarelor
arhivistice.

ANEXA Nr. 2

REGULAMENT

privind organizarea și desfășurarea concursului pentru ocuparea posturilor vacante sau temporar vacante de personal
contractual din cadrul Ministerului Public
CAPITOLUL I
Dispoziții generale
Art. 1. — Posturile vacante de execuție și conducere de
personal contractual din cadrul departamentelor economicofinanciare și administrative din Parchetul de pe lângă Înalta
Curte de Casație și Justiție, parchetele de pe lângă curțile de
apel și parchetele de pe lângă tribunale se ocupă prin concurs
sau examen organizat de către Parchetul de pe lângă Înalta
Curte de Casație și Justiție, pentru acest parchet, respectiv de
parchetele de pe lângă curțile de apel, pentru celelalte parchete,
potrivit prevederilor Hotărârii Guvernului nr. 286/2011 pentru
aprobarea Regulamentului-cadru privind stabilirea principiilor
generale de ocupare a unui post vacant sau temporar vacant
corespunzător funcțiilor contractuale și a criteriilor de promovare
în grade sau trepte profesionale imediat superioare a
personalului contractual din sectorul bugetar plătit din fonduri
publice și ale prezentului regulament.
Art. 2. — (1) Personalul contractual din cadrul
departamentelor economico-financiare și administrative din
Ministerul Public este încadrat de procurorul general al
Parchetului de pe lângă Înalta Curte de Casație și Justiție sau,
după caz, de procurorul general al parchetului de pe lângă
curtea de apel în circumscripția căruia se află postul vacant, pe
bază de concurs sau examen.
(2) Toate activitățile administrative necesare bunei organizări
și desfășurări a concursurilor se asigură de compartimentele de
resurse umane, respectiv de secretarul comisiei de concurs.
CAPITOLUL II
Concursul pentru ocuparea posturilor vacante
sau temporar vacante de personal contractual din cadrul
departamentelor economico-financiare și administrative
din Ministerul Public
Art. 3. — Poate fi angajată cu contract individual de muncă,
în cadrul Departamentului economico-financiar și administrativ
al Parchetului de pe lângă Înalta Curte de Casație și Justiție,
parchetelor de pe lângă curțile de apel și parchetelor de pe
lângă tribunale, persoana care îndeplinește următoarele condiții
prevăzute la art. 3 și 4 din Regulamentul-cadru privind stabilirea
principiilor generale de ocupare a unui post vacant sau temporar
vacant corespunzător funcțiilor contractuale și a criteriilor de
promovare în grade sau trepte profesionale imediat superioare
a personalului contractual din sectorul bugetar plătit din fonduri
publice, aprobat prin Hotărârea Guvernului nr. 286/2011,
denumit în continuare Regulamentul-cadru, și a promovat
etapele concursului organizate potrivit prezentului regulament.

Art. 4. — (1) Cererile pentru înscrierea la concurs se
adresează procurorului general al Parchetului de pe lângă Înalta
Curte de Casație și Justiție sau, după caz, procurorului general
al parchetului de pe lângă curtea de apel și se depun la sediul
parchetului care organizează concursul cu cel puțin 10 zile
înainte de data concursului, împreună cu dosarele de concurs.
(2) Dosarele de concurs trebuie să conțină următoarele
documente:
a) documentele prevăzute la art. 6 din Regulamentul-cadru;
b) recomandare de la ultimul loc de muncă sau de la unitatea
de învățământ pentru absolvenții care se angajează pentru
prima dată ori copie de pe fișa de evaluare a performanțelor
profesionale individuale din anul anterior/recomandare privind
profilul profesional și moral de la ultimul loc de muncă sau de la
unitatea de învățământ, după caz.
(3) Publicitatea concursului se realizează potrivit art. 7 din
Regulamentul-cadru.
(4) Formularele de înscriere la concurs se pun la dispoziția
celor interesați la sediul și pe site-ul parchetului organizator,
după caz.
(5) Îndeplinirea condiției privind profilul profesional și moral
se verifică de comisia de concurs, pe baza recomandărilor de la
ultimul loc de muncă depuse de candidat și, dacă este cazul, a
verificărilor administrative efectuate de compartimentele de
resurse umane.
Art. 5. — Criteriile specifice, elaborate de șeful ierarhic sau
de coordonatorul compartimentului în care există postul vacant
ori temporar vacant pe baza cerințelor cuprinse în fișa postului
și aprobate de conducătorul parchetului, vizează următoarele:
a) studii de specialitate;
b) perfecționări/specializări;
c) vechimea în muncă/vechimea în specialitatea studiilor;
d) cunoștințe de limbi străine;
e) cunoștințe de operare pe calculator;
f) abilități și aptitudini corespunzătoare specificului postului.
Art. 6. — (1) Conducătorul parchetului care organizează
concursul stabilește comisia de concurs și comisia de
soluționare a contestațiilor, compuse fiecare din câte 3 membri,
desemnați din parchetul în al cărui stat de funcții se află funcția
publică vacantă pentru care se organizează concursul sau, după
caz, din parchetul ierarhic superior, precum și secretarul
comisiei de concurs.
(2) Cazurile de incompatibilitate și de conflict de interese ale
membrilor și procedura în aceste cazuri sunt prevăzute la
art. 9—13 din Regulamentul-cadru.

16

MONITORUL OFICIAL AL ROMÂNIEI, PARTEA I, Nr. 476/6.VII.2011

Art. 7. — Atribuțiile principale ale comisiei de concurs,
comisiei de soluționare a contestațiilor și ale secretarului
comisiei de concurs sunt prevăzute la art. 15—17 din
Regulamentul-cadru.
Art. 8. — Procedura privind selecția dosarelor de înscriere
este prevăzută la art. 20 din Regulamentul-cadru.
Art. 9. — (1) Subiectele pentru proba scrisă se stabilesc
potrivit art. 21 din Regulamentul-cadru.
(2) În cazul concursurilor organizate pentru ocuparea
posturilor de conducere, punctajul maxim stabilit pentru testelegrilă nu poate depăși 30% din punctajul probei scrise, diferența
de punctaj fiind alocată subiectelor de sinteză sau rezolvării unor
situații practice.
(3) Comisia de concurs stabilește baremul de corectare a
subiectelor în termen de 3 ore de la terminarea probei scrise a
concursului și îl afișează la locul desfășurării concursului.
Art. 10. — (1) Criteriile de evaluare a performanțelor
profesionale potențiale ale candidaților din planul de interviu, în
raport cu cerințele postului, includ:
a) comportamentul în situații de criză;
b) inițiativă și creativitate.

Cristina-Gabriela F. Popescu

(2) În cazul recrutării din surse interne, evaluarea
performanțelor profesionale potențiale ale candidaților include
și elemente referitoare la performanțele profesionale anterioare
ale angajatului.
Art. 11. — (1) Repartizarea candidaților admiși la concurs și
prezentarea la post se fac potrivit art. 30 și 40 din Regulamentulcadru.
(2) Termenul de prezentare la post a candidatului care a
obținut nota finală imediat inferioară și care îndeplinește
condițiile pentru a fi declarat admis este de maximum 15 zile
lucrătoare de la data comunicării.
CAPITOLUL III
Dispoziții finale
Art. 12. — Lucrările scrise și procesele-verbale privind
rezultatele concursului se anexează la dosarele personale ale
candidaților declarați admiși.
Art. 13. — Dosarele, lucrările scrise și procesele-verbale
referitoare la ceilalți candidați, seturile de subiecte, planul de
interviu, fișele de notare, precum și alte lucrări privind concursul
se arhivează și se păstrează potrivit nomenclatoarelor
arhivistice.

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 476/6.VII.2011 conține 16 pagini.

Prețul: 3,20 lei

&JUYDGY|524378]
ISSN 1453—4495

