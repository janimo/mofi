Anul 179 (XXIII) — Nr. 115

PARTEA I

Marți, 15 februarie 2011

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 18 din 18 ianuarie 2011 referitoare la excepția de
neconstituționalitate a dispozițiilor art. 28 alin. 3 din
Codul de procedură civilă ..........................................

2–3

Decizia nr. 29 din 18 ianuarie 2011 referitoare la excepția de
neconstituționalitate a dispozițiilor art. 262 alin. 1 pct. 1
lit. a) din Codul de procedură penală și art. 281 din
Codul penal ................................................................

3–4

Decizia nr. 30 din 18 ianuarie 2011 referitoare la excepția de
neconstituționalitate a dispozițiilor art. 1602 alin. 1 din
Codul de procedură penală ........................................

5–6

Decizia nr. 31 din 18 ianuarie 2011 referitoare la excepția de
neconstituționalitate a dispozițiilor art. 303 alin. 6 teza
a doua din Codul de procedură penală ......................

6–7

Decizia nr. 33 din 18 ianuarie 2011 referitoare la excepția de
neconstituționalitate a dispozițiilor art. 67 alin. 2 și art. 287
alin. 2 din Codul de procedură penală........................

7–9

Decizia nr. 72 din 27 ianuarie 2011 referitoare la excepția de
neconstituționalitate a dispozițiilor art. 208, art. 209 și
art. 210 din Codul penal ............................................

9–10

REPUBLICĂRI
Legea nr. 260/2008 privind asigurarea obligatorie a locuințelor
împotriva cutremurelor, alunecărilor de teren și
inundațiilor ..................................................................

11–15

2

MONITORUL OFICIAL AL ROMÂNIEI, PARTEA I, Nr. 115/15.II.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 18
din 18 ianuarie 2011

referitoare la excepția de neconstituționalitate a dispozițiilor art. 28 alin. 3
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Doina Suliman

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 28 alin. 3 din Codul de procedură civilă,
excepție ridicată de Societatea Comercială ăDanone P.D.P.A.” —
S.R.L. din București în Dosarul nr. 12.013/2/2009 al Curții de
Apel București — Secția a IX-a civilă și pentru cauze privind
proprietatea intelectuală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 29 aprilie 2010, pronunțată în Dosarul
nr. 12.013/2/2009, Curtea de Apel București — Secția a IX-a
civilă și pentru cauze privind proprietatea intelectuală a
sesizat Curtea Constituțională cu excepția de
neconstituționalitate a dispozițiilor art. 28 alin. 3 din Codul
de procedură civilă.
Excepția a fost ridicată de Societatea Comercială ăDanone
P.D.P.A.” — S.R.L. din București cu ocazia soluționării cererii de
revizuire formulate împotriva Deciziei civile nr. 482/R din
12 noiembrie 2009, pronunțată de Curtea de Apel București —
Secția a IX-a civilă și pentru cauze privind proprietatea
intelectuală în Dosarul nr. 12.981/3/2008.
În motivarea excepției de neconstituționalitate autorul
acesteia susține că dispozițiile de lege criticate încalcă
prevederile constituționale ale art. 21, când ăse aplică în situația
în care o primă cerere de abținere respinsă este urmată de
recuzarea completului. [...] De aceea, în situația declarării ca
inadmisibile a cererii de recuzare, prin prisma art. 28 alin. 3 din
Codul de procedură civilă, nu ar exista un acces la judecată
pentru expunerea tuturor argumentelor, astfel cum sunt redate
în conținutul cererii de recuzare, [...] motive care o fac pe parte
să aibă dubii cu privire la imparțialitatea instanței”.

Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (1) și (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 28 alin. 3 din Codul de procedură civilă, dispoziții
care au următorul cuprins: ăPentru aceleași motive de recuzare
nu se poate formula o nouă cerere împotriva aceluiași
judecător.”
În opinia autorului excepției de neconstituționalitate, aceste
texte de lege contravin prevederilor constituționale ale art. 21
privind accesul liber la justiție și dreptul la un proces echitabil.
Examinând excepția de neconstituționalitate, Curtea reține
că art. 28 alin. 3 din Codul de procedură civilă instituie condițiile
în care se poate formula o nouă cerere de recuzare împotriva
aceluiași judecător. Prin urmare, textul de lege criticat reprezintă
o normă de procedură prin intermediul căreia legiuitorul instituie
cadrul legal pentru exercitarea dreptului procedural de recuzare,
în deplin acord cu art. 126 alin. (2) din Constituție, potrivit căruia
competența instanțelor judecătorești și procedura de judecată
sunt prevăzute numai prin lege.
Pe de altă parte, dispozițiile de lege criticate realizează o
veritabilă protecție a justițiabilului împotriva încercărilor
nejustificate de tergiversare a soluționării cauzei, restrângând
posibilitățile părților de a solicita suspendarea judecării cauzei
doar la acele situații care se justifică rațional.
De altfel, așa cum s-a statuat în jurisprudența Curții
Constituționale, liberul acces la justiție semnifică faptul că orice
persoană se poate adresa instanțelor judecătorești pentru
apărarea drepturilor, a libertăților sau a intereselor sale legitime,
iar nu faptul că acest drept nu poate fi supus niciunei
condiționări.

MONITORUL OFICIAL AL ROMÂNIEI, PARTEA I, Nr. 115/15.II.2011

3

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 28 alin. 3 din Codul de procedură civilă,
excepție ridicată de Societatea Comercială ăDanone P.D.P.A.” — S.R.L. din București în Dosarul nr. 12.013/2/2009 al Curții de Apel
București — Secția a IX-a civilă și pentru cauze privind proprietatea intelectuală.
Definitivă și general obligatorie.
Pronunțată în ședința publică din data de 18 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 29
din 18 ianuarie 2011

referitoare la excepția de neconstituționalitate a dispozițiilor art. 262 alin. 1 pct. 1 lit. a)
din Codul de procedură penală și art. 281 din Codul penal
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Afrodita Laura Tutunaru

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 262 alin. 1 pct. 1 lit. a) din Codul de procedură
penală și art. 281 din Codul penal, excepție ridicată de Vasile
Anghel în Dosarul nr. 6.805/256/2009 al Judecătoriei Medgidia.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției ca neîntemeiată, făcând
trimitere la jurisprudența existentă în materie.
C U R T E A,

având în vedere actele și lucrările dosarului, constată
următoarele:
Prin Încheierea din 13 mai 2010, pronunțată în Dosarul
nr. 6.805/256/2009 (înregistrat în evidența A.N.S.P.C.P. 4.140),
Judecătoria Medgidia a sesizat Curtea Constituțională cu
excepția de neconstituționalitate a prevederilor art. 262
alin. 1 pct. 1 lit. a) din Codul de procedură penală și art. 281
din Codul penal, excepție ridicată de Vasile Anghel într-o cauză
având ca obiect judecarea unei acțiuni penale.
În motivarea excepției de neconstituționalitate autorul
acesteia susține că art. 281 din Codul penal încalcă dispozițiile

constituționale ale art. 73 alin. (1) referitoare la categoriile de
legi și art. 115 alin. (1) referitoare la delegarea legislativă,
deoarece, de vreme ce Parlamentul nu poate adopta decât legi
constituționale, organice și ordinare, este evident că nu poate
emite o lege specială cu referire la exercitarea fără drept a
profesiei. În plus, art. 115 alin. (1) din Constituție ăconsfințește
împrejurarea în care Parlamentul poate adopta decât o singură
lege specială” — legea prin care Guvernul este abilitat pentru a
emite ordonanțe în domenii care nu fac obiectul legilor organice.
Prin urmare, legea specială invocată de art. 281 din Codul penal
nu poate fi Legea nr. 51/1995, pentru că legea avocaturii este
ălege organică, nu specială”.
De asemenea, prevederile art. 262 alin. 1 pct. 1 lit. a) din
Codul de procedură penală încalcă dispozițiile constituționale
ale art. 24 alin. (1) referitoare la garantarea dreptului la apărare,
deoarece, în cazul autorului excepției, procurorul, după ce a pus
în mișcare acțiunea penală și a dat rechizitoriu, nu l-a mai
chemat pe inculpat pentru a-i aduce la cunoștință întregul
material de urmărire penală existent la dosar. Face trimitere la
Decizia Curții Constituționale nr. 24 din 23 februarie 1999 prin
care s-a declarat neconstituțională dispoziția ă dacă socotește
necesar...” din art. 257 din Codul de procedură penală.
Judecătoria Medgidia opinează că excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

4

MONITORUL OFICIAL AL ROMÂNIEI, PARTEA I, Nr. 115/15.II.2011
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art.1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 262 alin. 1 pct. 1 lit. a) din Codul de procedură
penală cu denumirea marginală Rezolvarea cauzelor și art. 281
din Codul penal — Exercitarea fără drept a unei profesii, care au
următorul conținut:
— Art. 262 alin. 1 pct. 1 lit. a) din Codul de procedură penală:
ăDacă procurorul constată că au fost respectate dispozițiile
legale care garantează aflarea adevărului, că urmărirea penală
este completă, existând probele necesare și legal administrate,
procedează, după caz, astfel:
1. când din materialul de urmărire penală rezultă că fapta
există, că a fost săvârșită de învinuit sau de inculpat și că acesta
răspunde penal:
a) dacă acțiunea penală nu a fost pusă în mișcare în cursul
urmăririi penale, dă rechizitoriu prin care pune în mișcare
acțiunea penală și dispune trimiterea în judecată;”;
— Art. 281 din Codul penal: ăExercitarea fără drept a unei
profesii sau a oricărei alte activități pentru care legea cere
autorizație, ori exercitarea acestora în alte condiții decât cele
legale, dacă legea specială prevede că săvârșirea unor astfel
de fapte se sancționează potrivit legii penale, se pedepsește cu
închisoare de la o lună la 1 an sau cu amendă.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 24 alin. (1) referitoare la garantarea
dreptului la apărare, ale art. 73 alin. (1) referitoare la categoriile
de legi și ale art. 115 alin. (1) referitoare la delegarea legislativă.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 1.293 din 14 octombrie 2010,
publicată în Monitorul Oficial al României, Partea I, nr. 745 din
8 noiembrie 2010, Curtea Constituțională a respins ca
neîntemeiată excepția de neconstituționalitate a dispozițiilor
art. 281 din Codul penal, statuând că ăIncriminarea și

sancționarea faptelor de exercitare fără drept a unor profesii sau
activități, pentru care se cere o anumită pregătire și, în
consecință, sunt supuse autorizării, exprimă necesitatea apărării
unor valori sociale de o importanță deosebită, inclusiv viața și
integritatea fizică și psihică ale persoanei, precum și interesele
patrimoniale ale acesteia. Societatea nu poate îngădui ca
anumite profesiuni, precum aceea de medic, de farmacist sau
de stomatolog, să fie practicate de persoane fără calificare și
fără răspunderea necesară în caz de urmări periculoase ori
păgubitoare. Nu pot fi, de exemplu, tolerați electricieni instalatori
care efectuează lucrări de instalații electrice fără să aibă
pregătirea și, mai ales, răspunderea pe care o astfel de activitate
o presupune. Faptul că aceleași cerințe, cu aceleași consecințe
juridice, au fost impuse și profesiei de avocat este o opțiune a
legiuitorului, determinată, astfel cum s-a mai arătat, de o
anumită oportunitate, care intră în activitatea de legiferare a
Parlamentului.
De altfel, în concepția legiuitorului, avocatura este un serviciu
public, care este organizat și funcționează pe baza unei legi
speciale, iar profesia de avocat poate fi exercitată de un corp
profesional selectat și funcționând după reguli stabilite de lege.
Asigurarea unei asistențe juridice calificate este un deziderat al
legii speciale, iar normele în baza cărora funcționează nu
contravin principiilor constituționale, cei care doresc să practice
această profesie fiind datori să respecte legea și să accepte
regulile impuse de aceasta.
Profesia de avocat, ca de altfel și alte profesii reglementate
de norme speciale, se poate exercita numai cu respectarea legii,
și nu împotriva ei, astfel că niciuna dintre prevederile
constituționale și convenționale invocate nu sunt nesocotite prin
dispozițiile de lege criticate.”
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.
În ceea ce privește dispozițiile art. 262 alin. 1 pct. 1 lit. a) din
Codul de procedură penală, Curtea constată că autorul excepției
critică modul de aplicare a acestora de către organele de
urmărire penală. Or, aceste aspecte nu intră sub incidența
controlului de constituționalitate exercitat de Curte, ci sunt de
competența instanței învestite cu soluționarea litigiului. În aceste
condiții, excepția de neconstituționalitate a dispozițiilor art. 262
alin. 1 pct. 1 lit. a) din Codul de procedură penală este
inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca neîntemeiată excepția de neconstituționalitate a dispozițiilor art. 281 din Codul penal, excepție ridicată de
Vasile Anghel în Dosarul nr. 6.805/256/2009 al Judecătoriei Medgidia.
2. Respinge ca inadmisibilă excepția de neconstituționalitate a dispozițiilor art. 262 alin. 1 pct. 1 lit. a) din Codul de
procedură penală, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 18 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 115/15.II.2011

5

CURTEA CONSTITUȚIONALĂ

D E C I Z I A Nr. 30
din 18 ianuarie 2011

referitoare la excepția de neconstituționalitate a dispozițiilor art. 1602 alin. 1
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Afrodita Laura Tutunaru

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 1602 alin. 1 din Codul de procedură penală,
excepție ridicată de Nicolae Iarnă în Dosarul nr. 673.1/57/2010
al Curții de Apel Alba Iulia — Secția pentru cauze cu minori și de
familie.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 20 mai 2010, pronunțată în Dosarul
nr. 673.1/57/2010, Curtea de Apel Alba Iulia — Secția pentru
cauze cu minori și de familie a sesizat Curtea
Constituțională cu excepția de neconstituționalitate a
prevederilor art. 1602 alin. 1 din Codul de procedură penală,
excepție ridicată de Nicolae Iarnă în dosarul de mai sus având
ca obiect soluționarea unui recurs în materie penală promovat
împotriva unei încheieri referitoare la o cerere de liberare
provizorie sub control judiciar.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 23 alin. (10) referitoare la
dreptul persoanei arestate de a cere punerea sa în libertate
provizorie sub control judiciar sau pe cauțiune, deoarece, deși
temeiul constituțional invocat nu instituie vreo limitare a acestui
drept, textul legal criticat condiționează punerea în libertate sub
control judiciar de existența unei infracțiuni intenționate pentru
care legea prevede pedeapsa închisorii ce nu depășește 18 ani.
Curtea de Apel Alba Iulia — Secția pentru cauze cu minori
și de familie opinează că excepția de neconstituționalitate este
neîntemeiată, sens în care face trimitere la jurisprudența în
materie.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1602 alin. 1 din Codul de procedură penală, cu
denumirea marginală Condițiile liberării, care au următorul
conținut: ăLiberarea provizorie sub control judiciar se poate
acorda în cazul infracțiunilor săvârșite din culpă, precum și în
cazul infracțiunilor intenționate pentru care legea prevede
pedeapsa închisorii ce nu depășește 18 ani.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 23 alin. (10) referitoare la dreptul
persoanei arestate de a cere punerea sa în libertate provizorie
sub control judiciar sau pe cauțiune.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 521 din 9 aprilie 2009, publicată
în Monitorul Oficial al României, Partea I, nr. 357 din 27 mai
2009, Curtea Constituțională a statuat că dispozițiile art. 1602
alin. 1 din Codul de procedură penală nu contravin prevederilor
art. 23 alin. (10) din Constituție, deoarece nu împiedică
persoana arestată preventiv să ceară punerea sa în libertate
provizorie, sub control judiciar sau pe cauțiune. Acest drept îi
este, de altfel, recunoscut inculpatului arestat preventiv prin
art. 1601 din același cod, care prevede că ăîn tot cursul
procesului penal, învinuitul sau inculpatul arestat preventiv
poate cere punerea sa în libertate provizorie, sub control judiciar
sau pe cauțiune”. Condițiile de acordare a acestei liberări
provizorii sub control judiciar sunt stabilite însă de art. 1602 din
Codul de procedură penală, în temeiul dispozițiilor art. 126
alin. (2) din Constituție, potrivit cărora ăCompetența instanțelor
judecătorești și procedura de judecată sunt stabilite numai prin
lege”, și, prin urmare, sunt conforme Constituției. Dreptul de a
cere luarea unei asemenea măsuri procesuale se poate exercita
numai în condițiile prevăzute de lege, în speță Codul de
procedură penală, fiind atributul legiuitorului să le stabilească.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.

6

MONITORUL OFICIAL AL ROMÂNIEI, PARTEA I, Nr. 115/15.II.2011

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1602 alin. 1 din Codul de procedură penală,
excepție ridicată de Nicolae Iarnă în Dosarul nr. 673.1/57/2010 al Curții de Apel Alba Iulia — Secția pentru cauze cu minori și de
familie.
Definitivă și general obligatorie.
Pronunțată în ședința publică din data de 18 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 31
din 18 ianuarie 2011

referitoare la excepția de neconstituționalitate a dispozițiilor art. 303 alin. 6 teza a doua
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Afrodita Laura Tutunaru

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 303 alin. 6 teza a doua din Codul de procedură
penală, excepție ridicată de Virgil Constantin Purcărescu în
Dosarul nr. 600/85/2009 al Curții de Apel Alba Iulia — Secția
penală.
La apelul nominal se prezintă, pentru partea Lică Petrică
Mihăilă, mama acestuia, care arată Curții că fiul său este plecat
din țară. Se constată lipsa celorlalte părți, față de care procedura
de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă, deoarece dispozițiile legale criticate au
fost abrogate.
C U R T E A,

având în vedere actele și lucrările dosarului, constată
următoarele:
Prin Încheierea din 8 aprilie 2010, pronunțată în Dosarul
nr. 600/85/2009 Curtea de Apel Alba Iulia — Secția penală a
sesizat Curtea Constituțională cu excepția de

neconstituționalitate a prevederilor art. 303 alin. 6 teza a
doua din Codul de procedură penală, excepție ridicată de
Virgil Constantin Purcărescu în dosarul de mai sus având ca
obiect verificarea din oficiu a legalității și temeiniciei măsurii
arestării preventive.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 23 referitoare la Libertatea
individuală, deoarece pe durata suspendării nu se poate face
niciun act de judecată. Or, în pofida acestui fapt instanțele se
pronunță asupra legalității și temeiniciei măsurii arestării
preventive.
Curtea de Apel Alba Iulia — Secția penală opinează că
excepția de neconstituționalitate este neîntemeiată, sens în care
face trimitere la jurisprudența în materie.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

MONITORUL OFICIAL AL ROMÂNIEI, PARTEA I, Nr. 115/15.II.2011
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 303 alin. 6 teza a doua din Codul de procedură
penală, care la data sesizării instanței de contencios
constituțional avea următorul conținut: ăInstanța suspendă
judecata, prin încheiere motivată, și în cazul în care a fost
ridicată o excepție de neconstituționalitate, până la soluționarea
de către Curtea Constituțională a excepției. Dacă inculpatul este
arestat, se aplică în mod corespunzător prevederile art. 3002,
iar dacă față de acesta s-a dispus măsura obligării de a nu
părăsi localitatea sau măsura obligării de a nu părăsi țara, se
aplică, în mod corespunzător, art. 145 și 1451. Încheierea este
supusă recursului în termen de 24 de ore de la pronunțare,
pentru cei prezenți, și de la comunicare, pentru cei lipsă.
Recursul se judecă în termen de 3 zile.”
Ulterior, prin art. III pct. 1 din Legea nr. 177/2010 pentru
modificarea și completarea Legii nr. 47/1992 privind organizarea
și funcționarea Curții Constituționale, a Codului de procedură
civilă și a Codului de procedură penală al României, publicată în

7

Monitorul Oficial al României, Partea I, nr. 672 din 4 octombrie
2010, dispozițiile art. 303 alin. 6 din Codul de procedură penală
au fost abrogate.
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 23 referitoare la Libertatea individuală.
Examinând excepția de neconstituționalitate, Curtea
constată că, potrivit art. 29 alin. (1) și (5) din Legea nr. 47/1992,
republicată în Monitorul Oficial al României, Partea I, nr. 807 din
3 decembrie 2010, ădecide asupra excepțiilor [...] privind
neconstituționalitatea unei legi sau ordonanțe ori a unei dispoziții
dintr-o lege sau dintr-o ordonanță în vigoare, [...]”, iar dacă
excepția este contrară ăprevederilor alin. (1), (2) sau (3), instanța
respinge printr-o încheiere motivată cererea de sesizare a Curții
Constituționale”. Or, ținând seama de aceste prevederi și de
împrejurarea că dispozițiile art. 303 alin. 6 teza a doua din Codul
de procedură penală au fost abrogate prin art. III pct. 1 din
Legea nr. 177/2010, Curtea constată că prezenta excepție
urmează a fi respinsă ca devenită inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a dispozițiilor art. 303 alin. 6 teza a doua din Codul de
procedură penală, excepție ridicată de Virgil Constantin Purcărescu în Dosarul nr. 600/85/2009 al Curții de Apel Alba Iulia — Secția
penală.
Definitivă și general obligatorie.
Pronunțată în ședința publică din data de 18 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 33
din 18 ianuarie 2011

referitoare la excepția de neconstituționalitate a dispozițiilor art. 67 alin. 2 și art. 287 alin. 2
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Afrodita Laura Tutunaru

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.

Pe rol se află soluționarea excepției de neconstituționalitate
a dispozițiilor art. 67 alin. 2 și art. 287 alin. 2 din Codul de
procedură penală, excepție ridicată de Cătălin Stănescu și
Ferdinant Stănescu în Dosarul nr. 13.937/245/2009 al
Judecătoriei Iași.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune

8

MONITORUL OFICIAL AL ROMÂNIEI, PARTEA I, Nr. 115/15.II.2011

concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 27 august 2010, pronunțată în Dosarul
nr. 13.937/245/2009, Judecătoria Iași a sesizat Curtea
Constituțională cu excepția de neconstituționalitate a
prevederilor art. 67 alin. 2 și art. 287 alin. 2 din Codul de
procedură penală, excepție ridicată de Cătălin Stănescu și
Ferdinant Stănescu în dosarul de mai sus având ca obiect
soluționarea unei cauze penale.
În motivarea excepției de neconstituționalitate autorii
acesteia susțin că prevederile art. 67 alin. 2 din Codul de
procedură penală încalcă dispozițiile constituționale ale art. 16
alin. (1) referitoare la egalitatea cetățenilor în fața legii, art. 20
referitoare la Tratatele internaționale privind drepturile omului,
art. 24 alin. (1) referitoare la garantarea dreptului la apărare,
precum și ale art. 6 paragraful 3 lit. d) din Convenția pentru
apărarea drepturilor omului și a libertăților fundamentale
referitoare la drepturile acuzatului de a solicita audierea
martorilor apărării în aceleași condiții ca și martorii acuzării,
deoarece, prin așa-zisa apreciere a utilității probei, instanța de
judecată se antepronunță cu privire la valoarea acesteia, motiv
pentru care admiterea sau respingerea probatoriului devine o
simplă formalitate pe baza căreia judecătorul, în lipsa unor
argumente solide, dispune aleatoriu.
Totodată, art. 67 alin. 2 din Codul de procedură penală intră
în contradicție și cu art. 287 alin. 2 din același cod referitoare la
îndatoririle instanței în sensul că prin împiedicarea în acest mod
a probațiunii penale se încalcă și dreptul la apărare prin
încălcarea principiului egalității de arme, motiv pentru care
inculpații nu beneficiază de o apărare efectivă și de un proces
echitabil în lumina art. 6 din Convenția pentru apărarea
drepturilor omului și a libertăților fundamentale.
Judecătoria Iași opinează că excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 67 alin. 2 cu denumirea marginală Concludența

și utilitatea probei și art. 287 alin. 2 cu denumirea marginală
Îndatoririle instanței de judecată, ambele din Codul de procedură
penală, care au următorul conținut:
— Art. 67 alin. 2: ăCererea pentru administrarea unei probe
nu poate fi respinsă, dacă proba este concludentă și utilă.”;
— Art. 287 alin. 2: ăInstanța își formează convingerea pe
baza probelor administrate în cauză.”
Autorii excepției de neconstituționalitate susțin că prin
dispozițiile legale criticate sunt încălcate prevederile
constituționale ale art. 16 alin. (1) referitoare la egalitatea
cetățenilor în fața legii, art. 20 referitoare la Tratatele
internaționale privind drepturile omului, art. 24 alin. (1)
referitoare la garantarea dreptului la apărare, precum și ale
art. 6 din Convenția pentru apărarea drepturilor omului și a
libertăților fundamentale referitoare la Dreptul la un proces
echitabil.
Examinând excepția de neconstituționalitate, Curtea
constată că dispozițiile art. 67 alin. 2 din Codul de procedură
penală au mai fost supuse controlului său din perspectiva unor
critici similare. Astfel, cu prilejul pronunțării Deciziei nr. 1.046 din
13 noiembrie 2007, publicată în Monitorul Oficial al României,
Partea I, nr. 815 din 29 noiembrie 2007, Curtea Constituțională
a statuat că dispozițiile referitoare la concludența și utilitatea
probei sunt conforme cu prevederile constituționale ale art. 24
alin. (1) referitoare la dreptul la apărare. Astfel, legiuitorul a
acordat părților dreptul de a propune probe și a cere
administrarea lor. Prin aceasta nu se înțelege însă că se instituie
și obligația instanței de a admite toate probele, deoarece în
alin. 2 al art. 67 din Codul de procedură penală se prevede că:
ăCererea pentru administrarea unei probe nu poate fi respinsă,
dacă proba este concludentă și utilă.”
În același timp, Curtea observă că autorii excepției confundă
ăcererea pentru administrarea unei probe”, pe care o poate face
oricare dintre părți, cu ăadministrarea probei”, care se face
numai de către instanța de judecată.
În plus, Curtea mai constată că respingerea sau admiterea
cererii pentru administrarea unei probe se face numai motivat,
situație care este de natură să înlăture orice arbitrariu, cu atât
mai mult cu cât, în procesul de înfăptuire a justiției, instanțele
judecătorești se subordonează principiului potrivit căruia sunt
obligate să administreze toate probele care sunt de natură să
conducă la descoperirea adevărului.
De asemenea, faptul că instanța este cea care apreciază cu
privire la concludența și utilitatea probelor propuse de părți nu
echivalează cu o antepronunțare și nu aduce în niciun fel
atingere dreptului la un proces echitabil, câtă vreme aceasta are
obligația, impusă prin dispozițiile art. 67 alin. 3 din Codul de
procedură penală, de a motiva admiterea sau respingerea
cererii pentru administrarea unei probe. Această obligație
constituie o garanție a dreptului la un proces echitabil, permițând
părții ca, în cunoștință de cauză, să își exercite drepturile
procesuale și, eventual, să promoveze căile de atac prevăzute
de lege, atunci când apreciază că respingerea sau admiterea
unei probe s-a realizat cu încălcarea dispozițiilor legale.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față, inclusiv în ce privește excepția
de neconstituționalitate a dispozițiilor art. 287 alin. 2 din Codul
de procedură penală.

MONITORUL OFICIAL AL ROMÂNIEI, PARTEA I, Nr. 115/15.II.2011

9

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 67 alin. 2 și art. 287 alin. 2 din Codul de
procedură penală, excepție ridicată de Cătălin Stănescu și Ferdinant Stănescu în Dosarul nr. 13.937/245/2009 al Judecătoriei Iași.
Definitivă și general obligatorie.
Pronunțată în ședința publică din data de 18 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 72
din 27 ianuarie 2011

referitoare la excepția de neconstituționalitate a dispozițiilor art. 208, art. 209 și art. 210
din Codul penal
Ion Predescu
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 208, art. 209 și art. 210 din Codul penal,
excepție ridicată de Marcel Dascălu, Constantin Giurgiuveanu și
Gheorghe Nechifor în Dosarul nr. 1.955/866/2008 al
Judecătoriei Pașcani.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției ca neîntemeiată, sens în
care face trimitere la jurisprudența în materie.
C U R T E A,

având în vedere actele și lucrările dosarului, constată
următoarele:

Prin Încheierea din 29 martie 2010, pronunțată în Dosarul
nr. 1.955/866/2008 Judecătoria Pașcani a sesizat Curtea
Constituțională cu excepția de neconstituționalitate a
prevederilor art. 208, art. 209 și art. 210 din Codul penal,
excepție ridicată de Marcel Dascălu, Constantin Giurgiuveanu și
Gheorghe Nechifor în dosarul de mai sus având ca obiect
soluționarea unei cauze penale în care autorii excepției au fost
trimiși în judecată pentru săvârșirea infracțiunii de furt calificat.
În motivarea excepției de neconstituționalitate autorii
acesteia susțin că prevederile legale menționate încalcă
dispozițiile constituționale ale art. 16 alin. (1) și (2) referitoare la
egalitatea cetățenilor în fața legii și ale art. 21 referitoare la
Accesul liber la justiție, deoarece, spre deosebire de infracțiunea
prevăzută de art. 210 din Codul penal, dispozițiile art. 208 și
art. 209 din același cod nu permit, și în cazul lor, aplicarea
principiului disponibilității.
Judecătoria Pașcani opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

10

MONITORUL OFICIAL AL ROMÂNIEI, PARTEA I, Nr. 115/15.II.2011
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 208 — Furtul, art. 209 — Furtul calificat și art. 210 —
Pedepsirea unor furturi la plângerea prealabilă din Codul penal.
Autorii excepției de neconstituționalitate susțin că prin
dispozițiile legale criticate sunt încălcate prevederile
constituționale ale art. 16 alin. (1) și (2) referitoare la egalitatea
cetățenilor în fața legii și ale art. 21 referitoare la Accesul liber
la justiție.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 1.288 din 14 octombrie 2010,
publicată în Monitorul Oficial al României, Partea I, nr. 724 din
29 octombrie 2010, Curtea Constituțională a respins ca
neîntemeiată excepția de neconstituționalitate a dispozițiilor
art. 208 și art. 209 din Codul penal, statuând că dispozițiile
art. 208 și art. 209 din Codul penal ănu încalcă principiul egalității
în drepturi prevăzut de art. 16 din Constituție, dat fiind că, prin
conținutul lor, infracțiunile stabilite prin prevederile legale
menționate se deosebesc de infracțiunile la care se referă
autorul excepției — infracțiuni pentru care acțiunea penală se
pune în mișcare la plângerea prealabilă a persoanei vătămate,
iar împăcarea părților constituie o cauză de înlăturare a
răspunderii penale —, astfel că, neexistând identitate de situații
juridice, tratamentul juridic diferit nu constituie o discriminare”.
Totodată, ăpotrivit art. 126 alin. (2) din Constituție,
competența și procedura de judecată, deci și procedura

plângerii prealabile, sunt stabilite de lege. Instituirea acestei
proceduri este determinată de rațiuni de politică penală și
vizează cu precădere acele infracțiuni care prezintă un pericol
social mai ridicat și pentru care se impune intervenția fermă a
statului, indiferent de manifestarea explicită de voință a
persoanei vătămate. O asemenea abordare nu este de natură a
afecta în vreun fel dreptul la apărare ori accesul liber la justiție,
întrucât atât învinuitul/inculpatul, pe de o parte, cât și persoana
vătămată, pe de altă parte, pot beneficia nestingherit de
acestea.
În sfârșit, o eventuală modificare a textelor legale criticate în
sensul dorit de autor nu poate constitui obiectul unui control de
constituționalitate, deoarece, potrivit art. 61 alin. (1) și art. 115
din Constituție, doar autoritatea legiuitoare ordinară sau
delegată o poate face, Curții, prin activitatea pe care o
desfășoară în exercitarea atribuțiilor prevăzute de art. 146 din
Legea fundamentală, nefiindu-i recunoscută, sau, mai bine
spus, fiindu-i interzis să se poziționeze în postura de legiuitor
pozitiv”.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.
Cât privește excepția de neconstituționalitate a dispozițiilor
art. 210 din Codul penal, Curtea constată că nu sunt întrunite
condițiile art. 29 alin. (1) din Legea nr. 47/1992, republicată.
Astfel, potrivit prevederilor legale indicate, instanța de
contencios constituțional decide asupra neconstituționalității
unei dispoziții care are legătură cu soluționarea cauzei. Or,
în speța dedusă judecății în fața instanței de drept comun sunt
incidente doar prevederile referitoare la infracțiunile prevăzute
de art. 208 și art. 209 din Codul penal, fapta incriminată de
art. 210 din același cod neavând relevanță.
Prin urmare, Curtea urmează a respinge această excepție
ca inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca neîntemeiată excepția de neconstituționalitate a dispozițiilor art. 208 și art. 209 din Codul penal, excepție
ridicată de Marcel Dascălu, Constantin Giurgiuveanu și Gheorghe Nechifor în Dosarul nr. 1.955/866/2008 al Judecătoriei Pașcani.
2. Respinge ca inadmisibilă excepția de neconstituționalitate a dispozițiilor art. 210 din Codul penal, excepție ridicată de
aceiași autori în același dosar al aceleiași instanțe.
Definitivă și general obligatorie.
Pronunțată în ședința publică din data de 27 ianuarie 2011.
PREȘEDINTE,

ION PREDESCU
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 115/15.II.2011

11

REPUBLICĂRI
L E G E A Nr. 260/2008*)
privind asigurarea obligatorie a locuințelor împotriva cutremurelor, alunecărilor de teren
și inundațiilor
CAPITOLUL I
Dispoziții generale
Art. 1. — Prezenta lege reglementează:
a) condițiile asigurării obligatorii a locuințelor aflate în
proprietatea persoanelor fizice sau juridice;
b) raporturile dintre asigurat și asigurător, precum și
drepturile și obligațiile fiecărei părți la contractul de asigurare
obligatorie a locuințelor;
c) constituirea, atribuțiile, organizarea și funcționarea
Poolului de Asigurare împotriva Dezastrelor Naturale.
Art. 2. — În înțelesul prezentei legi, termenii și expresiile de
mai jos au următoarele semnificații:
a) locuință, locuință socială, locuință de serviciu, locuință de
intervenție, locuință de necesitate, locuință de protocol, casă de
vacanță — au înțelesurile prevăzute la art.2 din Legea locuinței
nr. 114/1996, republicată, cu modificările și completările
ulterioare; în cazul locuințelor situate în condominii, prin locuință
se înțelege atât spațiile aflate în proprietate exclusivă, cât și
cota-parte din coproprietatea indiviză asupra spațiilor și a
elementelor de construcții comune;
b) dezastru natural — cutremure de pământ, alunecări de
teren și inundații, ca fenomene naturale;
c) tipuri de locuințe:
— tip A — construcția cu structura de rezistență din beton
armat, metal ori lemn sau cu pereți exteriori din piatră, cărămidă
arsă sau din orice alte materiale rezultate în urma unui tratament
termic și/sau chimic;
— tip B — construcția cu pereți exteriori din cărămidă nearsă
sau din orice alte materiale nesupuse unui tratament termic
și/sau chimic;
d) poliță de asigurare împotriva dezastrelor naturale,
denumită în continuare PAD — înscrisul ce atestă încheierea
contractului de asigurare a locuinței, în temeiul căruia
asigurătorul se obligă să plătească asiguratului despăgubirea
totală sau parțială pentru prejudiciile produse locuinței ca urmare
a producerii riscului asigurat, în condițiile și în limitele stabilite de
prezenta lege și, după caz, ale celorlalte clauze înscrise în poliță
sau în contractul de asigurare;
e) Pool de Asigurare împotriva Dezastrelor Naturale**),
denumit în continuare PAID — societatea comercială de
asigurare-reasigurare, constituită prin asocierea societăților de
asigurare autorizate să încheie asigurări obligatorii pentru
locuințe, în conformitate cu prevederile prezentei legi, ale Legii
nr. 32/2000 privind activitatea de asigurare și supravegherea
asigurărilor, cu modificările și completările ulterioare, și ale Legii
nr. 31/1990 privind societățile comerciale, republicată, cu
modificările și completările ulterioare, precum și ale normelor
aprobate în aplicarea acestor legi;

f) primă obligatorie — suma de bani pe care o plătește
proprietarul unei locuințe, în calitatea sa de asigurat, ori
împuternicitul, contractantul sau reprezentantul legal al acestuia,
în scopul încheierii unei asigurări de locuințe, în condițiile
prezentei legi;
g) sumă asigurată obligatoriu — limita maximă de
despăgubire care poate fi acordată de asigurător pentru daunele
provocate construcției, în funcție de tipul locuinței, ca urmare a
producerii unui risc asigurat, în condițiile prezentei legi;
h) asigurare de prim risc — pentru orice daună care a
intervenit pe parcursul valabilității unui contract de asigurare,
cuantumul despăgubirii se stabilește la nivelul pagubei efective,
în limita sumei asigurate.
Art. 3. — (1) Începând cu data la care se împlinesc 90 de zile
de la data adoptării normelor de către Ministerul Administrației și
Internelor și Comisia de Supraveghere a Asigurărilor, emise în
aplicarea prezentei legi, persoanele fizice și juridice sunt
obligate să își asigure împotriva dezastrelor naturale, în
condițiile prezentei legi, toate construcțiile cu destinația de
locuință, din mediul urban sau rural, aflate în proprietatea
acestora și înregistrate în evidențele organelor fiscale.
(2) Obligația încheierii contractelor de asigurare a locuințelor
aflate în proprietatea statului sau a unităților administrativteritoriale revine persoanelor ori autorităților desemnate, în
condițiile legii, să le administreze.
(3) În cazul în care o locuință face obiectul unui contract de
leasing financiar, încheierea contractului de asigurare este în
sarcina locatorului.
(4)***) În cazul persoanelor fizice beneficiare de ajutor social,
prima obligatorie se suportă din bugetele locale, pe seama
sumelor defalcate din venituri ale bugetului de stat.
(5) În cazul construcțiilor cu destinație de locuință aflate în
coproprietate, se va încheia câte un contract de asigurare
obligatorie pentru fiecare locuință în parte. În acest caz, prima
de asigurare se va plăti pe fiecare locuință în parte.
(6) Locuințele situate în clădirile expertizate tehnic în
condițiile legii de către experți tehnici atestați și încadrate prin
raport de expertiză tehnică în clasa I de risc seismic nu se
asigură pentru niciunul dintre riscurile prevăzute de prezenta
lege, până la data recepției la terminarea lucrărilor de
consolidare a clădirilor.
(7) Contractul de asigurare obligatorie a locuințelor se
încheie numai cu asigurătorii asociați în PAID și care sunt
autorizați să încheie astfel de contracte, în condițiile stabilite prin
normele emise în aplicarea prezentei legi și a Legii nr. 32/2000,
cu modificările și completările ulterioare, de Comisia de
Supraveghere a Asigurărilor, denumită în continuare C.S.A.
(8) Nu intră sub incidența prezentei legi anexele,
dependințele care nu sunt legate structural de clădirea în care

*) Republicată în temeiul art. II din Legea nr. 248/2010 pentru modificarea și completarea Legii nr. 260/2008 privind asigurarea obligatorie a locuințelor
împotriva cutremurelor, alunecărilor de teren sau inundațiilor, publicată în Monitorul Oficial al României, Partea I, nr. 844 din 16 decembrie 2010, dându-se textelor
o nouă numerotare.
Legea nr. 260/2008 privind asigurarea obligatorie a locuințelor împotriva cutremurelor, alunecărilor de teren sau inundațiilor, publicată în Monitorul Oficial
al României, Partea I, nr. 757 din 10 noiembrie 2008, a mai fost modificată prin Legea nr. 276/2010 pentru modificarea și completarea Legii nr. 416/2001 privind
venitul minim garantat, publicată în Monitorul Oficial al României, Partea I, nr. 888 din 30 decembrie 2010.
**) A se vedea Normele privind Pool-ul de Asigurare împotriva Dezastrelor Naturale, puse în aplicare prin Ordinul președintelui Comisiei de Supraveghere
a Asigurărilor nr. 17/2009, publicat în Monitorul Oficial al României, Partea I, nr. 610 din 7 septembrie 2009, cu modificările ulterioare.
***) A se vedea prevederile art. II din Legea nr. 276/2010 pentru modificarea și completarea Legii nr. 416/2001 privind venitul minim garantat, publicată
în Monitorul Oficial al României, Partea I, nr. 888 din 30 decembrie 2010.

12

MONITORUL OFICIAL AL ROMÂNIEI, PARTEA I, Nr. 115/15.II.2011

este situată locuința asigurată, precum și bunurile din interiorul
locuinței.
(9) Nu intră sub incidența prezentei legi persoanele fizice și
juridice care și-au încheiat o asigurare facultativă a locuințelor
care să acopere toate riscurile prevăzute în asigurarea
obligatorie.
Art. 4. — Elementele contractuale și condițiile de asigurare
cuprinse în polița de asigurare, precum și criteriile de autorizare
a asigurătorilor sunt cele prevăzute la art. 7 alin. (1) și la art. 25
alin. (1), precum și cele stabilite prin norme*) emise prin ordin
al președintelui C.S.A.
CAPITOLUL II
Polița de asigurare împotriva dezastrelor naturale
SECȚIUNEA 1
Suma asigurată obligatoriu și condițiile asigurării obligatorii
a locuințelor

Art. 5. — (1) Suma asigurată ce poate fi acordată în temeiul
prezentei legi, denumită în continuare sumă asigurată
obligatoriu, este echivalentul în lei, la cursul de schimb valutar
comunicat de Banca Națională a României la data încheierii
contractului de asigurare obligatorie a locuinței, a:
a) 20.000 euro, pentru fiecare locuință de tip A;
b) 10.000 euro, pentru fiecare locuință de tip B.
(2) Primele cuvenite pentru sumele asigurate prevăzute la
alin. (1), denumite în continuare prime obligatorii, sunt
echivalentul în lei, la cursul Băncii Naționale a României valabil
la data efectuării plății, a:
a) 20 euro, pentru suma prevăzută la alin. (1) lit. a);
b) 10 euro, pentru suma prevăzută la alin. (1) lit. b).
(3) Suma asigurată obligatoriu, precum și prima obligatorie
aferentă pot fi modificate prin ordin al președintelui C.S.A.
(4) Criteriile care pot sta la baza modificării se stabilesc prin
normele de aplicare a prezentei legi și trebuie să vizeze cel puțin
suprafața locuinței, costurile de înlocuire și rata inflației.
(5) Încadrarea pe tipuri de locuințe a locuințelor care prezintă
în același timp elemente specifice atât tipului A, cât și tipului B
se face în condițiile stabilite prin norme emise de C.S.A., după
criteriul ponderii materialelor de construcție.
Art. 6. — Prin PAD sunt acoperite daunele produse
construcțiilor cu destinația de locuință de oricare dintre formele
de manifestare a dezastrului natural, ca efect direct sau indirect
al producerii riscurilor asigurate.
Art. 7. — (1) Contractul de asigurare obligatorie a locuințelor
se încheie în formă scrisă între PAID și proprietarul locuinței,
prin mijlocirea societăților de asigurare acționare PAID, prin
derogare de la dispozițiile Legii nr. 32/2000, cu modificările și
completările ulterioare, și trebuie să îndeplinească cel puțin
următoarele condiții:
a) suma asigurată trebuie să fie egală cu cea asigurată
obligatoriu, prevăzută la art. 5 alin. (1) lit. a) sau, după caz, lit. b);
b) riscurile asigurate prin contract trebuie să cuprindă
riscurile prevăzute la art. 6.
(2) Termenii, condițiile și clauzele contractului de asigurare a
locuințelor, referitoare la suma asigurată obligatoriu, prima
obligatorie și riscurile prevăzute la art. 6, denumite în continuare
clauze obligatorii, sunt general valabile și obligatorii și se
stabilesc prin normele de aplicare a prezentei legi, aprobate prin
ordin al președintelui C.S.A.
(3) PAD trebuie să cuprindă cel puțin următoarele elemente:

a) denumirea/numele și sediul/domiciliul părților contractante;
b) numele beneficiarului asigurării;
c) tipul locuinței și adresa acesteia;
d) suma asigurată obligatoriu;
e) prima obligatorie și termenele de plată a acesteia;
f) perioada de valabilitate a contractului de asigurare;
g) numărul și titlul actului normativ în temeiul căruia s-a emis
PAD, precum și numărul și data publicării acestuia în Monitorul
Oficial al României, Partea I.
(4) PAD va putea fi tipărită de către PAID sau emisă în sistem
electronic de către asigurătorii autorizați.
Art. 8. — Se consideră îndeplinită condiția existenței
asigurării obligatorii a locuinței în condițiile prezentei legi, atunci
când, în mod cumulativ:
a) prin PAD se asigură construcția cu destinația de locuință
pentru suma asigurată obligatoriu;
b) PAD acoperă riscurile prevăzute la art. 6;
c) asiguratul a plătit prima obligatorie.
SECȚIUNEA a 2-a
Valabilitatea PAD

Art. 9. — (1) PAD este valabilă pe o perioadă de 12 luni, cu
începere de la ora 0,00 a zilei următoare celei în care s-a plătit
prima obligatorie.
(2) În situația schimbării proprietarului unei locuințe care este
asigurată obligatoriu și prima a fost achitată integral, PAD
rămâne valabilă până la data trecută în contract.
(3) Înainte de expirarea valabilității prevăzute în PAD,
asigurătorul va încheia cu noul proprietar o asigurare obligatorie,
în continuarea celei care expiră, după care va transmite în baza
de date gestionată de PAID modificările survenite.
Art. 10. — Persoana care devine proprietară a unei locuințe
neasigurate pentru riscurile prevăzute la art. 6, după împlinirea
termenului prevăzut la art. 3 alin. (1), este obligată să
contracteze o PAD pentru aceeași locuință, în termen de 5 zile
lucrătoare de la data autentificării titlului de proprietate.
Art. 11. — (1) Valabilitatea PAD încetează în cazul în care
construcția asigurată își pierde integral destinația de locuință
sau bunul piere din alte cauze decât cele cuprinse în asigurarea
obligatorie. Pierderea acestei destinații nu obligă asigurătorul
care a emis PAD la restituirea sumei corespunzătoare valorii
primei obligatorii.
(2) Beneficiarii asigurării și asigurații care, după data intrării
în vigoare a prezentei legi, vor proceda la construirea, lărgirea
sau modificarea locuințelor fără autorizație de construire, emisă
în condițiile legii, sau cu nerespectarea autorizației respective,
afectând structura de rezistență a locuințelor și favorizând
expunerea la unul dintre riscurile asigurate obligatoriu, nu vor fi
despăgubiți în baza asigurării obligatorii, în cazul producerii
riscului asigurat.
SECȚIUNEA a 3-a
Prima de asigurare

Art. 12. — (1) Plata primelor obligatorii se face anticipat, cu
cel puțin 24 de ore înainte de expirarea valabilității PAD.
(2)**) Pentru locuințele sociale sau pentru persoanele care
beneficiază, din diferite motive, de ajutoare sociale, prima pentru
asigurarea obligatorie este în sarcina autorității locale care are
în evidență persoanele în cauză și se face direct în contul PAID
care, pe baza listei transmise de autoritatea locală, emite polițele
de asigurare pentru aceste persoane.

*) A se vedea Normele privind forma și clauzele cuprinse în contractul de asigurare obligatorie a locuințelor împotriva cutremurelor, alunecărilor de teren
sau inundațiilor, puse în aplicare prin Ordinul președintelui Comisiei de Supraveghere a Asigurărilor nr. 5/2009, publicat în Monitorul Oficial al României, Partea I,
nr. 320 din 14 mai 2009, cu modificările ulterioare.
**) A se vedea nota de subsol de la art. 3 alin. (4).

MONITORUL OFICIAL AL ROMÂNIEI, PARTEA I, Nr. 115/15.II.2011

13

(3) Plata primelor subvenționate parțial sau total se va face
în contul PAID de la bugetele locale, din sumele virate cu
destinație specială de la bugetul de stat.
Art. 13. — (1) Din sumele încasate cu titlu de primă de
asigurare obligatorie, asigurătorii rețin o cotă-parte cu titlu de
comision.
(2) Comisionul încasat de asigurătorii autorizați să încheie
contracte de asigurare obligatorie a locuințelor, pentru
asigurarea corespunzătoare PAD, se stabilește prin ordin al
președintelui C.S.A.

administrativ-teritorială unde se află clădirea în cauză, dacă
există condiții tehnice de primire a mesajului respectiv.
(5) Lista proprietarilor care nu au contractat o PAD și a
persoanelor care beneficiază de subvenționarea parțială sau
totală a primei obligatorii se pune la dispoziția asigurătorilor
autorizați de către PAID.

SECȚIUNEA a 4-a

Art. 18. — (1) În cazul producerii unuia dintre riscurile
asigurate obligatoriu, cererea de despăgubire se poate face
numai de beneficiarii PAD și va fi adresată asigurătorului care a
emis polița.
(2) Au calitatea de beneficiari ai PAD următoarele categorii
de persoane:
1. în cazul persoanelor fizice:
a) proprietarii construcțiilor cu destinația de locuință,
asigurate în condițiile prezentei legi;
b) persoanele desemnate expres în PAD ca beneficiari de
către proprietarii prevăzuți la lit. a);
c) succesorii legali și/sau testamentari ai persoanelor
prevăzute la lit. a), în cazul în care acestea au decedat, cu
aplicarea corespunzătoare a legislației în domeniul succesoral,
dacă nu există beneficiar desemnat potrivit lit. b);
2. în cazul persoanelor juridice:
a) proprietarii construcțiilor cu destinația de locuință,
asigurate în condițiile prezentei legi;
b) în cazul locuințelor prevăzute la art. 3 alin. (2), persoanele
sau autoritățile desemnate, în condițiile legii, să le administreze;
c) persoanele desemnate expres în PAD ca beneficiari de
către asigurați.
(3) În cazul în care beneficiarii prevăzuți la alin. (2) pct. 1
lit. a) sunt minori, cererile de despăgubire se fac în numele
acestora de către reprezentanții legali, desemnați în condițiile
legii.
Art. 19. — (1) Constatarea și evaluarea prejudiciilor, precum
și stabilirea cuantumului despăgubirii se fac de către
asigurătorul care a eliberat PAD, în conformitate cu normele
emise de către C.S.A. în aplicarea prezentei legi.
(2) În cazul proprietarilor care beneficiază de subvenționarea
primei de asigurare, cererea de despăgubire se adresează
direct PAID și, prin derogare de la prevederile alin. (1),
constatarea și evaluarea prejudiciilor, respectiv lichidarea
daunelor se pot face și de o societate desemnată conform
normelor emise de C.S.A.
(3) Constatarea și evaluarea prejudiciilor, precum și
finalizarea dosarelor de daună se vor face în termenele și
condițiile stabilite de C.S.A. prin normele de aplicare a prezentei
legi.
(4) Plata despăgubirilor se va face direct de către PAID în
baza unui centralizator transmis de asigurătorul care a efectuat
constatarea și evaluarea prejudiciilor.
(5) Pentru neplata la termen a despăgubirilor se calculează
penalități care se plătesc persoanei asigurate, în condițiile și în
cuantumul stabilite de C.S.A.
(6) Sumele cuvenite ca despăgubire pot fi consemnate în
conturi bancare deschise de beneficiarii asigurării sau în
numerar.
(7) Despăgubirile acordate de PAID pentru daunele acoperite
prin PAD nu pot depăși valoarea sumei asigurate obligatoriu.
(8) PAID decontează asigurătorilor cheltuielile efectuate cu
activitatea de constatare și evaluare a prejudiciilor rezultate în
urma producerii riscurilor asigurate obligatoriu.
Art. 20. — PAID va plăti asiguraților numai contravaloarea
costurilor de reparații/înlocuire referitoare la prejudiciile cauzate

Drepturi și obligații ale asiguratului și asigurătorului

Art. 14. — Prin PAD, asiguratul, împuternicitul sau
contractantul asigurării se obligă să plătească PAID prima
obligatorie, iar acesta se obligă ca, la producerea riscului
asigurat obligatoriu, să plătească asiguratului despăgubirea
rezultată din PAD încheiată în condițiile prezentei legi și ale
normelor emise de C.S.A. în aplicarea prezentei legi.
Art. 15. — Potrivit PAD, asiguratului îi revin următoarele
obligații și drepturi:
1. obligații:
a) să achite prima obligatorie, în condițiile prezentei legi;
b) să îndeplinească celelalte obligații și să respecte condițiile
prevăzute de prezenta lege;
2. drepturi:
— să încaseze despăgubirea rezultată din PAD, în cazul
producerii riscului asigurat obligatoriu.
Art. 16. — Potrivit PAD, societățile de asigurare autorizate
să încheie asigurări obligatorii pentru locuințe, în conformitate
cu prevederile prezentei legi, au următoarele obligații și drepturi:
1. obligații:
a) să constate și să evalueze prejudiciile, să stabilească
cuantumul despăgubirii și să finalizeze dosarele de daună în
termenele și în condițiile stabilite în conformitate cu normele
emise de C.S.A. în aplicarea prezentei legi;
b) să îndeplinească celelalte obligații și să respecte condițiile
prevăzute de prezenta lege;
2. drepturi: să rețină comisionul din valoarea primei obligatorii
plătite, în cuantumul prevăzut prin ordin al președintelui C.S.A.
SECȚIUNEA a 5-a
Obligațiile autorităților administrației publice locale

Art. 17. — (1) Primarii, prin compartimentele de specialitate,
vor furniza PAID lista tuturor construcțiilor cu destinația de
locuință, inclusiv a celor cu destinația de locuință socială,
amplasate în unitatea administrativ-teritorială în cauză,
specificând numele și prenumele sau denumirea proprietarului
și, după caz, adresa domiciliului fiscal, codul numeric personal
sau codul de identificare fiscală al acestuia, numărul din registrul
de rol nominal unic și din registrul agricol. Actualizarea se va
face în termen de 72 de ore de la schimbarea proprietarului
locuinței sau, după caz, a datelor de identitate a acestuia.
(2) PAID va transmite lunar primarilor lista proprietarilor care
nu au încheiat contracte de asigurare obligatorie a locuințelor și
valoarea primei obligatorii datorate de fiecare.
(3) Primarul, prin compartimentul de specialitate, va trimite
în termen de 3 zile de la data primirii listei scrisori de înștiințare,
cu confirmare de primire, către debitori.
(4) În cazul proprietarilor de construcții cu destinația de
locuință care declară și o adresă de poștă electronică personală,
PAID va putea folosi, cu acordul acestora, un asemenea mod
de comunicare pentru avertizarea privind expirarea sau
neîncheierea PAD. În mesajul electronic se va menționa
valoarea primei de asigurare. Acest mesaj electronic va fi trimis
și către compartimentul de specialitate al primarului din unitatea

SECȚIUNEA a 6-a
Cererile de despăgubire, constatarea daunelor
și plata despăgubirilor

14

MONITORUL OFICIAL AL ROMÂNIEI, PARTEA I, Nr. 115/15.II.2011

de producerea riscului asigurat, în limita sumei totale asigurate
prin PAD.
Art. 21. — Pentru riscurile prevăzute la art. 6, sumele plătite
de către PAID asiguratului, cu titlu de despăgubire, în temeiul
PAD, se constituie în baza principiului asigurării de prim risc.
Art. 22. — (1) Persoanele fizice sau juridice care nu își
asigură locuințele aflate în proprietate, în condițiile prezentei
legi, nu beneficiază, în cazul producerii unuia dintre dezastrele
naturale definite potrivit prezentei legi, de niciun fel de
despăgubiri de la bugetul de stat sau de la bugetul local pentru
prejudiciile produse locuințelor.
(2) Persoanele fizice despăgubite, în condițiile prezentei legi,
pentru pagubele rezultate în urma producerii unui dezastru
natural nu beneficiază de prevederile Legii nr. 114/1996,
republicată, cu modificările și completările ulterioare, referitoare
la acordarea locuințelor sociale.
SECȚIUNEA a 7-a
Locuințele din condominii

Art. 23. — (1) Pentru condominiile în care sunt cel puțin
4 apartamente, elementele de construcții, spațiile și utilitățile
fiind în proprietate indiviză comună, se va încheia câte un
contract de asigurare obligatorie pentru fiecare locuință în parte.
În acest caz, prima de asigurare se va plăti pe fiecare locuință
în parte.
(2) În situația prevăzută la alin. (1), valoarea sumei asigurate
obligatoriu, respectiv a primei obligatorii se constituie din totalul
sumelor care ar fi datorate pentru fiecare locuință în parte, iar
procentul din prima de asigurare, datorat de fiecare persoană
coasigurată, se stabilește în raport cu numărul de locuințe aflate
în proprietatea acesteia, respectiv în funcție de cota-parte care
revine persoanei respective, din locuința aflată în coproprietate.
Modul de repartizare la proprietari a sumelor plătite de
asigurător cu titlu de despăgubire în cazul producerii riscului
asigurat se stabilește prin regulamentul-cadru emis de C.S.A.
CAPITOLUL III
Constituirea, atribuțiile, organizarea și funcționarea PAID
Art. 24. — (1) În vederea gestionării asigurării obligatorii
împotriva dezastrelor naturale a locuințelor se constituie
societatea comercială de asigurare-reasigurare, denumită PAID,
potrivit dispozițiilor Legii nr. 32/2000, cu modificările și
completările ulterioare.
(2) PAID are următoarele atribuții:
a) tipărește PAD;
b) contractează reasigurarea;
c) administrează baza de date privind evidența construcțiilor
cu destinația de locuință care trebuie asigurate obligatoriu,
precum și a celor asigurate;
d) îndeplinește funcția de centru de coordonare a activității
de constatare a prejudiciilor rezultate în urma producerii unui
dezastru natural, desfășurată de societățile de asigurări
autorizate.
(3) În ceea ce privește statutul de societate de asigurarereasigurare, activitatea PAID este supusă reglementării și
supravegherii C.S.A., în condițiile legii.
(4) Pentru îndeplinirea atribuțiilor prevăzute la alin. (2), PAID
va emite, cu avizul C.S.A., regulamente privind organizarea și
funcționarea societății, inclusiv relația dintre societățile de
asigurare autorizate și PAID, fluxurile financiare și de informații
și orice alte aspecte considerate a fi necesare pentru
funcționarea societății, în condițiile prezentei legi.
(5) Atribuțiile organelor statutare, precum și cele ale
conducerii executive a PAID se stabilesc în condițiile prevăzute
de Legea nr. 31/1990, republicată, cu modificările și completările
ulterioare, respectiv de Legea nr. 32/2000, cu modificările și
completările ulterioare, și de normele emise de C.S.A. în
aplicarea acesteia.

Art. 25. — (1) Pot fi acționari ai PAID societățile de asigurarereasigurare autorizate de către C.S.A. să încheie asigurări
obligatorii pentru locuințe, care singure ori prin intermediul sau
în legătură cu alte societăți de asigurare controlate de aceleași
persoane ori grup de persoane exercită drepturi ce decurg din
deținerea unor acțiuni care cumulate reprezintă cel mult 15%
din capitalul social al PAID, sau îi conferă acesteia cel mult 15%
din totalul drepturilor de vot în adunarea generală a acționarilor
PAID.
(2) Ulterior constituirii PAID, asigurătorii care îndeplinesc
condiția prevăzută la alin. (1) au dreptul de a deveni acționari la
această societate în aceleași condiții cu acționarii PAID care au
calitatea de asigurători autorizați să încheie asigurări obligatorii
pentru locuințe.
Art. 26. — PAID va plăti acționarilor dividende din profit, dacă
acesta există, pentru capitalul vărsat la constituirea acestuia.
Art. 27. — Conducerea executivă a PAID se exercită de un
director general și de un director general adjunct, care trebuie să
îndeplinească condițiile prevăzute în Legea nr. 32/2000, cu
modificările și completările ulterioare, și ale normelor emise în
aplicarea acesteia.
Art. 28. — Persoanele semnificative trebuie să îndeplinească
criteriile prevăzute în normele emise de C.S.A. în aplicarea Legii
nr. 32/2000, cu modificările și completările ulterioare, precum și
cele prevăzute de Legea nr. 31/1990, republicată, cu modificările
și completările ulterioare.
Art. 29. — Disponibilitățile PAID pot fi plasate la instituții de
credit, în instrumente ale pieței monetare, în titluri de stat sau
obligațiuni municipale ori în alte instrumente financiare, în
conformitate cu prevederile Legii nr. 32/2000, cu modificările și
completările ulterioare.
CAPITOLUL IV
Contravenții
Art. 30. — (1) Următoarele fapte constituie contravenții:
a) nerespectarea de către persoanele fizice sau juridice a
obligației de asigurare a locuințelor prevăzută la art. 3 alin. (1),
cu excepția cazurilor în care persoanele respective se află în
situația prevăzută la art. 11 sau nu a expirat perioada prevăzută
la art. 33;
b) nerespectarea de către persoanele fizice sau juridice a
obligației de asigurare a locuințelor prevăzute la art. 10.
(2) Contravențiile prevăzute la alin. (1) se sancționează cu
amendă de la 100 la 500 lei.
(3) Constatarea contravențiilor prevăzute la alin. (1) și
aplicarea sancțiunilor se fac de către primari și de către
persoanele împuternicite în acest scop de către aceștia.
(4) Contravențiilor prevăzute la alin. (1) le sunt aplicabile
dispozițiile prevăzute în Legea nr. 32/2000, cu modificările și
completările ulterioare, și în normele emise de C.S.A. în
aplicarea acesteia, iar în măsura în care aceasta nu prevede
altfel, se aplică dispozițiile Ordonanței Guvernului nr. 2/2001
privind regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
(5) Amenzile contravenționale stabilite prin prezenta lege și
aplicate de C.S.A. se fac venituri la bugetul de stat în cotă de
40%, venituri la bugetul C.S.A. în cotă de 40%, iar restul de 20%
se face venit la bugetul autorităților locale de pe raza teritorială
în care locuiește contravenientul.
CAPITOLUL V
Susținerea financiară a PAID
Art. 31. — (1) Se autorizează Ministerul Finanțelor Publice să
contracteze împrumuturi pentru:
a) plata primei de reasigurare pentru primul an de la intrarea
în vigoare a prezentei legi, precum și pentru completarea, după

MONITORUL OFICIAL AL ROMÂNIEI, PARTEA I, Nr. 115/15.II.2011
caz, a diferenței până la nivelul primei de reasigurare cuvenite
pentru fiecare din următorii 4 ani;
b) asigurarea resurselor financiare necesare pentru plata
compensațiilor necesare în cazul în care pagubele depășesc
valoarea maximă care poate fi acoperită din resursele PAID și
de către societatea de reasigurare în cazul producerii riscurilor
asigurate.
(2) Condițiile de contractare a împrumuturilor prevăzute la
alin. (1) se stabilesc ulterior, în conformitate cu legislația în
vigoare.
(3) Se autorizează Ministerul Finanțelor Publice să acorde
sumele contractate în temeiul prevederilor alin. (1), prin
încheierea cu PAID a unor acorduri subsecvente de împrumut,
în condițiile legii.
(4) Rambursarea împrumuturilor se efectuează din sursele
proprii ale PAID.
Art. 32. — Autoritățile administrației publice centrale și locale
vor prevedea în bugetul anual sumele necesare plății primei
obligatorii pentru locuințele aflate în proprietatea statului și a
unităților administrativ-teritoriale.
CAPITOLUL VI
Dispoziții finale
Art. 33. — Pentru primul an, proprietarii de construcții cu
destinația de locuință sunt obligați să încheie contracte de
asigurare obligatorie a locuințelor până la expirarea unei
perioade de un an de la data împlinirii termenului prevăzut la
art. 3 alin. (1).
Art. 34. — Pentru anul 2009, primarii, prin compartimentele
de specialitate ale acestora, transmit datele prevăzute la art. 17
alin. (1) către PAID, după cum urmează:

15

a) în cazul orașelor/municipiilor, în termen de o lună de la
data adoptării normelor de către C.S.A., emise în aplicarea
prezentei legi;
b) în cazul comunelor, în termen de 3 luni de la data adoptării
normelor de către C.S.A., emise în aplicarea prezentei legi.
Art. 35. — În aplicarea prezentei legi, C.S.A. va emite norme
privind:
a) criteriile de autorizare a asigurătorilor pentru încheierea
de contracte de asigurare obligatorie a locuințelor;
b) forma și clauzele cuprinse în PAD*);
c) stabilirea comisioanelor care se încasează în condițiile
prevăzute de lege;
d) condițiile cedării în reasigurare a riscurilor asigurate prin
PAD;
e) constituirea rezervei pentru daunele asigurate prin PAD,
cu aplicarea principiului managementului separat pentru
activitatea de asigurare obligatorie a locuințelor;
f) constatarea, evaluarea și lichidarea daunelor**);
g) aspectele pentru care prezenta lege prevede în mod
expres că se reglementează pe această cale.
Art. 36. — În vederea îndeplinirii atribuțiilor stabilite prin
prezenta lege, PAID va încheia protocoale de colaborare cu
autorități, instituții sau asociații a căror contribuție la realizarea
scopului urmărit de prezenta lege se apreciază ca fiind
necesară.
Art. 37. — Prezenta lege se completează, în mod
corespunzător, cu legislația civilă, comercială și cu cea din
domeniul asigurărilor și reasigurărilor.
Art. 38. — Normele de aplicare a prezentei legi se adoptă de
către Ministerul Administrației și Internelor și C.S.A. și se publică
în Monitorul Oficial al României, Partea I.
Art. 39. — Prezenta lege intră în vigoare la 120 de zile de la
data publicării în Monitorul Oficial al României, Partea I.

*) A se vedea nota de subsol de la art. 4.
**) A se vedea Ordinul președintelui Comisiei de Supraveghere a Asigurărilor nr. 7/2009 pentru punerea în aplicare a Normelor privind constatarea,
evaluarea și lichidarea daunelor la asigurarea obligatorie a locuințelor împotriva cutremurelor, alunecărilor de teren sau inundațiilor, publicat în Monitorul Oficial al
României, Partea I, nr. 369 din 2 iunie 2009.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

100

1.500

140

3.

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 115/15.II.2011 conține 16 pagini.

Prețul: 3,20 lei

&JUYDGY|520769]
ISSN 1453—4495

