PARTEA I

Anul 179 (XXIII) — Nr. 286

Vineri, 22 aprilie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

387. — Hotărâre privind aprobarea bugetului de venituri și
cheltuieli pe anul 2011 al Societății Comerciale
ăSanevit 2003” — S.A. Arad, aflată sub autoritatea
Ministerului Sănătății ..................................................

2–6

404. — Hotărâre pentru modificarea și completarea
Hotărârii Guvernului nr. 717/2009 privind aprobarea
normelor de implementare a programului ăPrima
casă” ..........................................................................

7–10

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.285/437. — Ordin al președintelui Casei Naționale de Pensii
Publice și al președintelui Casei Naționale de Asigurări
de Sănătate privind reținerea contribuțiilor la Fondul
național unic de asigurări sociale de sănătate în cazul
pensionarilor sistemului public de pensii din România
având reședința sau domiciliul declarat pe teritoriul
altui stat ......................................................................

11–15

4.070. — Ordin al ministrului educației, cercetării, tineretului
și sportului pentru modificarea Ordinului ministrului
educației, cercetării, tineretului și sportului
nr. 4.034/2010 privind structura anului școlar
2010—2011 ................................................................

16

2

MONITORUL OFICIAL AL ROMÂNIEI, PARTEA I, Nr. 286/22.IV.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli pe anul
2011 al Societății Comerciale ăSanevit 2003” — S.A. Arad,
aflată sub autoritatea Ministerului Sănătății
Având în vedere prevederile Ordonanței de urgență a Guvernului nr. 79/2008
privind măsuri economico-financiare la nivelul unor operatori economici, aprobată
cu modificări și completări prin Legea nr. 203/2009, cu modificările ulterioare,
în temeiul art. 108 din Constituția României, republicată, al art. 15 alin. (1) din
Ordonanța de urgență a Guvernului nr. 37/2008 privind reglementarea unor măsuri
financiare în domeniul bugetar, aprobată cu modificări prin Legea nr. 275/2008, cu
modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli pe anul 2011 al
Societății Comerciale ăSanevit 2003” — S.A. Arad, aflată sub autoritatea
Ministerului Sănătății, prevăzut în anexa care face parte integrantă din prezenta
hotărâre.
(2) În termen de 30 de zile de la data intrării în vigoare a prezentei hotărâri
se va face defalcarea pe trimestre a indicatorilor prevăzuți în bugetul de venituri și
cheltuieli al Societății Comerciale ăSanevit 2003” — S.A. Arad, cu aprobarea
Ministerului Sănătății.
Art. 2. — (1) Nivelul cheltuielilor totale aferente veniturilor totale, prevăzut în
bugetul de venituri și cheltuieli al Societății Comerciale ăSanevit 2003” — S.A.
Arad, menționat la art. 1, reprezintă limita maximă, care nu poate fi depășită decât
în cazuri justificate și numai cu aprobarea Guvernului, la propunerea Ministerului
Sănătății, cu avizul Ministerului Finanțelor Publice și al Ministerului Muncii, Familiei
și Protecției Sociale.
(2) În situația în care în cursul execuției bugetului se înregistrează nerealizări
ale veniturilor totale aprobate, Societatea Comercială ăSanevit 2003” — S.A. Arad
va putea efectua cheltuieli totale aferente veniturilor totale, proporțional cu gradul
de realizare a veniturilor totale, cu încadrarea în indicatorii de eficiență aprobați.
Art. 3. — (1) Nerespectarea prevederilor art. 2 constituie contravenție și se
sancționează cu amendă de 5.000 lei.
(2) Contravenției prevăzute la alin. (1) i se aplică prevederile Ordonanței
Guvernului nr. 2/2001 privind regimul juridic al contravențiilor, aprobată cu
modificări și completări prin Legea nr. 180/2002, cu modificările și completările
ulterioare.
(3) Contravenția se constată de organele de control financiar ale statului,
împuternicite potrivit legii, iar amenda se aplică persoanelor vinovate de
nerespectarea prevederilor prezentei hotărâri.
PRIM-MINISTRU

EMIL BOC
Contrasemnează:
Ministrul sănătății,
Cseke Attila
Ministrul muncii, familiei și protecției
sociale,
Ioan Nelu Botiș
Ministrul finanțelor publice,
Gheorghe Ialomițianu
București, 13 aprilie 2011.
Nr. 387.

MONITORUL OFICIAL AL ROMÂNIEI, PARTEA I, Nr. 286/22.IV.2011

3
ANEXĂ1)

MINISTERUL SĂNĂTĂȚII
Societatea Comercială ăSanevit 2003” — S.A. Arad

Sediul/Adresa: str. Petru Rareș nr. 129, Arad
Cod unic de înregistrare: 15973541
B U G E T U L D E V E N I T U R I Ș I C H E LT U I E L I

pe anul 2011

1) Anexa

este reprodusă în facsimil.

4

MONITORUL OFICIAL AL ROMÂNIEI, PARTEA I, Nr. 286/22.IV.2011

MONITORUL OFICIAL AL ROMÂNIEI, PARTEA I, Nr. 286/22.IV.2011

5

6

MONITORUL OFICIAL AL ROMÂNIEI, PARTEA I, Nr. 286/22.IV.2011

MONITORUL OFICIAL AL ROMÂNIEI, PARTEA I, Nr. 286/22.IV.2011

7

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 717/2009
privind aprobarea normelor de implementare a programului ăPrima casă”
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 717/2009 privind
aprobarea normelor de implementare a programului ăPrima
casă”, publicată în Monitorul Oficial al României, Partea I,
nr. 418 din 18 iunie 2009, cu modificările și completările
ulterioare, se modifică și se completează după cum urmează:
1. După articolul 2 se introduce un nou articol, articolul 21,
cu următorul cuprins:
ăArt. 21. — Beneficiarii care dețin cote-părți dintr-o locuință
din categoria celor prevăzute la art. 2 lit. a)—c) pot achiziționa
diferența de cote-părți, în vederea întregirii dreptului de
proprietate.”
2. După articolul 4 se introduce un nou articol, articolul 41,
cu următorul cuprins:
ăArt. 41. — (1) Oricare dintre finanțatorii eligibili, participanți
în cadrul programului, poate să transfere portofoliul de credite
acordate către orice alt finanțator care îndeplinește criteriile de
eligibilitate în cadrul programului, în limita plafonului alocat și
utilizat, cu condiția notificării cesiunii către beneficiari și fără a
afecta drepturile și obligațiile beneficiarilor din contractele în curs
de derulare.
(2) În termen de maximum 10 zile de la data cesiunii
portofoliului de credite garantate către un alt finanțator
participant în cadrul programului, finanțatorul cedent transmite
Fondului Național de Garantare a Creditelor pentru
Întreprinderile Mici și Mijlocii S.A. — I.F.N., denumit în continuare
FNGCIMM, o înștiințare în care vor fi menționate garanțiile
individuale care fac obiectul cesiunii și data la care a intervenit
cesiunea, însoțită de copia certificată a contractului de cesiune.
(3) Un finanțator din afara programului poate fi declarat
eligibil în vederea preluării portofoliului de garanții acordate de
un finanțator eligibil în cadrul programului, cu condiția
transmiterii către FNGCIMM și Ministerul Finanțelor Publice a
unui angajament privind respectarea nivelului costurilor totale
pe care le vor aplica finanțărilor acordate în cadrul programului,
fără a afecta drepturile și obligațiile beneficiarilor din contractele
de credit în derulare, cu cel puțin 7 zile calendaristice înainte de
data intrării în vigoare a contractului de cesiune.
(4) Finanțatorii care au optat pentru reutilizarea plafonului și
care au preluat în condițiile prevăzute la alin. (1) un portofoliu de
credite acordate de către un alt finanțator eligibil din cadrul
programului, care nu și-a exercitat dreptul de opțiune, vor putea
solicita reutilizarea plafonului de garanții astfel preluat, urmând
a se încheia în acest sens un act adițional la protocolul încheiat
cu FNGCIMM.”
3. În anexa nr. 1, la articolul 3, după alineatul (4) se
introduce un nou alineat, alineatul (5), cu următorul
cuprins:
ă(5) În termenul prevăzut la art. II alin. (2) din Ordonanța de
urgență a Guvernului nr. 33/2011 pentru modificarea și
completarea art. 1 din Ordonanța de urgență a Guvernului
nr. 60/2009 privind unele măsuri în vederea implementării
programului «Prima casă», precum și pentru adoptarea unor
măsuri în vederea continuării programului «Prima casă»,
finanțatorii pot depune la FNGCIMM și Ministerul Finanțelor
Publice opțiunea privind reutilizarea plafonului.”
4. În anexa nr. 1, la articolul 4 se introduce un nou
alineat, alineatul (2), cu următorul cuprins:
ă(2) Finanțatorii care au optat pentru reutilizarea plafonului
încheie un protocol cu FNGCIMM”.

5. În anexa nr. 1, la articolul 5, litera b) se modifică și va
avea următorul cuprins:
ăb) garanție — angajament expres, necondiționat și
irevocabil asumat de FNGCIMM, în numele și în contul statului,
materializat într-un contract de garantare, care acoperă
pierderea suportată de finanțator, ca urmare a producerii riscului
de credit, atât în cazul garanțiilor acordate pentru finanțările
garantate definite conform lit. e)—e4), cât și pentru cele care
intră sub incidența împărțirii în mod egal a riscului între stat și
finanțatori;”.
6. În anexa nr. 1, la articolul 5, după litera d) se introduce
o nouă literă, litera d1), cu următorul cuprins:
ă d1) protocol — act semnat între FNGCIMM, în calitate de
mandatar al Ministerului Finanțelor Publice, și finanțator, prin
care se stabilesc termenii și condițiile aplicabile garanțiilor care
intră sub incidența opțiunii privind reutilizarea plafonului și celor
care vor fi acordate în limita plafonului disponibilizat;”.
7. În anexa nr. 1, la articolul 5, literele k) și l) se modifică
și vor avea următorul cuprins:
ăk) valoarea garanției — valoarea menționată în contractul
de garantare pentru garanțiile care nu intră sub incidența
împărțirii riscului, respectiv valoarea menționată în contractul de
garantare și în protocol pentru garanțiile care intră sub incidența
împărțirii riscului, al cărei nivel acoperă integral, respectiv
proporțional cu procentul de împărțire a riscurilor și pierderilor,
soldul finanțării garantate (principalului), exclusiv dobânzile și
comisioanele bancare și alte sume datorate de beneficiar în
baza contractului de credit;
l) valoarea de executare a garanției — suma egală cu soldul
finanțării la care se aplică procentul de garantare stabilit conform
contractului de garantare pentru garanțiile care nu intră sub
incidența împărțirii riscului sau prevăzut în contractul de
garantare și în protocol pentru garanțiile care intră sub incidența
împărțirii riscului, ce urmează a fi plătită de către Ministerul
Finanțelor Publice ca urmare a producerii riscului de credit;”.
8. În anexa nr. 1, la articolul 5, după litera p) se introduc
trei noi litere, literele q)—s), cu următorul cuprins:
ăq) plafon reutilizat — nivel maxim al garanțiilor care va fi
utilizat de finanțator în vederea acordării de garanții în cadrul
programului în condițiile împărțirii în mod egal a riscurilor și a
pierderilor între statul român, reprezentat de Ministerul
Finanțelor Publice, și finanțatori, egal cu 50% din soldul
garanțiilor emise de către FNGCIMM în favoarea finanțatorului,
raportat în ultima zi a lunii precedente lunii în care finanțatorul a
semnat protocolul, care include valoarea promisiunilor de
garantare emise până la data semnării protocolului și valoarea
garanțiilor aprobate care nu au fost acordate până în ultima zi a
lunii precedente lunii în care finanțatorul a semnat protocolul;
r) promisiune unilaterală de creditare — document prin care
finanțatorul își exprimă disponibilitatea de a acorda o finanțare
în condițiile prevăzute la art. 1 alin. (31) din Ordonanța de
urgență a Guvernului nr. 60/2009, aprobată cu modificări și
completări prin Legea nr. 368/2009, cu modificările și
completările ulterioare, unui beneficiar care, la data acordării
acesteia, se încadrează în criteriile de eligibilitate ale
programului. Documentul are valabilitate pe perioada de
construcție a locuinței, dar nu mai mult de 18 luni;
s) promisiune de garantare — document emis de FNGCIMM
finanțatorului, prin care FNGCIMM își exprimă intenția de a

8

MONITORUL OFICIAL AL ROMÂNIEI, PARTEA I, Nr. 286/22.IV.2011

garanta, în condițiile prevăzute la art. 1 alin. (31) din Ordonanța
de urgență a Guvernului nr. 60/2009, aprobată cu modificări și
completări prin Legea nr. 368/2009, cu modificările și
completările ulterioare, finanțarea care va fi acordată
beneficiarilor de către finanțator. Documentul are valabilitate pe
perioada de construcție a locuinței, dar nu mai mult de 18 luni.”
9. În anexa nr. 1, la articolul 6, literele f)—h) se modifică
și vor avea următorul cuprins:
ăf) are valoare determinată, inițial egală cu finanțarea
acordată în cazul garanțiilor din portofoliul finanțatorilor care nu
au optat pentru reutilizarea plafonului, respectiv cu 50% din
finanțarea acordată în cazul garanțiilor care intră sub incidența
împărțirii în mod egal a riscurilor și pierderilor între stat și
finanțatori;
g) valoarea se reduce cu ratele de capital (principal)
rambursate de către beneficiar în cazul garanțiilor din portofoliul
finanțatorilor care nu au optat pentru reutilizarea plafonului,
respectiv cu 50% din ratele de capital (principal) rambursate de
către beneficiar în cazul garanțiilor care intră sub incidența
împărțirii în mod egal a riscurilor și pierderilor între stat și
finanțatori;
h) acoperă integral, respectiv proporțional cu procentul de
împărțire a riscurilor și pierderilor, numai principalul, exclusiv
dobânzile și comisioanele bancare și alte sume datorate de
beneficiar în baza contractului de credit.”
10. În anexa nr. 1, la articolul 10 se introduc două noi
alineate, alineatele (2) și (3), cu următorul cuprins:
ă(2) După semnarea protocolului, în temeiul contractului de
garantare, garanția finanțatorului pentru finanțările garantate
care intră sub incidența împărțirii în mod egal a riscurilor și
pierderilor între finanțator și garant conform protocolului este
garantată prin înscrierea în cartea funciară a privilegiului special
al creditorului procurator de fonduri, fără plata tarifelor de
înscriere.
(3) Pentru garanțiile acordate în limita plafonului
disponibilizat în condițiile împărțirii riscului între stat și finanțatori,
în baza contractului de garantare, garanția statului român,
reprezentat de Ministerul Finanțelor Publice, și a finanțatorului
este garantată cu ipotecă legală de rangul I instituită,
proporțional cu procentul de garantare, asupra imobilelor
achiziționate în cadrul programului, până la finalizarea procedurii
de executare silită asupra imobilului care face obiectul garanției,
potrivit legii, cu interdicția de înstrăinare a locuinței pe o perioadă
de 5 ani și interdicția de grevare cu sarcini a acesteia pe toată
durata garanției. Condiția referitoare la rangul dreptului de
ipotecă trebuie să fie îndeplinită până la momentul formulării
cererii de plată a garanției de către finanțator. În cazul primirii
de către finanțator a comunicării respingerii cererii de plată a
garanției de la FNGCIMM, în temeiul contractului de garantare,
finanțatorul are dreptul să înscrie în cartea funciară privilegiul
prevăzut de art. 1737 pct. 2 din Codul civil, concomitent cu
radierea din cartea funciară a ipotecii legale instituite în favoarea
statului român.”
11. În anexa nr. 1, la articolul 101, după alineatul (2) se
introduc două noi alineate, alineatele (3) și (4), cu următorul
cuprins:
ă(3) După semnarea protocolului, în temeiul contractului de
garantare, garanția finanțatorului pentru finanțările garantate
care intră sub incidența împărțirii în mod egal a riscurilor și
pierderilor între finanțator și garant conform protocolului este
garantată prin înscrierea în cartea funciară a privilegiului special
al creditorului procurator de fonduri, fără plata tarifelor de
înscriere.
(4) Pentru garanțiile acordate în limita plafonului
disponibilizat în condițiile împărțirii riscului între stat și finanțatori,
în baza contractului de garantare, garanția statului român,
reprezentat de Ministerul Finanțelor Publice, și a finanțatorului
este garantată cu ipotecă legală de rangul I instituită,
proporțional cu procentul de garantare, asupra terenului pe care

urmează să se construiască locuința în cadrul programului,
precum și asupra locuinței viitoare și a celei construite de
beneficiarul individual, până la finalizarea procedurii de
executare silită asupra imobilului care face obiectul garanției,
potrivit legii, cu notarea interdicției de înstrăinare a locuinței și a
terenului pe o perioadă de 5 ani, precum și a interdicției de
grevare a acestora cu orice alte sarcini.”
12. În anexa nr. 1, la articolul 102, după alineatul 2 se
introduc două noi alineate, alineatele (3) și (4), cu următorul
cuprins:
ă(3) După semnarea protocolului, în temeiul contractului de
garantare, garanția finanțatorului pentru finanțările garantate
care intră sub incidența împărțirii în mod egal a riscurilor și
pierderilor între finanțator și garant conform protocolului este
garantată prin înscrierea în cartea funciară a privilegiului special
al creditorului procurator de fonduri, fără plata tarifelor de
înscriere.
(4) Pentru garanțiile acordate în limita plafonului
disponibilizat în condițiile împărțirii riscului între stat și finanțatori,
în baza contractului de garantare, garanția statului român,
reprezentat de Ministerul Finanțelor Publice, și a finanțatorului
este garantată cu ipotecă legală de rangul I instituită,
proporțional cu procentul de garantare, asupra terenului pe care
urmează să se construiască locuințele în cadrul programului,
precum și asupra locuințelor viitoare și a celor construite prin
asociații fără personalitate juridică, până la finalizarea procedurii
de executare silită asupra imobilului care face obiectul garanției,
potrivit legii, cu notarea interdicției de înstrăinare a locuinței și a
terenului, cu excepția înstrăinării cotei-părți de teren aferente
fiecărei locuințe construite către oricare dintre membrii
asociației, pe o perioadă de 5 ani, precum și a interdicției de
grevare a locuinței și a terenului cu orice alte sarcini.”
13. La anexa nr. 1, articolul 103 se modifică și va avea
următorul cuprins:
ăArt. 103. — (1) Finanțatorul își exprimă acordul fie în numele
și contul statului, fie în nume și cont propriu și în numele și contul
statului pentru preluarea finanțării garantate și a dreptului de
proprietate asupra locuinței/locuinței viitoare în cadrul
programului de către:
a) orice alte persoane fizice care îndeplinesc criteriile de
eligibilitate, prin novație, sub condiția menținerii garanțiilor
instituite prin lege asupra imobilului și cu aprobarea FNGCIMM
privind eligibilitatea beneficiarului care preia finanțarea garantată
și locuința; sau
b) oricare dintre coproprietari, în vederea întregirii dreptului
de proprietate ori măririi cotei-părți din dreptul de proprietate;
sau
c) unul dintre soți, ca efect al partajului, în condițiile legii.
(2) În vederea realizării operațiunii prevăzute la alin. (1),
finanțatorul își exprimă acordul, în nume și cont propriu și/sau în
numele și contul statului, pentru ridicarea temporară a interdicției
de înstrăinare.”
14. La anexa nr. 1, articolul 104 se modifică și va avea
următorul cuprins:
ăArt. 104. — Beneficiarul se obligă să constituie, conform
prevederilor titlului VI din Legea nr. 99/1999 privind unele măsuri
pentru accelerarea reformei economice, cu modificările
ulterioare, în favoarea finanțatorului și a statului român,
reprezentat de Ministerul Finanțelor Publice, proporțional cu
procentul de garantare, o garanție reală mobiliară — gaj fără
deposedare asupra soldurilor creditoare ale tuturor conturilor
curente deschise la instituția de credit finanțatoare, valabilă
până la stingerea creanțelor datorate de beneficiar în baza
contractelor de credit și de garantare.”
15. În anexa nr. 1, după articolul 105 se introduce un nou
articol, articolul 106, cu următorul cuprins:
ăArt. 106. — Prin semnarea protocolului, drepturile izvorâte
din polițele de asigurare a imobilelor achiziționate/construite în
cadrul programului se vor împărți în mod egal între Ministerul

MONITORUL OFICIAL AL ROMÂNIEI, PARTEA I, Nr. 286/22.IV.2011
Finanțelor Publice și finanțator atât pentru garanțiile acordate
anterior reutilizării plafonului, care intră sub incidența împărțirii
riscurilor și pierderilor între stat și finanțator, cât și pentru
garanțiile acordate din plafonul reutilizat.”
16. În anexa nr. 1, la articolul 11 alineatul (3), litera d) se
modifică și va avea următorul cuprins:
ăd) valoarea, modalitatea de calcul și termenele de plată ale
comisionului de gestiune datorat de finanțator și recuperat de la
beneficiar;”.
17. În anexa nr. 1, articolul 16 se modifică și va avea
următorul cuprins:
ăArt. 16. — Plata garanției se va face în condițiile și termenii
prevăzuți în protocol, convenția de implementare, convenția de
garantare și contractul de garantare, în termen de maximum
15 zile calendaristice de la data primirii de către FNGCIMM a
cererii de plată, fără însă a se depăși 90 de zile calendaristice
restante de plată de către beneficiar.”
18. În anexa nr. 1, la articolul 17, alineatele (2) și (3) se
modifică și vor avea următorul cuprins:
ă(2) După efectuarea plății prevăzute la alin. (1), Ministerul
Finanțelor Publice informează FNGCIMM, care întocmește un
înscris prin care se individualizează creanța bugetară rezultată
prin plată, exprimată în moneda națională, și data scadenței
acesteia, respectiv a 31-a zi de la data efectuării plății valorii de
executare a garanției. Înscrisul, împreună cu dovada efectuării
procedurii de transmitere către debitorul beneficiar al finanțării
garantate, contractul de garantare, precum și documentele care
au stat la baza acordării garanției se înaintează organelor
competente ale Agenției Naționale de Administrare Fiscală în a
căror rază teritorială își are domiciliul fiscal debitorul persoană
fizică, în vederea efectuării procedurii de executare silită.
(3) În termen de 15 zile calendaristice de la data plății
garanției către finanțator, FNGCIMM transmite înscrisul prevăzut
la alin. (2) și debitorului beneficiar al finanțării garantate.”
19. În anexa nr. 1, la articolul 18, după alineatul (2) se
introduce un nou alineat, alineatul (3), cu următorul
cuprins:
ă(3) În situația în care asupra bunurilor imobile achiziționate
prin program este instituită ipoteca de rangul I proporțional cu
procentul de garantare stabilit potrivit legii atât în favoarea
statului român, reprezentat de Ministerul Finanțelor Publice, cât
și a finanțatorului, sumele încasate ca urmare a valorificării se
distribuie în termen de maximum 20 de zile calendaristice de la
încasarea sumei de către organele competente ale Agenției
Naționale de Administrare Fiscală, proporțional cu procentul de
garantare, după deducerea cheltuielilor de orice fel efectuate de
către acesta cu urmărirea și conservarea bunurilor al căror preț
se distribuie, cu prezentarea către finanțator a actelor
doveditoare aferente acestor cheltuieli.”
20. În anexa nr. 1, după articolul 19 se introduc cinci noi
articole, articolele 191—195, cu următorul cuprins:
ăArt. 191. — În situația achiziției unei locuințe care se
încadrează în una dintre categoriile prevăzute la art. 2 lit. a)—c)
din hotărâre, beneficiarul va depune la finanțator o cerere de
finanțare, însoțită de antecontractul de vânzare-cumpărare a
locuinței. Finanțatorul, în urma constatării încadrării solicitantului
în criteriile de eligibilitate referitoare la respectarea condițiilor
specifice prevăzute în normele sale interne, emite o promisiune
unilaterală de creditare în condițiile prevăzute la art. 1 alin. (31)
din Ordonanța de urgență a Guvernului nr. 60/2009, aprobată
cu modificări și completări prin Legea nr. 368/2009, cu
modificările și completările ulterioare, sub rezerva obținerii unei
promisiuni de garantare.
Art. 192. — La solicitarea finanțatorului, în baza convenției
de garantare și a protocolului, FNGCIMM emite promisiunea de
garantare în condițiile împărțirii proporționale a riscurilor și
pierderilor între stat și finanțator.

9

Art. 193. — Înainte de expirarea termenului de valabilitate a
promisiunii unilaterale de creditare, beneficiarul prezintă
finanțatorului documentele din care rezultă finalizarea locuinței.
Dacă la această dată finanțatorul constată îndeplinirea integrală
de către beneficiar a criteriilor programului, acesta aprobă
finanțarea sub condiția obținerii garanției FNGCIMM.
Art. 194. — Pentru obținerea garanției FNGCIMM se
procedează conform cap. IV.
Art. 195. — Finanțatorii care solicită FNGCIMM emiterea unei
promisiuni de garantare vor face dovada achitării unui comision
unic de analiză de 0,15%/an din valoarea promisiunii de
garantare. Comisionul este suportat de beneficiar, iar nivelul
este valabil pentru primul semestru al anului 2011, urmând ca
pentru semestrele următoare prevederile art. 2 lit. b) din anexa
nr. 2 la hotărâre să fie aplicabile în mod corespunzător.”
21. În anexa nr. 2, la articolul 1, literele f) și h) se modifică
și vor avea următorul cuprins:
ăf) se obligă să nu înstrăineze locuința achiziționată în primii
5 ani de la data dobândirii; în cazurile și în condițiile prevăzute
la art. 103 din anexa nr. 1 la hotărâre poate fi aprobată preluarea
finanțării garantate și a dreptului de proprietate asupra locuinței;
.......................................
h) se obligă să asigure locuința achiziționată din finanțarea
garantată împotriva tuturor riscurilor, iar drepturile derivând din
polița de asigurare vor fi cesionate în favoarea statului român,
reprezentat de Ministerul Finanțelor Publice, și a finanțatorului,
beneficiarul fiind ținut să facă dovada notificării cesiunii către
asigurator. În caz de nerespectare de către beneficiar a obligației
de asigurare a locuinței, finanțatorul are dreptul, fără a fi obligat,
să procedeze la asigurarea locuinței pe cheltuiala proprie și să
recupereze cheltuielile respective de la beneficiar.”
22. În anexa nr. 2, la articolul 11, literele h), n) și p) se
modifică și vor avea următorul cuprins:
ăh) prezintă finanțatorului polița de asigurare a lucrărilor de
construcții-montaj pentru imobilul cu destinația de locuință aflat
în construcție, încheiată cu o societate de asigurare agreată de
finanțator, iar drepturile derivând din polița de asigurare vor fi
cesionate în favoarea statului român, reprezentat de Ministerul
Finanțelor Publice, și a finanțatorului, pe toată durata de
execuție a lucrărilor, beneficiarul fiind ținut să facă dovada
notificării cesiunii către asigurator. În caz de nerespectare de
către beneficiar a obligației de asigurare a locuinței, finanțatorul
are dreptul, fără a fi obligat, să procedeze la asigurarea locuinței
pe cheltuiala proprie și să recupereze cheltuielile respective de
la beneficiar;
..................................................................................................
n) se obligă să nu cesioneze drepturile de construire și să nu
înstrăineze terenul și locuința construită prin program în primii
5 ani de la data instituirii ipotecii legale; în cazurile și în condițiile
prevăzute la art. 103 din anexa nr. 1 la hotărâre poate fi aprobată
preluarea finanțării garantate și a dreptului de proprietate asupra
locuinței viitoare/locuinței;
.................................................................................................
p) se obligă să asigure locuința finalizată, construită din
finanțarea garantată, împotriva tuturor riscurilor, iar drepturile
derivând din polița de asigurare vor fi cesionate în favoarea
statului român, reprezentat de Ministerul Finanțelor Publice, și a
finanțatorului, beneficiarul fiind ținut să facă dovada notificării
cesiunii către asigurator;”.
23. În anexa nr. 2, la articolul 12 alineatul (2), litera b) se
modifică și va avea următorul cuprins:
ăb) obligația tuturor beneficiarilor de a nu cesiona drepturile
de construire și de a nu înstrăina terenul și locuința construită
prin program în primii 5 ani de la data instituirii ipotecii legale; în
cazurile și în condițiile prevăzute la art. 103 din anexa nr. 1 la
hotărâre poate fi aprobată preluarea finanțării garantate și a
dreptului de proprietate asupra locuinței/locuinței viitoare;”.

10

MONITORUL OFICIAL AL ROMÂNIEI, PARTEA I, Nr. 286/22.IV.2011

24. În anexa nr. 2, la articolul 2, literele b), i) și i1) se
modifică și vor avea următorul cuprins:
ăb) costul total al finanțărilor acordate în cadrul programului
se compune din:
— rata dobânzii EURIBOR la 3 luni plus o marjă de
maximum 4,00% pe an pentru creditele în euro și ROBOR la
3 luni plus o marjă de maximum 2,50% pe an pentru creditele în
lei; marja include și nivelul total al comisioanelor percepute de
către finanțator; marja nu include costul evaluării imobilului,
costul aferent efectuării formalităților de publicitate și comisionul
de gestiune datorat FNGCIMM, după caz;
— comisionul de gestiune datorat FNGCIMM și recuperat de
la beneficiar. Nivelul comisionului de gestiune și al comisionului
unic de analiză, calculat la soldul garanției statului, se negociază
semestrial între Ministerul Finanțelor Publice și FNGCIMM și se
stabilește prin ordin al ministrului finanțelor publice;
..................................................................................................
i) acceptă să efectueze formalitățile de înscriere/radiere
în/din cartea funciară a ipotecii legale asupra locuinței
achiziționate în cadrul programului în favoarea statului român,
reprezentat de Ministerul Finanțelor Publice, și a finanțatorului,
precum și cele de notare/radiere în/din cartea funciară a
interdicției de înstrăinare pe o perioadă de 5 ani și a interdicției
de grevare cu alte sarcini pe toată durata finanțării. Înscrierea
ipotecii legale și notarea interdicțiilor se efectuează în temeiul
contractului de garantare, iar radierea ipotecii legale și a
interdicțiilor se face în baza deciziei FNGCIMM și a
finanțatorului, proporțional cu procentul de garantare;
i1) acceptă să înscrie privilegiul finanțatorului prevăzut la
art. 1737 pct. 2 din Codul civil, în cazurile prevăzute la art. III
alin. (1) din Ordonanța de urgență nr. 33/2011 pentru
modificarea și completarea art. 1 din Ordonanța de urgență a
Guvernului nr. 60/2009 privind unele măsuri în vederea
implementării programului «Prima casă», precum și pentru
adoptarea unor măsuri în vederea continuării programului
«Prima casă», precum și în cazul primirii comunicării respingerii
cererii de plată a garanției de la FNGCIMM pentru garanțiile care
nu intră sub incidența împărțirii în mod egal a riscurilor și
pierderilor între stat și finanțator;”.
25. În anexa nr. 2, la articolul 21, literele b), n), r) și ș) se
modifică și vor avea următorul cuprins:
ăb) costul total al finanțărilor acordate în cadrul programului
se compune din:
— rata dobânzii EURIBOR la 3 luni plus o marjă de
maximum 4,00% pe an pentru creditele în euro și ROBOR la
3 luni plus o marjă de maximum 2,50% pe an pentru creditele în
lei; marja include și nivelul total al comisioanelor percepute de
către finanțator; marja nu include costul evaluării terenului,
locuinței, devizelor estimative și situațiilor de lucrări, precum și
costul aferent efectuării formalităților de publicitate, după caz;
— comisionul de gestiune datorat FNGCIMM și recuperat de
la beneficiar. Nivelul comisionului de gestiune și al comisionului
unic de analiză, calculat la soldul garanției statului, se negociază
semestrial între Ministerul Finanțelor Publice și FNGCIMM și se
stabilește prin ordin al ministrului finanțelor publice;
...............................................................................................
n) verifică încheierea poliței de asigurare a lucrărilor de
construcții-montaj pentru imobilul cu destinația de locuință aflat
în construcție împreună cu anexele gospodărești, cu o societate

de asigurare agreată de finanțator și cesionată în favoarea
statului român, reprezentat de Ministerul Finanțelor Publice, și a
finanțatorului, proporțional cu procentul de garantare, pe toată
durata executării lucrărilor;
................................................................................................
r) acceptă să efectueze formalitățile de înscriere/radiere
în/din cartea funciară a ipotecii legale de rang I asupra terenului
și locuinței viitoare, precum și de notare/radiere a interdicțiilor
prevăzute la art. 101 alin. (1) sau art. 102 alin. (1), după caz, din
anexa nr. 1 la hotărâre, în favoarea statului român, reprezentat
de Ministerul Finanțelor Publice, și a finanțatorului, proporțional
cu procentul de garantare. Înscrierea ipotecii legale și notarea
interdicțiilor se efectuează în temeiul contractului de garantare,
iar radierea ipotecii legale și a interdicțiilor se face în baza
deciziei FNGCIMM și a finanțatorului, proporțional cu procentul
de garantare;
...............................................................................................
ș) acceptă să efectueze formalitățile de înscriere/radiere
în/din cartea funciară a ipotecii legale de rang I, a interdicției de
înstrăinare pe o perioadă de 5 ani și a interdicției de grevare, în
favoarea statului român, reprezentat de Ministerul Finanțelor
Publice, și a finanțatorului, asupra locuinței/locuințelor finalizate,
construite în cadrul programului;”.
Art. II. — (1) Dispozițiile art. 3 alin. (3) din anexa nr. 1 la
Hotărârea Guvernului nr. 717/2009 privind aprobarea normelor
de implementare a programului ăPrima casă”, cu modificările și
completările ulterioare, referitoare la acordarea de garanții în
temeiul promisiunilor de garantare emise de Fondul Național de
Garantare a Creditelor pentru Întreprinderi Mici și Mijlocii S.A. —
I.F.N. (FNGCIMM) se aplică în mod corespunzător finanțatorilor
care nu au optat pentru reutilizarea plafonului.
(2) Finanțatorii care au semnat protocolul pot acorda
promisiuni de creditare în baza cărora se pot emite promisiuni
de garantare de către FNCGIMM, potrivit art. 191—195 din
anexa nr. 1 la Hotărârea Guvernului nr. 717/2009, cu modificările
și completările ulterioare, cu încadrarea în plafonul reutilizat.
Art. III. — În termen de 15 zile de la data intrării în vigoare a
prezentei hotărâri se va aproba protocolul prevăzut la art. II
alin. (1) din Ordonanța de urgență a Guvernului nr. 33/2011
pentru modificarea și completarea art. 1 din Ordonanța de
urgență a Guvernului nr. 60/2009 privind unele măsuri în
vederea implementării programului ăPrima casă”, precum și
pentru adoptarea unor măsuri în vederea continuării programului
ăPrima casă”, și se modifică și se completează în mod
corespunzător prevederile Ordinului ministrului finanțelor publice
și al ministrului întreprinderilor mici și mijlocii, comerțului și
mediului de afaceri nr. 2.225/994/2009 pentru aprobarea
Convenției privind implementarea programului ăPrima casă” și a
Convenției de garantare și pentru reglementarea unor măsuri
necesare pentru aplicarea prevederilor art. 10 din anexa nr. 1 la
Hotărârea Guvernului nr. 717/2009 privind aprobarea normelor
de implementare a programului ăPrima casă”, cu modificările și
completările ulterioare.
Art. IV. — Hotărârea Guvernului nr. 717/2009 privind
aprobarea normelor de implementare a programului ăPrima
casă”, publicată în Monitorul Oficial al României, Partea I,
nr. 418 din 18 iunie 2009, cu modificările și completările
ulterioare, precum și cu cele aduse prin prezenta hotărâre, se va
republica în Monitorul Oficial al României, Partea I, dându-se
textelor o nouă numerotare.

PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Ialomițianu
Ministrul economiei, comerțului și mediului de afaceri,
Ion Ariton
București, 20 aprilie 2011.
Nr. 404.

MONITORUL OFICIAL AL ROMÂNIEI, PARTEA I, Nr. 286/22.IV.2011

11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
CASA NAȚIONALĂ DE PENSII PUBLICE
Nr. 1.285 din 8 aprilie 2011

CASA NAȚIONALĂ DE ASIGURĂRI DE SĂNĂTATE
Nr. 437 din 31 martie 2011

ORDIN
privind reținerea contribuțiilor la Fondul național unic de asigurări sociale de sănătate
în cazul pensionarilor sistemului public de pensii din România având reședința
sau domiciliul declarat pe teritoriul altui stat
Având în vedere Referatul de aprobare nr. 162/G.M. din 5 aprilie 2011 al secretarului general al Casei Naționale de Pensii
Publice și al directorului general al Casei Naționale de Asigurări de Sănătate nr. D.G. 1.382 din 31 martie 2011,
ținând cont de dispozițiile instrumentelor juridice cu caracter internațional în domeniul coordonării sistemelor de securitate
socială pe care România le aplică, și anume ale:
— Regulamentului (CEE) nr. 1.408/71 al Consiliului din 14 iunie 1971 privind aplicarea regimurilor de securitate socială
în raport cu lucrătorii salariați, cu lucrătorii care desfășoară activități independente și cu membrii familiilor acestora care se
deplasează în cadrul Comunității;
— Regulamentului (CEE) nr. 574/72 al Consiliului din 21 martie 1972 de stabilire a normelor de aplicare a Regulamentului
(CEE) nr. 1.408/71 privind aplicarea regimurilor de securitate socială în raport cu salariații și cu membrii familiilor acestora care se
deplasează în interiorul Comunității;
— Regulamentului (CE) nr. 883/2004 al Parlamentului European și al Consiliului din 29 aprilie 2004 privind coordonarea
sistemelor de securitate socială, publicat în Jurnalul Oficial al Uniunii Europene nr. L 166 din 30 aprilie 2004, cu modificările și
completările ulterioare;
— Regulamentului (CE) nr. 987/2009 al Parlamentului European și al Consiliului din 16 septembrie 2009 de stabilire a
procedurii de punere în aplicare a Regulamentului (CE) nr. 883/2004 privind coordonarea sistemelor de securitate socială, publicat
în Jurnalul Oficial al Uniunii Europene nr. L 284 din 30 octombrie 2009, cu modificările și completările ulterioare,
precum și ale acordurilor bilaterale în domeniul securității sociale la care România este parte, cu prevederi pentru
asigurarea de boală — maternitate,
în temeiul prevederilor:
— art. 138 lit. h) și art. 139 lit. a) din Legea nr. 263/2010 privind sistemul unitar de pensii publice, cu modificările și
completările ulterioare;
— art. 211 alin. (1), (11) și (2), art. 213 alin. (2) lit. h), art. 257 alin. (22), art. 260 alin. (1) lit. a1) și art. 266 alin. (1) din Legea
nr. 95/2006 privind reforma în domeniul sănătății, cu modificările și completările ulterioare,
președintele Casei Naționale de Pensii Publice și președintele Casei Naționale de Asigurări de Sănătate emit
următorul ordin:
Art. 1. — În vederea analizării situației pensionarilor
sistemului public de pensii care au reședința pe teritoriul altui
stat membru al Uniunii Europene, al unui stat membru al
Spațiului Economic European sau al Elveției, din punctul de
vedere al asigurării la sistemul de asigurări sociale de sănătate
și al plății contribuției la Fondul național unic de asigurări sociale
de sănătate din România, denumit în continuare Fond, casele
teritoriale de pensii competente transmit solicitanților de drepturi
de pensie, după înregistrarea cererii de pensionare, o notificare
prin intermediul căreia să se reglementeze statutul de asigurat
al persoanelor în cauză pentru asigurările sociale de sănătate.
Modelul notificării este prevăzut în anexa nr. 1, care face parte
integrantă din prezentul ordin.
Art. 2. — În situația în care solicitantul de drepturi de pensie
prevăzut la art. 1 face dovada că este asigurat pentru asigurările
sociale de sănătate în statul de reședință sau într-un alt stat
membru al Uniunii Europene, al Spațiului Economic European
sau în Elveția, acesta va fi exceptat de la plata contribuțiilor la
Fond prevăzute de lege, sub rezerva dobândirii calității de
pensionar al sistemului public de pensii din România și dacă
solicită în mod expres acest lucru, prin completarea rubricii 3
din partea B a notificării prevăzute la art. 1.

Art. 3. — În situația în care solicitantul de drepturi de pensie
prevăzut la art. 1 declară că nu este asigurat pentru asigurările
sociale de sănătate în statul de reședință sau într-un alt stat
membru al Uniunii Europene, al Spațiului Economic European
sau în Elveția, acesta datorează contribuții la Fond, în
conformitate cu prevederile legale, odată cu dobândirea calității
de pensionar al sistemului public de pensii din România.
Art. 4. — În vederea analizării situației pensionarilor sistemului
public de pensii care au reședința pe teritoriul unui stat cu care
România aplică un acord bilateral de securitate socială cu
prevederi pentru asigurarea de boală — maternitate și fac obiectul
respectivului acord, casele teritoriale de pensii competente
transmit solicitanților de drepturi de pensie, după înregistrarea
cererii de pensionare, notificarea prevăzută la art. 1.
Art. 5. — În situația în care solicitantul de drepturi de pensie
prevăzut la art. 4 face dovada că este asigurat pentru asigurările
sociale de sănătate în statul de reședință, acesta va fi exceptat de
la plata contribuțiilor la Fond prevăzute de lege, sub rezerva
dobândirii calității de pensionar al sistemului public de pensii din
România și dacă solicită în mod expres acest lucru, prin
completarea rubricii 3 din partea B a notificării prevăzute la art. 1.
Art. 6. — În situația în care solicitantul de drepturi de pensie
prevăzut la art. 4 declară că nu este asigurat pentru asigurările

12

MONITORUL OFICIAL AL ROMÂNIEI, PARTEA I, Nr. 286/22.IV.2011

sociale de sănătate în statul de reședință, acesta datorează
contribuții la Fond, în conformitate cu prevederile legale, odată
cu dobândirea calității de pensionar al sistemului public de pensii
din România.
Art. 7. — Prin excepție de la dispozițiile art. 4—6, solicitanții
de drepturi de pensie care au domiciliul pe teritoriul Turciei și
care fac obiectul Acordului dintre România și Republica Turcia
în domeniul securității sociale, semnat la Ankara la 6 iulie 1999,
ratificat prin Legea nr. 551/2002, datorează contribuții la Fond,
în conformitate cu prevederile legale, odată cu dobândirea
calității de pensionar al sistemului public de pensii din România.
Art. 8. — În aplicarea art. 2 și 5, solicitanții de drepturi de
pensie în cauză au obligația de a prezenta documente care fac
dovada calității de asigurat pentru asigurările sociale de
sănătate în statul respectiv.
Art. 9. — În vederea analizării situației pensionarilor
sistemului public de pensii care au domiciliul declarat pe teritoriul
unui stat cu care România nu aplică niciun instrument juridic cu
caracter internațional în domeniul securității sociale cu prevederi
pentru asigurarea de boală — maternitate, casele teritoriale de
pensii competente transmit solicitanților de drepturi de pensie,
după înregistrarea cererii de pensionare, notificarea prevăzută
în anexa nr. 2, care face parte integrantă din prezentul ordin.
Art. 10. — (1) Din momentul în care pensionarilor sistemului
public de pensii din România nu li se mai reține contribuția la
Fond, calculată asupra veniturilor din pensia cuvenită din acest
sistem, aceștia nu mai au calitatea de persoane asigurate în
sistemul de asigurări sociale de sănătate din România.
(2) Începând cu aceeași dată, serviciile medicale,
medicamentele și dispozitivele medicale acordate acestora pe
teritoriul României nu se mai decontează din Fond.
Art. 11. — Notificarea prevăzută la art. 1, respectiv la art. 9,
semnată de solicitant în partea B, și documentele prevăzute la
art. 8, după caz, vor fi transmise de acesta casei de asigurări
de sănătate din raza casei teritoriale de pensii competente, prin
orice mijloace de comunicare (poștă, e-mail, fax, reprezentant
legal etc.). Documentele transmise de solicitanți vor fi analizate
de casa de asigurări de sănătate în termen de 30 de zile de la
data înregistrării.
Art. 12. — În prima zi lucrătoare a fiecărei luni, casele de
asigurări de sănătate vor transmite caselor teritoriale de pensii
competente care au emis notificările prevăzute la art. 1, respectiv
la art. 9, prin fișiere de tip dbf, lista persoanelor, ale căror
documente au fost comunicate de solicitanți și prelucrate de
casele de asigurări de sănătate, care vor fi exceptate de la plata
contribuțiilor la Fond, respectiv lista persoanelor care trebuie
reintroduse în evidențele informatice ale asiguraților la Fond,
conținând următoarele informații: numele, prenumele, data
nașterii, codul numeric personal atribuit de Ministerul Administrației
și Internelor, respectiv de Casa Națională de Pensii Publice (dacă
există), țara de reședință, respectiv de domiciliu, după caz.
Art. 13. — Data de la care își produce efectele notificarea
transmisă de către casa de asigurări de sănătate conform
prevederilor art. 12 este prima zi lucrătoare a lunii următoare
celei în care a fost înregistrat fișierul de tip dbf de către casa
teritorială de pensii competentă, dar nu mai devreme de data
stabilirii drepturilor de pensie cuvenite din sistemul public de
pensii din România.

Art. 14. — (1) Data menționată la art. 13 va fi confirmată de
către casele teritoriale de pensii competente Casei Naționale de
Pensii Publice, prin trimiterea unui fișier de tip dbf care va
conține următoarele informații:
1. Cod numeric personal;
2. Nume și prenume;
3. Stare;
4. Data stării;
5. Identificare dosar doveditor — nr. dosar/cod CTP;
6. Data stabilirii pensiei;
7. Tip pensie.
(2) În cazul persoanelor care vor fi exceptate de la plata
contribuțiilor la Fond, fișierul va conține la câmpul ăStare”
mențiunea ănerezident” și la câmpul ăData stării” se va indica
data de la care persoanei în cauză nu i se mai rețin contribuțiile
la Fond.
(3) Datele prevăzute la alin. (1) și (2) vor fi centralizate la
nivelul Casei Naționale de Pensii Publice și comunicate Casei
Naționale de Asigurări de Sănătate, prin același fișier, în vederea
scoaterii, respectiv a reintroducerii în evidențele informatice ale
asiguraților în sistemul de asigurări sociale de sănătate din
România.
Art. 15. — Punerea/Reluarea în plată a drepturilor de pensie
de către casa teritorială de pensii competentă nu este
condiționată de transmiterea datelor prevăzute la art. 12.
Art. 16. — Casele teritoriale de pensii au obligația calculării,
reținerii și virării contribuțiilor la Fond în cazul tuturor
beneficiarilor sistemului public de pensii din România, în
conformitate cu prevederile legale, cu excepția celor pentru care
casele de asigurări de sănătate au notificat exceptarea de la
plată conform prevederilor art. 12.
Art. 17. — (1) Dispozițiile prezentului ordin se aplică și
persoanelor care la data intrării în vigoare a acestuia au calitatea
de pensionari în plată ai sistemului public de pensii din România.
În cazul acestora, casele teritoriale de pensii în evidența cărora
se află pensionarii cu reședința sau domiciliul declarat pe
teritoriul altor state le vor transmite beneficiarilor de drepturi de
pensie notificarea prevăzută la art. 1, respectiv la art. 9, în
vederea reglementării statutului de asigurat al persoanelor în
cauză pentru asigurările sociale de sănătate.
(2) Notificările prevăzute la alin. (1) se transmit atât ca
urmare a consultării bazelor de date ale caselor teritoriale de
pensii, cât și la cererea persoanelor în cauză.
Art. 18. — Pensionarii sistemului public de pensii sunt obligați
să comunice caselor de asigurări de sănătate orice schimbare
în situația proprie de natură să conducă la modificarea statutului
de asigurat pentru asigurările sociale de sănătate cu efecte
asupra obligației de plată a contribuțiilor la Fond, în termen de
15 zile de la data apariției acesteia.
Art. 19. — Îndrumarea metodologică cu privire la exceptarea
de la plata contribuțiilor la Fond este asigurată de Casa
Națională de Asigurări de Sănătate.
Art. 20. — Dispozițiile prezentului ordin sunt opozabile
caselor de pensii sectoriale, în conformitate cu prevederile
art. 132 alin. (3) din Legea nr. 263/2010 privind sistemul unitar
de pensii publice, cu modificările și completările ulterioare.
Art. 21. — Prezentul ordin se publică în Monitorul Oficial al
României, Partea I.

Președintele Casei Naționale de Pensii Publice,

Președintele Casei Naționale de Asigurări de Sănătate,

Domnica-Doina Pârcălabu

Nicolae-Lucian Duță

13

MONITORUL OFICIAL AL ROMÂNIEI, PARTEA I, Nr. 286/22.IV.2011
ANEXA Nr. 1
PARTEA A*

ROMÂNIA
CASA JUDEȚEANĂ DE PENSII ............................/
CASA DE PENSII A MUNICIPIULUI BUCUREȘTI

Nr. ............ din ...............
NOTIFICARE

Stimată doamnă/Stimate domnule ................................................,
Având în vedere Cererea/Decizia dumneavoastră privind acordarea drepturilor de pensie cuvenite
din sistemul public de pensii din România, înregistrată sub nr. ................... din ..................., vă aducem la
cunoștință că odată cu stabilirea drepturilor de pensie datorați, potrivit prevederilor legale din România,
contribuția lunară pentru asigurările sociale de sănătate.
În vederea reglementării situației dumneavoastră, vă rugăm să completați declarația prevăzută în
partea B și să o transmiteți, în cel mai scurt timp posibil, împreună cu eventualele dovezi ale calității de
asigurat, casei de asigurări de sănătate competente ale cărei coordonate le regăsiți mai jos**.
Vă informăm că, în conformitate cu prevederile Ordinului președintelui Casei Naționale de Pensii
Publice și al președintelui Casei Naționale de Asigurări de Sănătate nr. 1.285/437/2011 privind reținerea
contribuțiilor la Fondul național unic de asigurări sociale de sănătate în cazul pensionarilor sistemului public
de pensii din România având reședința sau domiciliul declarat pe teritoriul altui stat, până la notificarea de
către casa de asigurări de sănătate competentă cu privire la exceptarea dumneavoastră, în baza
documentelor pe care urmează să le transmiteți conform paragrafului anterior, de la plata contribuțiilor la
Fondul național unic de asigurări sociale de sănătate, avem obligația de a vă calcula, de a vă reține și de
a vă vira contribuțiile lunare de asigurări sociale de sănătate, în condițiile prevăzute de lege.
Data ....................
Director executiv,
...........................................
Doamnei/Domnului .......................................
Adresa ..........................................................

* Se completează de către casa teritorială de pensii în evidența căreia s-a constituit dosarul de pensie.
** Declarația se transmite casei de asigurări de sănătate din România, personal, prin reprezentant legal, poștă, e-mail, fax,
la următoarele coordonate de contact: .................................................................................................................................................

PARTEA B*

DECLARAȚIE PE PROPRIA RĂSPUNDERE
referitoare la calitatea de asigurat pentru asigurările sociale de sănătate,
în cazul pensionarilor sistemului public de pensii din România care au reședința
în alte state cu care România aplică instrumente juridice cu caracter internațional
în domeniul securității sociale cu prevederi pentru asigurările de boală — maternitate
1. Subsemnatul(a), ..............................................., codul numeric personal ......................................,
având reședința în localitatea ................................, cod .................., str. ........................ nr. ........., bl. .......,
sc. ......, et. ......, ap. ........, județul/provincia/departamentul/regiunea .........................., țara ......................,
posesor(posesoare) al(a) actului de identitate (carte de identitate, pașaport etc.) .......... seria ....................
nr. ..................., eliberat de ....................... la data de ....................., născut(ă) la data de ........................
în localitatea/județul/provincia/departamentul/regiunea ..................................., fiul (fiica) lui ..........................
și al(a) .........................................................................,
* Se completează de către solicitantul/titularul drepturilor de pensie cuvenite din sistemul public de pensii din România.

14

MONITORUL OFICIAL AL ROMÂNIEI, PARTEA I, Nr. 286/22.IV.2011
declar pe propria răspundere, sub sancțiunile prevăzute de Codul penal al României pentru declarații
neadevărate, că:
sunt asigurat pentru asigurările sociale de sănătate în statul de reședință/alt stat ...........................
(a se indica statul respectiv)*
nu sunt asigurat pentru asigurările sociale de sănătate în statul de reședință/alt stat*
2. Anexez la prezenta declarație următorul document/următoarele documente din care rezultă
calitatea de asigurat pentru asigurările sociale de sănătate în .................................. (se va indica statul):
a)
...........................................................................................................................................................;
b)
...........................................................................................................................................................;
c) ...........................................................................................................................................................;
3. Având în vedere că sunt asigurat pentru asigurările sociale de sănătate în statul de reședință/alt
stat ....................( a se indica statul respectiv),
solicit*
nu solicit*
exceptarea de la plata contribuției lunare pentru asigurările sociale de sănătate în România.
4. Mă oblig a anunța, în termen de 15 zile calendaristice, casa de asigurări de sănătate competentă
din România cu privire la orice schimbare ce va surveni în cele declarate mai sus, în caz contrar fiind pe
deplin responsabil de consecințele inacțiunii mele.
Am completat și am citit cu atenție conținutul declarației de mai sus, după care am semnat.
Data .........................

Semnătura,
......................

* Se va bifa obligatoriu căsuța corespunzătoare.

ANEXA Nr. 2
PARTEA A*

ROMÂNIA
CASA JUDEȚEANĂ DE PENSII ............................/
CASA DE PENSII A MUNICIPIULUI BUCUREȘTI

Nr. ............ din ...............
NOTIFICARE

Stimată doamnă/Stimate domnule .............................
Având în vedere Cererea/Decizia dumneavoastră privind acordarea drepturilor de pensie cuvenite
din sistemul public de pensii din România, înregistrată sub nr. ................... din ..................., vă aducem la
cunoștință că odată cu stabilirea drepturilor de pensie datorați, potrivit prevederilor legale din România,
contribuția lunară pentru asigurările sociale de sănătate.
În vederea reglementării situației dumneavoastră, vă rugăm să completați declarația pe propria
răspundere prevăzută în partea B și să o transmiteți, în cel mai scurt timp posibil, casei de asigurări de
sănătate competente ale cărei coordonate le regăsiți mai jos**.
Vă informăm că, în conformitate cu prevederile Ordinului președintelui Casei Naționale de Pensii
Publice și al președintelui Casei Naționale de Asigurări de Sănătate nr. 1.285/437/2011 privind reținerea
contribuțiilor la Fondul național unic de asigurări sociale de sănătate în cazul pensionarilor sistemului
public de pensii din România având reședința sau domiciliul declarat pe teritoriul altui stat,
* Se completează de către casa teritorială de pensii în evidența căreia s-a constituit dosarul de pensie.
** Declarația se transmite casei de asigurări de sănătate din România personal, prin reprezentant legal, poștă, e-mail, fax,
la următoarele coordonate de contact: ............................................................................................................................................... .

MONITORUL OFICIAL AL ROMÂNIEI, PARTEA I, Nr. 286/22.IV.2011
până la notificarea de către casa de asigurări de sănătate competentă din România cu privire la exceptarea
dumneavoastră, în baza declarației pe propria răspundere pe care urmează să o transmiteți, conform
paragrafului anterior, de la plata contribuțiilor la Fondul național unic de asigurări sociale de sănătate,
avem obligația de a vă calcula, de a vă reține și de a vă vira contribuțiile lunare de asigurări sociale de
sănătate, în condițiile prevăzute de lege.
Data ....................
Director executiv,
........................
Doamnei/Domnului .......................................
Adresa ..........................................................

PARTEA B*

DECLARAȚIE PE PROPRIA RĂSPUNDERE

în vederea reglementării statutului de asigurat în sistemul de asigurări sociale de sănătate
în cazul pensionarilor sistemului public de pensii din România cu domiciliul declarat
pe teritoriul altui stat
1. Subsemnatul(a), ................................................., codul numeric personal .....................................,
având domiciliul în localitatea ............................, cod ..........., str. .................... nr. ........., bl. ......., sc. .....,
et. ....., ap. ..........., județul/provincia/departamentul/regiunea ......................., țara .......................,
posesor(posesoare) al(a) actului de identitate (carte de identitate, pașaport etc.) .......... seria ...................
nr. ................., eliberat de ............................ la data de ..................., născut(ă) la data de .......................
în localitatea/județul/provincia/departamentul/regiunea ............................., fiul (fiica) lui ......................... și
al(a) ..........................,
declar pe propria răspundere, sub sancțiunile prevăzute de Codul penal al României pentru declarații
neadevărate, că nu am domiciliul pe teritoriul României.
2. Mă oblig a anunța, în termen de 15 zile calendaristice, casa de asigurări de sănătate competentă
din România cu privire la orice schimbare ce va surveni în cele declarate mai sus, în caz contrar fiind pe
deplin responsabil de consecințele inacțiunii mele.
Am completat și am citit cu atenție conținutul declarației de mai sus, după care am semnat.
Data .........................

Semnătura,
.................

* Se completează de către solicitantul/titularul drepturilor de pensie cuvenite din sistemul public de pensii din România cu
domiciliul declarat într-un stat cu care România nu aplică niciun instrument juridic cu caracter internațional în domeniul securității
sociale cu prevederi pentru asigurarea de boală — maternitate.

15

16

MONITORUL OFICIAL AL ROMÂNIEI, PARTEA I, Nr. 286/22.IV.2011

MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
pentru modificarea Ordinului ministrului educației, cercetării, tineretului și sportului nr. 4.034/2010
privind structura anului școlar 2010—2011
În conformitate cu prevederile art. 94 din Legea educației naționale nr. 1/2011,
în baza prevederilor Hotărârii Guvernului nr. 81/2010 privind organizarea și funcționarea Ministerului Educației, Cercetării,
Tineretului și Sportului, cu modificările și completările ulterioare,
ministrul educației, cercetării, tineretului și sportului emite prezentul ordin.
Art. I. — Ordinul ministrului educației, cercetării, tineretului și
sportului nr. 4.034/2010 privind structura anului școlar 2010—
2011, publicat în Monitorul Oficial al României, Partea I, nr. 401
din 16 iunie 2010, se modifică după cum urmează:
— La articolul 2, secțiunea ăSemestrul al II-lea” va avea
următorul cuprins:
ăSemestrul al II-lea
Cursuri — luni, 7 februarie 2011—vineri, 15 aprilie 2011
Vacanță — sâmbătă, 16 aprilie 2011—marți, 26 aprilie 2011
Cursuri — miercuri, 27 aprilie 2011—vineri, 17 iunie 2011”.

Art. II. — Inspectoratele școlare județene/al municipiului
București și unitățile de învățământ vor asigura recuperarea
materiei aferente zilei de 26 aprilie 2011 începând cu data de
27 aprilie 2011 până la finalul semestrului.
Art. III. — Inspectoratele școlare județene/al municipiului
București și unitățile școlare vor duce la îndeplinire prevederile
prezentului ordin.
Art. IV. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București, 21 aprilie 2011.
Nr. 4.070.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 286/22.IV.2011 conține 16 pagini.

Prețul: 3,20 lei

&JUYDGY|522473]
ISSN 1453—4495

