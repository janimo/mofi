Anul 179 (XXIII) — Nr. 60

PARTEA I

LEGI, DECRETE, HOTĂRÂRI ȘI ALTE ACTE

Marți, 25 ianuarie 2011

SUMAR

Pagina

Nr.
organizarea și funcționarea în cadrul Ministerului
Public a Direcției de Investigare a Infracțiunilor de
Criminalitate Organizată și Terorism ..........................

11–12

Decizia nr. 1.576 din 7 decembrie 2010 referitoare la excepția
de neconstituționalitate a dispozițiilor art. 27 lit. c) din
Legea nr. 51/1995 pentru organizarea și exercitarea
profesiei de avocat ....................................................

13–14

DECIZII ALE CURȚII CONSTITUȚIONALE
Decizia nr. 1.469 din 11 noiembrie 2010 referitoare la excepția
de neconstituționalitate a prevederilor art. 6 din
Ordonanța de urgență a Guvernului nr. 40/1999 privind
protecția chiriașilor și stabilirea chiriei pentru spațiile
cu destinația de locuințe ............................................
Decizia nr. 1.470 din 11 noiembrie 2010 referitoare la excepția
de neconstituționalitate a prevederilor art. 114 alin. 5
din Codul de procedură civilă ....................................

Pagina

2–3

DECIZII ALE PRIMULUI-MINISTRU

3–4

Decizia nr. 1.471 din 11 noiembrie 2010 referitoare la excepția
de neconstituționalitate a prevederilor art. 570 alin. 2
din Codul de procedură civilă ....................................

9.
5–6

— Decizie privind încetarea, prin acordul părților, a
raportului de serviciu al domnului Mircea Alexandru,
secretar general adjunct al Ministerului Administrației
și Internelor ................................................................

Decizia nr. 1.481 din 11 noiembrie 2010 referitoare la excepția
de neconstituționalitate a prevederilor art. 480 din
Codul civil ..................................................................

6–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
76.

Decizia nr. 1.546 din 25 noiembrie 2010 referitoare la excepția
de neconstituționalitate a dispozițiilor art. 12 din Legea
nr. 678/2001 privind prevenirea și combaterea
traficului de persoane ................................................

8–9

Decizia nr. 1.547 din 25 noiembrie 2010 referitoare la excepția
de neconstituționalitate a prevederilor art. 480 din
Codul civil ..................................................................

9–11

Decizia nr. 1.551 din 25 noiembrie 2010 referitoare la excepția
de neconstituționalitate a dispozițiilor art. 1 alin. (1) și
(2) și art. 3 din Legea nr. 508/2004 privind înființarea,

— Ordin al ministrului finanțelor publice privind
aprobarea Procedurilor și modalităților de încasare a
sumelor rezultate din recuperarea creanțelor României
provenite din activitatea de comerț exterior și
cooperare economică internațională, derulată înainte
de 31 decembrie 1989, și din drepturile care decurg
din acordurile comerciale și de plăți guvernamentale
și aranjamente tehnice bancare corespunzătoare,
înregistrate în conturile de cliring, barter și cooperare
economică internațională, precum și de reținere și
gestionare a cheltuielilor legale ..................................

14

15–16

2

MONITORUL OFICIAL AL ROMÂNIEI, PARTEA I, Nr. 60/25.I.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.469
din 11 noiembrie 2010

referitoare la excepția de neconstituționalitate a prevederilor art. 6 din Ordonanța de urgență
a Guvernului nr. 40/1999 privind protecția chiriașilor și stabilirea chiriei pentru spațiile
cu destinația de locuințe
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 6 din Ordonanța de urgență a Guvernului
nr. 40/1999 privind protecția chiriașilor și stabilirea chiriei pentru
spațiile cu destinația de locuințe, excepție ridicată de Constantin
Pântecan și Steluța Pântecan în Dosarul nr. 15.476/301/2007 al
Tribunalului București — Secția a IV-a civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate
deoarece critica autorilor vizează modul de interpretare și
aplicare a textului de lege supus controlului de
constituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 30 noiembrie 2009, pronunțată în Dosarul
nr. 15.476/301/2007, Tribunalul București — Secția a IV-a
civilă a sesizat Curtea Constituțională cu excepția de
neconstituționalitate a prevederilor art. 6 din Ordonanța de
urgență a Guvernului nr. 40/1999 privind protecția
chiriașilor și stabilirea chiriei pentru spațiile cu destinația
de locuințe, excepție ridicată de Constantin Pântecan și Steluța
Pântecan într-o cauză civilă având ca obiect obligația de a face.
În motivarea excepției de neconstituționalitate autorii
acesteia susțin că art. 6 din Ordonanța de urgență a Guvernului
nr. 40/1999 este parțial neconstituțional, sens în care critică
sintagma ăcare o ocupă efectiv”, apreciind că datorită acestei
formulări a reglementării criticate se aduce atingere principiului
egalității în drepturi, întrucât ăîmparte justițiabilii — foști
proprietari — după un criteriu aleator”.
Tribunalul București — Secția a IV-a civilă și-a exprimat
opinia în sensul că textul de lege criticat este în concordanță cu
dispozițiile constituționale cuprinse în art. 16 alin. (1) și (2).
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 6 din Ordonanța de urgență a Guvernului
nr. 40/1999 privind protecția chiriașilor și stabilirea chiriei pentru
spațiile cu destinația de locuințe, publicată în Monitorul Oficial al
României, Partea I, nr. 148 din 8 aprilie 1999, astfel cum acestea
au fost modificate prin articolul unic pct. 3 din Legea nr. 241/2001
pentru aprobarea Ordonanței de urgență a Guvernului nr. 40/1999,
lege publicată în Monitorul Oficial al României, Partea I, nr. 265
din 23 mai 2001.
Textul de lege criticat are următorul cuprins:
ăÎn cazul contractelor de vânzare-cumpărare încheiate cu
încălcarea prevederilor Legii nr. 112/1995 pentru reglementarea
situației juridice a unor imobile cu destinația de locuințe, trecute
în proprietatea statului, și desființate prin hotărâre
judecătorească, proprietarul recunoscut de justiție va încheia cu
persoanele care au cumpărat locuința în baza Legii nr. 112/1995
și care o ocupă efectiv, la cererea acestora, un contract de
închiriere pentru o perioadă de 5 ani.”
Autorii excepției susțin că prevederile legale criticate
contravin dispozițiilor constituționale ale art. 16 alin. (1) și (2)
privind egalitatea în drepturi, și art. 44 care consacră dreptul de
proprietate privată.
Examinând excepția de neconstituționalitate, Curtea
constată că reglementarea criticată a mai făcut obiect al
controlului de constituționalitate, prin raportare la aceleași norme
din Legea fundamentală.
Astfel, prin Decizia nr. 90 din 20 ianuarie 2009, publicată în
Monitorul Oficial al României, Partea I, nr. 133 din 3 martie 2009,
și Decizia nr. 266 din 24 februarie 2009, publicată în Monitorul
Oficial al României, Partea I, nr. 276 din 28 aprilie 2009, Curtea
a statuat că, prin art. 6 din Ordonanța de urgență a Guvernului
nr. 40/1999, legiuitorul a reglementat o serie de măsuri de
protecție a chiriașilor, cu caracter temporar, în cazul imobilelor
naționalizate și redobândite de foștii proprietari. Potrivit
dispozițiilor art. 44 alin. (1) teza a doua din Constituție,
exercitarea dreptului de proprietate trebuie să se facă în limitele
legii, iar potrivit jurisprudenței Curții Constituționale, legiuitorul
ordinar este competent să stabilească cadrul juridic pentru
exercitarea atributelor dreptului de proprietate, în accepțiunea
principială conferită de Constituție, în așa fel încât să nu vină în
coliziune cu interesele generale sau cu interesele particulare

MONITORUL OFICIAL AL ROMÂNIEI, PARTEA I, Nr. 60/25.I.2011
legitime ale altor subiecte de drept, instituind limitări rezonabile
în valorificarea acestuia ca drept subiectiv garantat.
Curtea a statuat că legiuitorul este îndreptățit, stabilind
conținutul și limitele dreptului de proprietate, să țină seama nu
numai de interesele proprietarilor, ci și de cele ale chiriașilor
cărora trebuie să le asigure dreptul la o locuință, realizând un
echilibru între cele două categorii de persoane.
În ceea ce privește invocarea prevederilor art. 16 din
Constituție, prin Decizia nr. 157 din 22 aprilie 2003, publicată în
Monitorul Oficial al României, Partea I, nr. 411 din 12 iunie 2003,
Curtea a statuat că instituirea de regimuri juridice diferite în
situații care impun rezolvări diferite nu poate fi apreciată drept o

3

încălcare a principiului egalității în fața legii. Cu acel prilej,
Curtea a reținut că statul, chemat să medieze conflictul locativ
dintre proprietarul persoană fizică și chiriaș, a procedat corect,
asigurându-i primului posibilitatea valorificării atributelor
dreptului său de proprietate, îngrijindu-se totodată de protecția
celui de-al doilea împotriva eventualelor abuzuri, prin instituirea
unor exigențe rezonabile, fără a căror satisfacere chiriașul nu
poate fi obligat să elibereze locuința.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile
menționate își păstrează valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 6 din Ordonanța de urgență a Guvernului
nr. 40/1999 privind protecția chiriașilor și stabilirea chiriei pentru spațiile cu destinația de locuințe, excepție ridicată de Constantin
Pântecan și Steluța Pântecan în Dosarul nr. 15.476/301/2007 al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 11 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 1.470
din 11 noiembrie 2010

referitoare la excepția de neconstituționalitate a prevederilor art. 114 alin. 5
din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 114 alin. 5 din Codul de procedură civilă,
excepție ridicată de Societatea Comercială ăHerăstrău
Residence” — S.R.L. din București și Societatea Comercială
ăAsit Real Estate” — S.R.L. din București în Dosarul
nr. 5.851/299/2008 al Judecătoriei Sectorului 1 București.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune

concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 19 ianuarie 2010, pronunțată în Dosarul
nr. 5.851/299/2008, Judecătoria Sectorului 1 București a
sesizat Curtea Constituțională cu excepția de
neconstituționalitate a prevederilor art. 114 alin. 5 din Codul
de procedură civilă, excepție ridicată de Societatea
Comercială ăHerăstrău Residence” — S.R.L. din București și
Societatea Comercială ăAsit Real Estate” — S.R.L. din București
într-o cauză civilă având ca obiect pretenții.
În motivarea excepției de neconstituționalitate autorii
acesteia susțin că orice persoană are dreptul de a-și alege
singură avocatul, desemnarea acestuia realizându-se în
considerarea calităților personale, a reputației și a specializării
sale, aspecte apreciate de cel ce contractează astfel de servicii.
În acest context, apreciază că prevederile de lege criticate sunt
neconstituționale, deoarece conferă judecătorului dreptul de a
impune părților mandatarul care să le reprezinte interesele în
cauză.

4

MONITORUL OFICIAL AL ROMÂNIEI, PARTEA I, Nr. 60/25.I.2011

Judecătoria Sectorului 1 București consideră că excepția
de neconstituționalitate este neîntemeiată. În acest sens,
instanța consideră că desemnarea unui curator special nu
îngrădește accesul liber la justiție și nici dreptul la apărare,
întrucât măsura desemnării curatorului special este supusă
căilor de atac, ca orice măsură dispusă printr-o încheiere, odată
cu fondul, iar instanța nu intervine în relația dintre părți și avocații
aleși, aceștia urmând să își continue mandatul dat de părți și
după desemnarea curatorului.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile art. 114 alin. 5
din Codul de procedură civilă sunt constituționale.
Astfel, arată că textul de lege criticat reprezintă norme de
procedură a căror reglementare este de competența exclusivă
a legiuitorului, care poate institui, în considerarea unor situații
deosebite, reguli speciale de procedură.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile legale criticate, raportate la
dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 114 alin. 5 din Codul de procedură civilă, potrivit
cărora, ăÎn procesele în care, în condițiile art. 47, sunt mai mulți
reclamanți sau pârâți, președintele instanței, ținând cont de
numărul foarte mare al acestora, de necesitatea de a asigura
desfășurarea normală a activității de judecată, cu respectarea
drepturilor și intereselor legitime ale părților, va putea dispune
reprezentarea lor prin mandatar și îndeplinirea procedurii de
comunicare a actelor procesuale numai pe numele
mandatarului, la domiciliul sau sediul acestuia. Reprezentarea

se va face, după caz, prin unul sau mai mulți mandatari,
persoane fizice sau persoane juridice, dispozițiile art. 68 și
art. 1141 fiind aplicabile în mod corespunzător. Dovada
mandatului va fi depusă de către reclamanți, în condițiile
prevăzute la alin. 2, iar de către pârâți, odată cu întâmpinarea.
Dacă părțile nu-și aleg un mandatar sau nu se înțeleg asupra
persoanei mandatarului, în cazul reclamanților vor fi aplicabile
dispozițiile alin. 4, iar în cazul pârâților, președintele instanței va
numi un curator special.”
Autorii excepției susțin că prevederile legale criticate
contravin dispozițiilor constituționale ale art. 21 alin. (3) privind
dreptul la un proces echitabil și art. 24 care consacră dreptul la
apărare.
Examinând excepția de neconstituționalitate, Curtea reține
că reglementarea criticată reprezintă norme de procedură, iar
potrivit art. 126 alin. (2) din Constituție, stabilirea competenței
instanțelor și a procedurii de judecată constituie atributul
exclusiv al legiuitorului, acesta fiind ținut, desigur, ca în procesul
de legiferare să se circumscrie cadrului constituțional.
Astfel, desemnarea unui curator special, în condițiile în care
părțile nu își aleg un mandatar sau nu se înțeleg asupra
persoanei mandatarului, nu îngrădește accesul liber la justiție,
deoarece persoanele reprezentate prin curatorul special se pot
adresa în continuare instanței, prin cereri scrise, sau pot solicita
cuvântul, personal, în situația în care doresc să suplimenteze
concluziile formulate de persoana desemnată curator.
Mai mult, Curtea constată că prevederile art. 114 alin. 5 din
Codul de procedură civilă cuprind o măsură de natură a asigura
dreptul la un proces echitabil, atunci când sunt chemate în
judecată mai multe persoane, astfel că desemnarea curatorului
special permite îndeplinirea normală a procedurii de citare și de
comunicare a actelor de procedură, precum și desfășurarea
ședinței de judecată în condiții normale. Existența curatorului nu
implică însă înlăturarea părților din sala de judecată și nici nu
înlătură posibilitatea acestora de a se adresa instanței. În
condițiile în care curatorul special nu își îndeplinește obligațiile
în mod corespunzător, poate răspunde potrivit regulilor
aplicabile în materia mandatului. De altfel, măsura desemnării
curatorului special este supusă căilor de atac, ca orice măsură
dispusă prin încheiere, odată cu fondul.
Așa fiind, Curtea constată că reglementarea criticată nu
contravine normelor constituționale ale art. 21 și art. 24.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 114 alin. 5 din Codul de procedură civilă,
excepție ridicată de Societatea Comercială ăHerăstrău Residence” — S.R.L. și Societatea Comercială ăAsit Real Estate” — S.R.L.
din București în Dosarul nr. 5.851/299/2008 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 11 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 60/25.I.2011

5

CURTEA CONSTITUȚIONALĂ

D E C I Z I A Nr. 1.471
din 11 noiembrie 2010

referitoare la excepția de neconstituționalitate a prevederilor art. 570 alin. 2
din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 570 alin. 2 din Codul de procedură civilă,
excepție ridicată de Societatea Comercială ăCabinet M. Oproiu” —
S.R.L. din București în Dosarul nr. 18.585/299/2009 al
Judecătoriei Sectorului 1 București.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens, invocă jurisprudența în materie a
Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 16 februarie 2010, pronunțată în Dosarul
nr. 18.585/299/2009, Judecătoria Sectorului 1 București a
sesizat Curtea Constituțională cu excepția de
neconstituționalitate a prevederilor art. 570 alin. 2 din Codul
de procedură civilă, excepție ridicată de Societatea
Comercială ăCabinet M. Oproiu” — S.R.L. din București într-o
cauză având ca obiect o contestație la procesul-verbal de
distribuire a prețului.
În motivarea excepției de neconstituționalitate autorul
acesteia susține că, în formularea actuală, ăart. 570 alin. 2 din
Codul de procedură civilă restrânge exercițiul dreptului
fundamental de acces liber la justiție, întrucât momentul
eliberării sumei către creditor este actul final al executării silite,
dincolo de care șansele debitorului contestator la întoarcerea
executării devin iluzorii, mai ales în cazul creditorului persoană
fizică, în legătură cu care nu există niciun indiciu privind
solvabilitatea acestuia. Anterior acestui moment final al
executării silite, art. 570 alin. 2 din Codul de procedură civilă a
prevăzut posibilitatea contestației — care suspendă, de drept,
eliberarea sumei — însă a limitat sfera motivelor pe care
instanța de judecată le poate cerceta în legătură cu legalitatea
actului final al executării silite”. În opinia autorului excepției,
această contestație nu reprezintă o procedură judiciară efectivă,
în sensul art. 13 din Convenția pentru apărarea drepturilor
omului și a libertăților fundamentale.
Judecătoria Sectorului 1 București și-a exprimat opinia în
sensul că excepția de neconstituționalitate este neîntemeiată.
În acest sens, invocă jurisprudența în materie a Curții
Constituționale, și anume Decizia nr. 1.204/2007.

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 570 alin. 2 din Codul de procedură civilă, care au
următorul conținut:
ăCel nemulțumit de modul stabilit pentru eliberarea sau
distribuirea sumei rezultate din executare poate cere
executorului să consemneze obiecțiile sale în procesul-verbal,
care poate fi contestat în termen de 3 zile. Contestația suspendă
de drept eliberarea sau, după caz, distribuirea. Judecata ei se
face de urgență și cu precădere, cu citarea în termen scurt a
părților.”
În opinia autorului excepției de neconstituționalitate, textul de
lege criticat contravine dispozițiilor constituționale ale art. 21
alin. (1) și (2) privind accesul liber la justiție și art. 53 referitoare
la restrângerea exercițiului unor drepturi sau al unor libertăți,
precum și celor ale art. 13 din Convenția pentru apărarea
drepturilor omului și a libertăților fundamentale, referitoare la
dreptul la un recurs efectiv.
Examinând excepția de neconstituționalitate, Curtea
constată că reglementarea criticată a mai făcut obiect al
controlului de constituționalitate, iar prin Decizia nr. 1.204 din
13 decembrie 2007, publicată în Monitorul Oficial al României,
Partea I, nr. 55 din 24 ianuarie 2008, și Decizia nr. 158 din
23 februarie 2006, publicată în Monitorul Oficial al României,
Partea I, nr. 257 din 22 martie 2006, Curtea a statuat că art. 570
alin. 2 din Codul de procedură civilă nu contravine normelor
constituționale invocate.
Astfel, prin aceste decizii, Curtea a constatat că prevederile
art. 570 alin. 2 din Codul de procedură civilă nu contravin
prevederilor constituționale care consacră accesul liber la
justiție, orice parte interesată sau vătămată printr-un act de
executare, altul decât cel prevăzut de textul de lege criticat,
având posibilitatea să se adreseze cu contestație instanței de
judecată.
În ceea ce privește termenul prevăzut de lege, Curtea a
statuat în mod constant că reglementarea de către legiuitor, în
limitele competenței ce i-a fost conferită prin Constituție, a
condițiilor de exercitare a unui drept — subiectiv sau procesual,
inclusiv prin instituirea unor termene, nu constituie o restrângere
a exercițiului acestuia, ci doar o modalitate eficientă de a preveni
exercitarea sa abuzivă, în detrimentul altor titulari de drepturi,

6

MONITORUL OFICIAL AL ROMÂNIEI, PARTEA I, Nr. 60/25.I.2011

în egală măsură ocrotite. Așa fiind, termenul instituit prin textul
de lege criticat are în vedere soluționarea procesului cu
celeritate, expresie a principiului constituțional referitor la
soluționarea cauzelor într-un termen rezonabil.
De asemenea, în jurisprudența sa, Curtea a reținut că
reglementările internaționale în materie nu impun accesul la
totalitatea gradelor de jurisdicție sau la toate căile de atac
prevăzute de legislațiile naționale, art. 13 din Convenția pentru

apărarea drepturilor omului și a libertăților fundamentale
consacrând numai dreptul persoanei la un recurs efectiv în fața
unei instanțe naționale, deci posibilitatea de a accede la un grad
de jurisdicție.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile
menționate își păstrează valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 570 alin. 2 din Codul de procedură civilă,
excepție ridicată de Societatea Comercială ăCabinet M. Oproiu” — S.R.L. din București în Dosarul nr. 18.585/299/2009 al
Judecătoriei Sectorului 1 București.
Definitivă și general obligatorie.
Pronunțată în ședința publică din data de 11 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 1.481
din 11 noiembrie 2010

referitoare la excepția de neconstituționalitate a prevederilor art. 480 din Codul civil
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 480 din Codul civil, excepție ridicată de Nina
Ardelean, Niculae Ardelean, Dragoș Mihail Ardelean și Bogdan
Gabriel Ardelean în Dosarul nr. 13.571/300/2008 al Judecătoriei
Sectorului 2 București — Secția civilă, de Societatea Comercială
ăJidvei” — S.R.L. — filiala Alba în Dosarul nr. 1.283/191/2010 al
Judecătoriei Blaj, precum și de către Maria Ana Mafteiu în
Dosarul nr. 9.302/1/2009 al Înaltei Curți de Casație și Justiție —
Secția civilă și de proprietate intelectuală.
La apelul nominal lipsesc părțile, față de care procedura de
citare este legal îndeplinită.
Curtea, din oficiu, pune în discuție problema conexării
dosarelor nr. 1.650D/2010, nr. 3.894D/2010 și nr. 3.960D/2010,
având în vedere obiectul identic al acestora.
Reprezentantul Ministerului Public este de acord cu
conexarea acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea dosarelor nr. 3.894D/2010 și

nr. 3.960D/2010 la Dosarul nr. 1.650D/2010, care este primul
înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarelor, constată
următoarele:
Prin Încheierea din 23 aprilie 2010, pronunțată în Dosarul
nr. 13.571/300/2008 al Judecătoriei Sectorului 2 București —
Secția civilă, Încheierea din 9 septembrie 2010, pronunțată în
Dosarul nr. 1.283/191/2010 al Judecătoriei Blaj, precum și
prin Decizia nr. 4.072 din 29 iunie 2010, pronunțată în
Dosarul nr. 9.302/1/2009 al Înaltei Curți de Casație și Justiție —
Secția civilă și de proprietate intelectuală, Curtea
Constituțională a fost sesizată cu excepția de
neconstituționalitate a prevederilor art. 480 din Codul civil,
excepție ridicată de Nina Ardelean, Niculae Ardelean, Dragoș
Mihail Ardelean și Bogdan Gabriel Ardelean, de Societatea
Comercială ăJidvei” — S.R.L. — filiala Alba, precum și de către
Maria Ana Mafteiu, cu ocazia soluționării unor acțiuni civile
având ca obiect ordonanță președințială — evacuare și
revendicare imobiliară.
În motivarea excepției de neconstituționalitate autorii
acesteia susțin că textul de lege criticat este neconstituțional
întrucât deschide calea recuperării în justiție a imobilelor
preluate în perioada 6 martie 1945—22 decembrie 1989, fără
respectarea prevederilor Legii nr. 112/1995 pentru

MONITORUL OFICIAL AL ROMÂNIEI, PARTEA I, Nr. 60/25.I.2011
reglementarea situației juridice a unor imobile cu destinația de
locuințe, trecute în proprietatea statului, și ale Legii nr. 10/2001
privind regimul juridic al unor imobile preluate în mod abuziv în
perioada 6 martie 1945—22 decembrie 1989, legi speciale în
materia retrocedărilor, care au impus efectuarea unei proceduri
prealabile, având ca scop oprirea procedurilor de înstrăinare a
acestor imobile de către chiriași. De asemenea, apreciază că
reglementarea criticată instituie o situație discriminatorie între
cetățenii care au dobândit dreptul de proprietate în baza Legii
nr. 112/1995, respectiv ale Legii nr. 10/2001, comparativ cu cei
care au dobândit un drept de proprietate asupra aceluiași imobil
într-una din modalitățile reglementate de Codul civil.
Instanțele de judecată apreciază că prevederile art. 480 din
Codul civil sunt constituționale.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl reprezintă
prevederile art. 480 din Codul civil, potrivit cărora ăProprietatea
este dreptul ce are cineva de a se bucura și a dispune de un
lucru în mod exclusiv și absolut, însă în limitele determinate de
lege.”
Autorii excepției consideră că textul de lege criticat
contravine prevederilor constituționale ale art. 1 alin. (5) potrivit
cărora, ăÎn România, respectarea Constituției, a supremației sale
și a legilor este obligatorie”, art. 16 alin. (1) și (2) referitoare la
egalitatea în drepturi, art. 44 care consacră dreptul de
proprietate privată și art. 45 privind libertatea economică.
Examinând excepția de neconstituționalitate, Curtea
constată că prevederile art. 480 din Codul civil au mai făcut
obiect al controlului de constituționalitate, prin raportare la
aceleași dispoziții constituționale și cu o motivare similară.

7

Astfel, prin Decizia nr. 584/2009, publicată în Monitorul
Oficial al României, Partea I, nr. 357 din 27 mai 2009 și Decizia
nr. 424/2010, publicată în Monitorul Oficial al României, Partea I,
nr. 398 din 16 iunie 2010, Curtea a statuat că ăprevederile
art. 480 din Codul civil dau definiția legală a proprietății,
precizând că dreptul de proprietate este atât un drept absolut, ce
rezultă din exercitarea celor trei atribute ale acestui drept real,
usus, fructus și abusus, cât și un drept exclusiv, din punctul de
vedere al titularului care îl poate exercita în mod liber, cu
respectarea însă a ordinii publice și a dispozițiilor imperative ale
legii. Astfel, textul de lege criticat este în deplină concordanță
cu dispozițiile constituționale ale art. 44 alin. (1) teza a doua,
potrivit cărora conținutul și limitele dreptului de proprietate sunt
stabilite de lege și, de asemenea, se aplică tuturor celor vizați de
ipoteza normei legale, fără discriminări, fiind astfel respectat
principiul egalității cetățenilor în fața legii.”
Totodată, prin Decizia nr. 628/2010, publicată în Monitorul
Oficial al României, Partea I, nr. 418 din 23 iunie 2010, Curtea
a statuat că textul de lege criticat este în deplină concordanță cu
dispozițiile constituționale ale art. 16, întrucât se aplică tuturor
celor vizați de ipoteza normei legale, fără discriminări, fiind astfel
respectat principiul egalității cetățenilor în fața legii.
Așa fiind, întrucât nu au apărut împrejurări noi, care să
determine schimbarea jurisprudenței Curții Constituționale în
această materie, soluția adoptată în deciziile precedente,
precum și considerentele pe care acestea se întemeiază își
mențin valabilitatea și în cauza de față.
Referitor la acțiunile întemeiate pe dispozițiile dreptului
comun, având ca obiect revendicarea imobilelor preluate în mod
abuziv în perioada 6 martie 1945—22 decembrie 1989,
formulate după intrarea în vigoare a Legii nr. 10/2001 și
soluționate neunitar de instanțele judecătorești, Curtea a reținut
că, prin Decizia nr. 33 din 9 iunie 2008, publicată în Monitorul
Oficial al României, Partea I, nr. 108 din 23 februarie 2009, Înalta
Curte de Casație și Justiție a stabilit că atunci când intervine
concursul dintre legea specială și legea generală, acesta se
rezolvă în favoarea legii speciale, conform principiului specialia
generalibus derogant, chiar dacă acesta nu este prevăzut
expres în legea specială.
Totodată, în cazul în care sunt sesizate neconcordanțe între
legea specială, respectiv Legea nr. 10/2001, și Convenția
europeană a drepturilor omului, aceasta din urmă are prioritate.
Această prioritate poate fi dată în cadrul unei acțiuni în
revendicare, întemeiată pe dreptul comun, în măsura în care
astfel nu s-ar aduce atingere unui alt drept de proprietate ori
securității raporturilor juridice.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 480 din Codul civil, excepție ridicată de Nina
Ardelean, Niculae Ardelean, Dragoș Mihail Ardelean și Bogdan Gabriel Ardelean în Dosarul nr. 13.571/300/2008 al Judecătoriei
Sectorului 2 București — Secția civilă, de Societatea Comercială ăJidvei” — S.R.L. — filiala Alba în Dosarul nr. 1.283/191/2010 al
Judecătoriei Blaj, precum și de către Maria Ana Mafteiu în Dosarul nr. 9.302/1/2009 al Înaltei Curți de Casație și Justiție — Secția
civilă și de proprietate intelectuală.
Definitivă și general obligatorie.
Pronunțată în ședința publică din data de 11 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

8

MONITORUL OFICIAL AL ROMÂNIEI, PARTEA I, Nr. 60/25.I.2011
CURTEA CONSTITUȚIONALĂ

D E C I Z I A Nr. 1.546
din 25 noiembrie 2010

referitoare la excepția de neconstituționalitate a dispozițiilor art. 12 din Legea nr. 678/2001
privind prevenirea și combaterea traficului de persoane
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 12 din Legea nr. 678/2001 privind prevenirea
și combaterea traficului de persoane, excepție ridicată de
Mariana Tofan în Dosarul nr. 2.353/105/2009 al Tribunalului
Prahova — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care face trimitere la jurisprudența în
materie.
C U R T E A,

având în vedere actele și lucrările dosarului, constată
următoarele:
Prin Încheierea din 1 iunie 2010, pronunțată în Dosarul
nr. 2.353/105/2009, Tribunalul Prahova — Secția penală a
sesizat Curtea Constituțională cu excepția de
neconstituționalitate a prevederilor art. 12 din Legea
nr. 678/2001 privind prevenirea și combaterea traficului de
persoane, excepție ridicată de Mariana Tofan.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 25 alin. (2) privind dreptul
cetățeanului român de a-și stabili domiciliul oriunde în țară, de
a emigra și de a reveni în țară, art. 26 alin. (2) referitoare la
dreptul persoanei de a dispune în anumite condiții de ea însăși
și art. 53 alin. (2) referitoare la împrejurările în care poate fi
restrâns exercițiul unor drepturi sau al unor libertăți, deoarece
operează cu o terminologie ambiguă, care permite o interpretare
restrictivă a acestora. Astfel, legiuitorul a incriminat, în
contradicție cu Legea fundamentală, un comportament ce
lezează drepturile persoanei de a-și stabili în mod liber reședința
pe baza propriei voințe.
De asemenea, incriminarea acțiunilor de cazare sau primire
a unor persoane ori atragerea acestora prin abuz de autoritate
în scopul unei posibile ăexploatări” contravine dreptului
constituțional prevăzut de art. 26 alin. (2), deoarece în
accepțiunea dreptului fundamental se include și posibilitatea
persoanelor de a obține foloase de ordin material din expunerea
sexuală a propriului corp.
În plus, prin incriminarea contestată se aduce atingere și
art. 53 alin. (2) din Constituție, deoarece drepturile prevăzute
în art. 25 alin. (2) și art. 26 alin. (2) din Legea fundamentală sunt
restrânse până la eliminarea lor.

Tribunalul Prahova — Secția penală opinează că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
CURTEA,
examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 12 din Legea nr. 678/2001, publicată în Monitorul
Oficial al României, Partea I, nr. 783 din 11 decembrie 2001, așa
cum au fost modificate prin articol unic pct. 1 din Legea
nr. 287/2005 privind aprobarea Ordonanței de urgență a
Guvernului nr. 79/2005 pentru modificarea și completarea Legii
nr. 678/2001 privind prevenirea și combaterea traficului de
persoane, publicată în Monitorul Oficial al României, Partea I,
nr. 917 din 13 octombrie 2005, care au următorul conținut:
— Art. 12: ă(1) Constituie infracțiunea de trafic de persoane
recrutarea, transportarea, transferarea, cazarea sau primirea
unei persoane, prin amenințare, violență sau prin alte forme de
constrângere, prin răpire, fraudă ori înșelăciune, abuz de
autoritate sau profitând de imposibilitatea acelei persoane de a
se apăra sau de a-și exprima voința, ori prin oferirea, darea,
acceptarea sau primirea de bani ori de alte foloase pentru
obținerea consimțământului persoanei care are autoritate
asupra altei persoane, în scopul exploatării acestei persoane,
și se pedepsește cu închisoare de la 3 la 12 ani și interzicerea
unor drepturi.
(2) Traficul de persoane săvârșit în una dintre următoarele
împrejurări:
a) de două sau mai multe persoane împreună;
b) s-a cauzat victimei o vătămare gravă a integrității
corporale sau a sănătății;
c) de un funcționar public în exercițiul atribuțiilor de serviciu
constituie infracțiune și se pedepsește cu închisoare de la 5 ani
la 15 ani și interzicerea unor drepturi.
(3) Dacă fapta a avut ca urmare moartea sau sinuciderea
victimei, pedeapsa este închisoare de la 15 la 25 de ani și
interzicerea unor drepturi.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 25 alin. (2) privind dreptul cetățeanului
român de a-și stabili domiciliul oriunde în țară, de a emigra și de
a reveni în țară, art. 26 alin. (2) referitoare la dreptul persoanei

MONITORUL OFICIAL AL ROMÂNIEI, PARTEA I, Nr. 60/25.I.2011
de a dispune în anumite condiții de ea însăși și art. 53 alin. (2)
referitoare la împrejurările în care poate fi restrâns exercițiul
unor drepturi sau al unor libertăți.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 74 din 8 februarie 2007, publicată
în Monitorul Oficial al României, Partea I, nr. 177 din 14 martie
2007, Curtea a statuat că nu poate primi susținerea autorului
excepției privind ambiguitatea termenilor, textul criticat definind
clar conținutul infracțiunii de trafic de persoane, fără ca prin
dispozițiile pe care le cuprinde să contravină în vreun fel
Constituției. Astfel, este evident nefondată susținerea autorului
excepției că art. 12 din Legea nr. 678/2001 lezează drepturile
persoanei de a-și stabili în mod liber reședința pe baza propriei
voințe, deoarece Constituția României, reglementând libera
circulație, prevede în art. 25 alin. (1) că ăDreptul la liberă
circulație, în țară și în străinătate, este garantat. Legea stabilește
condițiile exercitării acestui drept”. Rezultă că dreptul la liberă
circulație vizează libertatea de mișcare a cetățeanului, textul
constituțional reglementând ambele aspecte care formează
acest drept fundamental, și anume libera circulație pe
teritoriul României și libera circulație în afara teritoriului țării.

9

Or, modalitățile enumerate de text, respectiv, prin recrutare,
transportare, transferare, cazare sau primire prin amenințare,
violență sau prin alte forme de constrângere, prin răpire, fraudă
ori înșelăciune, abuz de autoritate sau profitând de
imposibilitatea unei persoane de a se apăra sau de a-și exprima
voința, reprezintă tocmai preocuparea legiuitorului de a evita
vicierea acestui drept și nu, în ultimul rând, de a-l proteja.
În ceea ce privește încălcarea dispozițiilor constituționale ale
art. 26 alin. (2) referitoare la dreptul persoanei de a dispune de
ea însăși, Curtea constată că în accepțiunea acestora nu poate
fi inclusă posibilitatea obținerii de foloase de ordin material prin
expunerea sexuală a propriului corp în așa fel încât să aducă
atingere dreptului și libertăților altora, ordinii publice sau bunelor
moravuri. Prin urmare, exploatarea sexuală a unei persoane,
chiar cu acordul acesteia, reprezintă un grav atentat la ordinea
publică și nu în ultimul rând la libertatea de voință și acțiune a
oricărei persoane în acord cu exigențele morale. Iată de ce,
pornind de la premisa potrivit căreia unul din gardienii cinstei
publice îl reprezintă legea, este evident că, prin incriminarea
faptelor contestate, legiuitorul a urmărit tocmai protecția
dreptului constituțional invocat.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 12 din Legea nr. 678/2001 privind prevenirea
și combaterea traficului de persoane, excepție ridicată de Mariana Tofan în Dosarul nr. 2.353/105/2009 al Tribunalului Prahova —
Secția penală.
Definitivă și general obligatorie.
Pronunțată în ședința publică din data de 25 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.547
din 25 noiembrie 2010

referitoare la excepția de neconstituționalitate a prevederilor art. 480 din Codul civil
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.

Pe rol se află soluționarea excepției de neconstituționalitate
a prevederilor art. 480 din Codul civil, excepție ridicată de Ioan
Radu Gâlceavă în Dosarul nr. 7.374/301/2008 al Judecătoriei
Sectorului 3 București — Secția civilă.
La apelul nominal se prezintă personal partea Ioan
Gâlceavă, lipsă fiind autorul excepției și celelalte părți, față de
care procedura de citare este legal îndeplinită.
Cauza fiind în stare de judecată, președintele acordă
cuvântul părții prezente, care solicită admiterea excepției de
neconstituționalitate, apreciind că prin reglementarea criticată

10

MONITORUL OFICIAL AL ROMÂNIEI, PARTEA I, Nr. 60/25.I.2011

se aduce atingere dreptului de proprietate privată, precum și
securității raporturilor juridice. În acest sens, depune note scrise
la dosar.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
În acest sens, invocă jurisprudența în materie a Curții
Constituționale, concretizată prin Decizia nr. 584/2009.
C U R T E A,

având în vedere actele și lucrările dosarului, constată
următoarele:
Prin Încheierea din 15 decembrie 2009, pronunțată în
Dosarul nr. 7.374/301/2008, Judecătoria Sectorului 3
București — Secția civilă a sesizat Curtea Constituțională
cu excepția de neconstituționalitate a prevederilor art. 480
din Codul civil, excepție ridicată de Ioan Radu Gâlceavă cu
ocazia soluționării unei acțiuni civile având ca obiect evacuare.
În motivarea excepției de neconstituționalitate autorul
acesteia susține că textul de lege criticat este neconstituțional,
întrucât deschide calea recuperării în justiție a imobilelor
preluate în perioada 6 martie 1945—22 decembrie 1989, fără
respectarea prevederilor Legii nr. 112/1995 pentru
reglementarea situației juridice a unor imobile cu destinația de
locuințe, trecute în proprietatea statului, și ale Legii nr. 10/2001
privind regimul juridic al unor imobile preluate în mod abuziv în
perioada 6 martie 1945—22 decembrie 1989, legi speciale în
materia retrocedărilor care au impus efectuarea unei proceduri
prealabile având ca scop oprirea procedurilor de înstrăinare a
acestor imobile de către chiriași. Așa fiind, apreciază că art. 480
din Codul civil intră în contradicție cu prevederile Legii nr. 1/2009
pentru modificarea și completarea Legii nr. 10/2001 privind
regimul juridic al unor imobile preluate în mod abuziv în perioada
6 martie 1945—22 decembrie 1989 și, pe cale de consecință,
încalcă flagrant normele referitoare la ocrotirea dreptului de
proprietate privată, garantat atât de Legea fundamentală, cât și
de directivele europene în vigoare.
Judecătoria Sectorului 3 București — Secția civilă
apreciază că excepția de neconstituționalitate este inadmisibilă,
dat fiind faptul că autorul acesteia nu a formulat nicio critică
concretă prin prisma căreia să se poată analiza
constituționalitatea textului de lege criticat.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, notele scrise depuse la dosar, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl reprezintă
prevederile art. 480 din Codul civil, potrivit cărora: ăProprietatea
este dreptul ce are cineva de a se bucura și a dispune de un
lucru în mod exclusiv și absolut, însă în limitele determinate de
lege.”
Autorul excepției consideră că textul de lege criticat
contravine prevederilor constituționale ale art. 16 referitoare la
egalitatea în drepturi, precum și ale art. 44 care consacră dreptul
de proprietate privată.
Examinând excepția de neconstituționalitate, Curtea
constată că prevederile art. 480 din Codul civil au mai făcut
obiect al controlului de constituționalitate, prin raportare la
aceleași dispoziții constituționale. Astfel, prin Decizia nr. 584/2009,
publicată în Monitorul Oficial al României, Partea I, nr. 357 din
27 mai 2009, și Decizia nr. 424/2010, publicată în Monitorul
Oficial al României, Partea I, nr. 398 din 16 iunie 2010, Curtea
a statuat că prevederile de lege criticate nu contravin normelor
constituționale invocate.
Prin aceste decizii Curtea a reținut că ăprevederile art. 480
din Codul civil dau definiția legală a proprietății, precizând că
dreptul de proprietate este atât un drept absolut, ce rezultă din
exercitarea celor trei atribute ale acestui drept real, usus, fructus
și abusus, cât și un drept exclusiv, din punctul de vedere al
titularului care îl poate exercita în mod liber, cu respectarea însă
a ordinii publice și a dispozițiilor imperative ale legii.
Astfel, textul de lege criticat este în deplină concordanță cu
dispozițiile constituționale ale art. 44 alin. (1) teza a doua, potrivit
cărora conținutul și limitele dreptului de proprietate sunt stabilite
de lege și, de asemenea, se aplică tuturor celor vizați de ipoteza
normei legale, fără discriminări, fiind astfel respectat principiul
egalității cetățenilor în fața legii.”
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în deciziile precedente, precum și
considerentele pe care aceasta se întemeiază își mențin
valabilitatea și în cauza de față.
Referitor la acțiunile întemeiate pe dispozițiile dreptului
comun, având ca obiect revendicarea imobilelor preluate în mod
abuziv în perioada 6 martie 1945—22 decembrie 1989,
formulate după intrarea în vigoare a Legii nr. 10/2001 și
soluționate neunitar de instanțele judecătorești, Curtea a reținut
că prin Decizia nr. 33 din 9 iunie 2008, publicată în Monitorul
Oficial al României, Partea I, nr. 108 din 23 februarie 2009, Înalta
Curte de Casație și Justiție a stabilit că atunci când intervine
concursul dintre legea specială și legea generală, acesta se
rezolvă în favoarea legii speciale, conform principiului specialia
generalibus derogant, chiar dacă acesta nu este prevăzut
expres în legea specială.
Totodată, în cazul în care sunt sesizate neconcordanțe între
legea specială, respectiv Legea nr. 10/2001, și Convenția
europeană a drepturilor omului, aceasta din urmă are prioritate.
Această prioritate poate fi dată în cadrul unei acțiuni în
revendicare, întemeiată pe dreptul comun, în măsura în care
astfel nu s-ar aduce atingere unui alt drept de proprietate ori
securității raporturilor juridice.

MONITORUL OFICIAL AL ROMÂNIEI, PARTEA I, Nr. 60/25.I.2011

11

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 480 din Codul civil, excepție ridicată de Ioan
Radu Gâlceavă în Dosarul nr. 7.374/301/2008 al Judecătoriei Sectorului 3 București — Secția civilă.
Definitivă și general obligatorie.
Pronunțată în ședința publică din data de 25 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 1.551
din 25 noiembrie 2010

referitoare la excepția de neconstituționalitate a dispozițiilor art. 1 alin. (1) și (2) și art. 3
din Legea nr. 508/2004 privind înființarea, organizarea și funcționarea în cadrul Ministerului Public
a Direcției de Investigare a Infracțiunilor de Criminalitate Organizată și Terorism
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 1 alin. (1) și (2) și art. 3 din Legea nr. 508/2004
privind înființarea, organizarea și funcționarea în cadrul
Ministerului Public a Direcției de Investigare a Infracțiunilor de
Criminalitate Organizată și Terorism, excepție ridicată de
Laurențiu Coșereanu în Dosarul nr. 3.998/90/2007 și de
Gheorghe Elvis în Dosarul nr. 786/90/2009 ale Tribunalului
Vâlcea — Secția penală.
La apelul nominal răspund personal părțile Daniel Iulian
Bălan, Ionica Ioniță și Liviu Mareș și se constată lipsa celorlalte
părți, față de care procedura de citare a fost legal îndeplinită.
Curtea, având în vedere că excepțiile de neconstituționalitate
ridicate în dosarele nr. 4.211D/2010 și nr. 4.212D/2010 au obiect
identic, pune în discuție, din oficiu, problema conexării cauzelor.
Părțile prezente sunt de acord cu conexarea celor două
dosare.
Reprezentantul Ministerului Public, având în vedere
dispozițiile art. 164 din Codul de procedură civilă, nu se opune
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții

Constituționale, dispune conexarea Dosarului nr. 4.212D/2010
la Dosarul nr. 4.211D/2010, care este primul înregistrat.
Cauza fiind în stare de judecată, președintele acordă
cuvântul părților prezente, care lasă la aprecierea Curții
soluționarea excepției.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarelor, constată
următoarele:
Prin încheierile din 4 octombrie 2010, pronunțate în dosarele
nr. 3.998/90/2007 și nr. 786/90/2009, Tribunalul Vâlcea —
Secția penală a sesizat Curtea Constituțională cu excepția
de neconstituționalitate a prevederilor art. 1 alin. (1) și (2) și
art. 3 din Legea nr. 508/2004 privind înființarea, organizarea
și funcționarea în cadrul Ministerului Public a Direcției de
Investigare a Infracțiunilor de Criminalitate Organizată și
Terorism.
Excepția a fost ridicată în dosarele de mai sus de Laurențiu
Coșereanu și Gheorghe Elvis.
În motivarea excepției de neconstituționalitate autorii
acesteia susțin că prevederile legale menționate încalcă
dispozițiile constituționale ale art. 132 referitoare la Statutul
procurorilor, deoarece instituie un organism paralel instituției
constituționale a Ministerului Public, instituție care trebuie să
funcționeze unitar și coerent în temeiul principiului legalității, al
imparțialității și al controlului ierarhic. Prin crearea unei punți de
legătură între procurorul-șef al direcției și procurorul general al
Parchetului de pe lângă Înalta Curte de Casație și Justiție se

12

MONITORUL OFICIAL AL ROMÂNIEI, PARTEA I, Nr. 60/25.I.2011

nesocotește principiul controlului ierarhic care trebuie să se
realizeze în mod nemijlocit.
Tribunalul Vâlcea — Secția penală nu și-a exprimat opinia
cu privire la excepția de neconstituționalitate invocată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, susținerile părților, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 alin. (1) și (2) și art. 3 din Legea nr. 508/2004,
publicată în Monitorul Oficial al României, Partea I, nr. 1.089 din
23 noiembrie 2004, așa cum au fost modificate prin art. I pct. 1
și 5 din Ordonanța de urgență a Guvernului nr. 131/2006 pentru
modificarea și completarea Legii nr. 508/2004 privind înființarea,
organizarea și funcționarea în cadrul Ministerului Public a
Direcției de Investigare a Infracțiunilor de Criminalitate
Organizată și Terorism, publicată în Monitorul Oficial al
României, Partea I, nr. 1.046 din 29 decembrie 2006, care au
următorul conținut:
— Art. 1 alin. (1) și (2): ă(1) Prin prezenta lege se înființează
Direcția de Investigare a Infracțiunilor de Criminalitate
Organizată și Terorism, ca structură cu personalitate juridică,
specializată în combaterea infracțiunilor de criminalitate
organizată și terorism, în cadrul Parchetului de pe lângă Înalta
Curte de Casație și Justiție.
(2) Procurorul general al Parchetului de pe lângă Înalta Curte
de Casație și Justiție conduce Direcția de Investigare a

Infracțiunilor de Criminalitate Organizată și Terorism prin
intermediul procurorului-șef al Direcției de Investigare a
Infracțiunilor de Criminalitate Organizată și Terorism.”;
— Art. 3: ăDirecția de Investigare a Infracțiunilor de
Criminalitate Organizată și Terorism este condusă de un
procuror-șef, asimilat prim-adjunctului procurorului general al
Parchetului de pe lângă Înalta Curte de Casație și Justiție.
Procurorul-șef al Direcției de Investigare a Infracțiunilor de
Criminalitate Organizată și Terorism este ajutat de un procurorșef adjunct, asimilat adjunctului procurorului general al
Parchetului de pe lângă Înalta Curte de Casație și Justiție,
precum și de 2 consilieri, asimilați consilierilor procurorului
general al Parchetului de pe lângă Înalta Curte de Casație și
Justiție.”
Autorii excepției de neconstituționalitate susțin că prin
dispozițiile legale criticate sunt încălcate prevederile
constituționale ale art. 132 referitoare la Statutul procurorilor.
Examinând excepția de neconstituționalitate, Curtea
constată că art. 131 alin. (2) din Legea fundamentală prevede că
Ministerul Public își exercită atribuțiile prin procurori constituiți
în parchete, ăîn condițiile legii”. Aceste dispoziții constituționale
au stat și la fundamentarea organizării și funcționării Direcției de
Investigare a Infracțiunilor de Criminalitate Organizată și
Terorism, ca structură în cadrul Parchetului de pe lângă Înalta
Curte de Casație și Justiție, prin Legea nr. 508/2004.
Totodată, prevederile de lege criticate, care stabilesc natura
juridică a Direcției de Investigare a Infracțiunilor de Criminalitate
Organizată și Terorism, ca structură specializată în combaterea
criminalității organizate și terorismului, în cadrul Parchetului de
pe lângă Înalta Curte de Casație și Justiție, care este condusă
de procurorul general al Parchetului de pe lângă Înalta Curte de
Casație și Justiție prin intermediul procurorului-șef al acestei
direcții, nu reprezintă altceva decât o subliniere a caracterului
specializat al Direcției de Investigare a Infracțiunilor de
Criminalitate Organizată și Terorism, acela de magistratură
instituită pentru combaterea anumitor infracțiuni, și o reflectare
a principiilor constituționale cuprinse în art. 132 alin. (1) din
Constituție, care dispun că procurorii își desfășoară activitatea
potrivit principiului legalității, al imparțialității și al controlului
ierarhic.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1 alin. (1) și (2) și art. 3 din Legea nr. 508/2004
privind înființarea, organizarea și funcționarea în cadrul Ministerului Public a Direcției de Investigare a Infracțiunilor de Criminalitate
Organizată și Terorism, excepție ridicată de Laurențiu Coșereanu în Dosarul nr. 3.998/90/2007 și de Gheorghe Elvis în Dosarul
nr. 786/90/2009 ale Tribunalului Vâlcea — Secția penală.
Definitivă și general obligatorie.
Pronunțată în ședința publică din data de 25 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 60/25.I.2011

13

CURTEA CONSTITUȚIONALĂ

D E C I Z I A Nr. 1.576
din 7 decembrie 2010

referitoare la excepția de neconstituționalitate a dispozițiilor art. 27 lit. c) din Legea nr. 51/1995
pentru organizarea și exercitarea profesiei de avocat
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 27 lit. c) din Legea nr. 51/1995 pentru
organizarea și exercitarea profesiei de avocat, excepție ridicată
de Roxana Valentina Ispravnic în Dosarul nr. 7.792/2/2009 al
Curții de Apel București — Secția a VIII-a contencios
administrativ și fiscal.
La apelul nominal răspunde partea Uniunea Națională a
Barourilor din România, prin avocatul Petre Alexandru, cu
delegație depusă la dosar. Lipsesc autorul excepției Roxana
Valentina Ispravnic și partea Baroul București, față de care
procedura de citare este legal îndeplinită.
Magistratul-asistent-șef referă asupra cauzei și arată că
autorul excepției a depus la dosar concluzii scrise prin care
solicită admiterea criticii de neconstituționalitate, iar partea
Uniunea Națională a Barourilor din România a depus la dosar
note scrise prin care solicită respingerea excepției de
neconstituționalitate.
Cauza fiind în stare de judecată, președintele acordă
cuvântul avocatului părții prezente, care solicită respingerea
excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care invocă jurisprudența în materie a Curții
Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 3 martie 2010, pronunțată în Dosarul
nr. 7.792/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 27 lit. c) din Legea nr. 51/1995 pentru
organizarea și exercitarea profesiei de avocat. Excepția a
fost ridicată de Roxana Valentina Ispravnic într-o cauză în
contencios administrativ având ca obiect anularea unor decizii
ale Uniunii Naționale a Barourilor din România și Baroului
București.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 41 alin. (1) și art. 53, precum
și prevederilor art. 6 din Convenția pentru apărarea drepturilor
omului și a libertăților fundamentale, deoarece dispun
suspendarea din calitatea de avocat pentru neplata taxelor și
contribuțiilor profesionale timp de 3 luni.

Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 27 lit. c) din Legea nr. 51/1995 pentru organizarea
și exercitarea profesiei, republicată în Monitorul Oficial al
României, Partea I, nr. 113 din 6 martie 2001, modificată și
completată prin Legea nr. 255/2004 pentru modificarea și
completarea Legii nr. 51/1995 pentru organizarea și exercitarea
profesiei de avocat, publicată în Monitorul Oficial al României,
Partea I, nr. 559 din 23 iunie 2004, dispoziții care au următoarea
redactare: ăCalitatea de avocat este suspendată: [...]
c) în caz de neplată totală sau parțială a taxelor și a
contribuțiilor profesionale către barou, către U.N.B.R. și către
sistemul propriu de asigurări sociale, timp de 3 luni de la
scadența acestora și până la lichidarea integrală a datoriilor;”.
Autorul excepției de neconstituționalitate susține că acest
text de lege încalcă prevederile constituționale ale art. 41
alin. (1) potrivit cărora ăDreptul la muncă nu poate fi îngrădit [...]”
și art. 53 referitoare la restrângerea exercițiului unor drepturi sau
al unor libertăți, precum și prevederile art. 6 din Convenția
pentru apărarea drepturilor omului și a libertăților fundamentale
privind dreptul la un proces echitabil.
Examinând excepția de neconstituționalitate, Curtea
constată că dispozițiile de lege menționate au mai fost supuse
controlului de constituționalitate pentru critici similare. Astfel, prin
Decizia nr. 406/2005, publicată în Monitorul Oficial al României,
Partea I, nr. 807 din 6 septembrie 2005, și Decizia nr. 242/2009,
publicată în Monitorul Oficial al României, Partea I, nr. 159 din
16 martie 2009, Curtea a statuat că instituirea prin legea care
reglementează exercitarea profesiei de avocat a unor obligații
pentru cei în cauză, precum și a unor măsuri sancționatorii față
de cei ce încalcă regulile prevăzute este întru totul legitimă.
Astfel, Curtea a constatat că dreptul la muncă prevăzut de
art. 41 din Constituție nu are legătură cu măsura suspendării din
funcție a unui avocat în cazul neîndeplinirii unor obligații
prevăzute de lege, deoarece art. 1 alin. (1) din Legea nr. 51/1995
prevede, referitor la categoria profesională a cărei activitate o
reglementează, că ăProfesia de avocat este liberă și

14

MONITORUL OFICIAL AL ROMÂNIEI, PARTEA I, Nr. 60/25.I.2011

independentă, cu organizare și funcționare autonome, în
Curtea a constatat, de asemenea, că dispozițiile legale
condițiile prezentei legi și ale statutului profesiei”.
criticate nu încalcă nici dispozițiile art. 6 din Convenția pentru
Totodată, Curtea a reținut că suspendarea din profesie a
avocatului pentru neplata totală sau parțială a taxelor și a apărarea drepturilor omului și a libertăților fundamentale, pentru
contribuțiilor profesionale este o sancțiune proporțională în argumentele acolo reținute.
raport cu scopul urmărit, și anume executarea obligațiilor
Întrucât nu au intervenit elemente noi, de natură să
profesionale ale avocatului. O atare sancțiune are, practic, ca determine reconsiderarea jurisprudenței Curții Constituționale,
efect obligarea avocatului suspendat să își plătească taxele și
contribuțiile profesionale pentru a-și putea relua activitatea considerentele și soluția deciziei amintite își păstrează
avocațială.
valabilitatea și în prezenta cauză.
Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 27 lit. c) din Legea nr. 51/1995 pentru
organizarea și exercitarea profesiei de avocat, excepție ridicată de Roxana Valentina Ispravnic în Dosarul nr. 7.792/2/2009 al Curții
de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 7 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind încetarea, prin acordul părților, a raportului de serviciu
al domnului Mircea Alexandru, secretar general adjunct
al Ministerului Administrației și Internelor
Având în vedere cererea domnului Mircea Alexandru, precum și solicitarea
Ministerului Administrației și Internelor, înregistrate sub nr. 14.010 din 17 ianuarie 2011,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, al
art. 19 alin. (1) lit. b) și al art. 97 lit. b) din Legea nr. 188/1999 privind Statutul
funcționarilor publici, republicată, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, raportul de
serviciu al domnului Mircea Alexandru, secretar general adjunct al Ministerului
Administrației și Internelor, încetează prin acordul părților.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 21 ianuarie 2011.
Nr. 9.

MONITORUL OFICIAL AL ROMÂNIEI, PARTEA I, Nr. 60/25.I.2011

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
privind aprobarea Procedurilor și modalităților de încasare a sumelor
rezultate din recuperarea creanțelor României provenite din activitatea de comerț exterior
și cooperare economică internațională, derulată înainte de 31 decembrie 1989,
și din drepturile care decurg din acordurile comerciale și de plăți guvernamentale
și aranjamente tehnice bancare corespunzătoare, înregistrate în conturile de cliring, barter
și cooperare economică internațională, precum și de reținere și gestionare a cheltuielilor legale
În temeiul prevederilor art. 10 alin. (4) din Hotărârea Guvernului nr. 34/2009 privind organizarea și funcționarea Ministerului
Finanțelor Publice, cu modificările și completările ulterioare, și al art. 1 alin. (2) din Ordonanța de urgență a Guvernului nr. 91/2010
privind destinația sumelor provenite din recuperarea unor drepturi valutare ale României,
ministrul finanțelor publice emite următorul ordin:
Art. 1. — Se aprobă Procedurile și modalitățile de încasare
a sumelor rezultate din recuperarea creanțelor României
provenite din activitatea de comerț exterior și cooperare
economică internațională, derulată înainte de 31 decembrie
1989, și din drepturile care decurg din acordurile comerciale și
de plăți guvernamentale și aranjamente tehnice bancare
corespunzătoare, înregistrate în conturile de cliring, barter și
cooperare economică internațională, precum și de reținere și
gestionare a cheltuielilor legale, prevăzute în anexa care face
parte integrantă din prezentul ordin.
Art. 2. — Direcția generală de trezorerie și datorie publică și
Direcția generală trezorerie și contabilitate publică vor duce la
îndeplinire prevederile prezentului ordin.

Art. 3. — La data intrării în vigoare a prezentului ordin se
abrogă Ordinul ministrului economiei și finanțelor nr. 1.259/2007
privind aprobarea Procedurilor și modalităților de reținere și
gestionare a sumelor aferente procentului de 3% reținut din
sumele încasate din recuperarea creanțelor României provenite
din activitatea de comerț exterior și cooperare economică
internațională, derulată înainte de 31 decembrie 1989, și din
sumele rezultate din recuperarea drepturilor care decurg din
acordurile comerciale și de plăți guvernamentale și aranjamente
tehnice bancare corespunzătoare, înregistrate în conturile de
cliring, barter și cooperare economică internațională, publicat în
Monitorul Oficial al României, Partea I, nr. 716 din 23 octombrie
2007, cu modificările ulterioare.
Art. 4. — Prezentul ordin se publică în Monitorul Oficial al
României, Partea I.

Ministrul finanțelor publice,
Gheorghe Ialomițianu
București, 14 ianuarie 2011.
Nr. 76.
ANEXĂ

PROCEDURILE ȘI MODALITĂȚILE

de încasare a sumelor rezultate din recuperarea creanțelor României provenite din activitatea de comerț exterior
și cooperare economică internațională, derulată înainte de 31 decembrie 1989, și din drepturile care decurg
din acordurile comerciale și de plăți guvernamentale și aranjamente tehnice bancare corespunzătoare,
înregistrate în conturile de cliring, barter și cooperare economică internațională,
precum și de reținere și gestionare a cheltuielilor legale
1. Sumele rezultate din recuperarea creanțelor României
provenite din activitatea de comerț exterior și cooperare
economică internațională, derulată înainte de 31 decembrie
1989, reglementate în baza Legii nr. 29/1994 privind autorizarea
Guvernului de a aproba negocierea în vederea recuperării
creanțelor României provenite din activitatea de comerț exterior
și cooperare economică internațională, derulată înainte de
31 decembrie 1989, cu modificările ulterioare, și sumele
rezultate din recuperarea drepturilor care decurg din acordurile
comerciale și de plăți guvernamentale și aranjamente tehnice
bancare corespunzătoare, reglementate conform Ordonanței
Guvernului nr. 59/1994 privind reglementarea operațiunilor de
import-export care se derulează prin cliring, barter și cooperare

economică internațională în baza acordurilor comerciale și de
plăți guvernamentale, republicată, se fac venit la bugetul de stat.
2. Disponibilitățile din conturile în dolari SUA și în euro,
deschise la Banca Comercială Română — S.A. — Sucursala
Izvor,
pe
numele
Ministerului
Finanțelor
Publice,
corespunzătoare cotei de 3% din sumele încasate din
recuperarea creanțelor României provenite din activitatea de
comerț exterior și cooperare economică internațională, derulată
înainte de 31 decembrie 1989, și din sumele rezultate din
recuperarea drepturilor care decurg din acordurile comerciale și
de plăți guvernamentale și aranjamente tehnice bancare
corespunzătoare, înregistrate în conturile de cliring, barter și

16

MONITORUL OFICIAL AL ROMÂNIEI, PARTEA I, Nr. 60/25.I.2011

cooperare economică internațională, se fac venit la bugetul de
stat.
Banca Comercială Română — S.A. va efectua operațiunile
de schimb valutar al sumelor din conturile în dolari SUA și în
euro, conform convenției încheiate de bancă cu Ministerul
Finanțelor Publice, și va vira contravaloarea în lei a acestor
sume la bugetul de stat, capitolul ăVenituri din valorificarea unor
bunuri”, cod 39.01, subcapitolul ăVenituri obținute în procesul de
stingere a creanțelor bugetare”, cod 39.01.06.
3. Banca Comercială Română — S.A. va reține din sumele
încasate în conturile tranzitorii din recuperarea creanțelor
României comisioanele cuvenite băncii pentru operațiunile
bancare legate de recuperarea creanțelor României, conform
convenției încheiate de bancă cu Ministerul Finanțelor Publice.
Banca Comercială Română — S.A. va efectua operațiunile
de schimb valutar al sumelor rămase în conturile tranzitorii, după
reținerea comisioanelor cuvenite băncii, conform convenției
încheiate de bancă cu Ministerul Finanțelor Publice, și va vira
contravaloarea în lei a acestor sume la bugetul de stat, capitolul
ăVenituri din valorificarea unor bunuri”, cod 39.01, subcapitolul
ăVenituri obținute în procesul de stingere a creanțelor bugetare”,
cod 39.01.06.
4. Banca Comercială Română — S.A. va prezenta
Ministerului Finanțelor Publice, la fiecare operațiune efectuată la
instrucțiunile acestuia, documentele aferente virării sumelor
prevăzute la pct. 2 și pct. 3.
5. Operațiunile privind vânzarea valutei pentru plata sumelor
în lei cuvenite bugetului de stat se înregistrează în contabilitate
la cursul de schimb utilizat de Banca Comercială Română —
S.A. la data tranzacției.
6. Disponibilitățile din contul în lei deschis pe numele
Ministerului Finanțelor Publice la Trezoreria Operativă Centrală,
corespunzătoare cotei de 3% din sumele încasate în lei din
recuperarea drepturilor înregistrate în conturile de cliring, barter
și cooperare economică internațională, precum și disponibilitățile

în lei din sume încasate din recuperarea creanțelor externe
conform Legii nr. 29/1994, cu modificările ulterioare, se vor vira
la bugetul de stat, capitolul ăVenituri din valorificarea unor
bunuri”, cod 39.01, subcapitolul ăVenituri obținute în procesul de
stingere a creanțelor bugetare”, cod 39.01.06, cu excepția unei
sume care să acopere plata cheltuielilor legale previzionate
pentru un an bugetar, prezentate la pct. 7.
7. Ministerul Finanțelor Publice va utiliza soldul
disponibilităților din contul deschis pe numele său la Trezoreria
Operativă Centrală, rezultat după viramentul în contul de venituri
bugetare prezentat la pct. 2, pentru plata:
a) cheltuielilor cuvenite operatorilor economici exportatori,
stabilite pe baza cursului de 0,0015 lei pentru un dolar SUA, ale
căror credite nu au fost preluate la datoria publică în baza Legii
nr. 7/1992 privind acoperirea financiară a obligațiilor statului
rămase neregularizate la 31 decembrie 1990 și preluarea de
către stat și băncile comerciale a pierderilor înregistrate în anii
1989 și 1990 de agenții economici cu capital de stat, precum și
a creditelor bancare neperformante;
b) comisioanelor Băncii Comerciale Române — S.A.,
calculate trimestrial la valoarea soldurilor conturilor de cliring,
barter și cooperare economică internațională pentru operațiunile
bancare efectuate pentru derularea operațiunilor în cadrul
conturilor de cliring, barter și cooperare economică
internațională.
8. Ministerul Finanțelor Publice va instructa Banca
Comercială Română — S.A., ori de câte ori este necesar, să
vireze în contul în lei deschis pe numele său la Trezoreria
Operativă Centrală suma necesară pentru asigurarea
disponibilităților pentru plățile previzionate pe un an de zile pe
destinațiile legale prevăzute la pct. 7, după efectuarea
operațiunii de schimb valutar al sumelor încasate de la extern în
conturile tranzitorii, conform convenției încheiate de bancă cu
Ministerul Finanțelor Publice.

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

Cristina-Gabriela F. Popescu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 60/25.I.2011 conține 16 pagini.

Prețul: 3,20 lei

&JUYDGY|449442]
ISSN 1453—4495

