PARTEA I

Anul 179 (XXIII) — Nr. 175

Vineri, 11 martie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE PARLAMENTULUI ROMÂNIEI

1.

2.

— Hotărâre pentru modificarea Hotărârii Parlamentului
României nr. 2/2009 privind alegerea membrilor și a
biroului Comisiei comune permanente a Camerei
Deputaților și Senatului pentru exercitarea controlului
parlamentar asupra activității Serviciului Român de
Informații ....................................................................

2

— Hotărâre privind instituirea Comisiei comune
speciale a Camerei Deputaților și Senatului pentru
controlul execuției bugetelor Curții de Conturi pe anii
2005, 2006, 2007, 2008 și 2009 ................................

2–3

HOTĂRÂRI ALE GUVERNULUI ROMÂNIEI
210.

212.

— Hotărâre privind aprobarea bugetului de venituri și
cheltuieli pe anul 2011 al Companiei Naționale ăLoteria
Română” — S.A., companie națională aflată sub
autoritatea Ministerului Finanțelor Publice ................

3–7

— Hotărâre pentru aprobarea Programului de interes
național ăDezvoltarea rețelei naționale de cămine
pentru persoanele vârstnice”......................................

7–11

ACTE ALE CURȚII EUROPENE
A DREPTURILOR OMULUI
Hotărârea din 2 noiembrie 2010 în Cauza Ștefănică și alții
împotriva României ....................................................

11–16

2

MONITORUL OFICIAL AL ROMÂNIEI, PARTEA I, Nr. 175/11.III.2011

HOTĂRÂRI ALE PARLAMENTULUI ROMÂNIEI
PARLAMENTUL ROMÂNIEI
C A M E R A D E P U TA Ț I L O R

S E N AT U L

HOTĂRÂRE
pentru modificarea Hotărârii Parlamentului României nr. 2/2009 privind alegerea membrilor
și a biroului Comisiei comune permanente a Camerei Deputaților și Senatului
pentru exercitarea controlului parlamentar asupra activității Serviciului Român de Informații
În temeiul prevederilor art. 1 din Legea nr. 14/1992 privind organizarea și funcționarea Serviciului Român de Informații,
cu modificările și completările ulterioare, și ale art. 1 din Hotărârea Parlamentului României nr. 30/1993 privind organizarea și
funcționarea Comisiei comune permanente a Camerei Deputaților și Senatului pentru exercitarea controlului parlamentar asupra
activității Serviciului Român de Informații,
Parlamentul României adoptă prezenta hotărâre.
Articol unic. — Hotărârea Parlamentului României
nr. 2/2009 privind alegerea membrilor și a biroului Comisiei
comune permanente a Camerei Deputaților și Senatului pentru
exercitarea controlului parlamentar asupra activității Serviciului
Român de Informații, publicată în Monitorul Oficial al României,
Partea I, nr. 83 din 11 februarie 2009, cu modificările ulterioare,
se modifică după cum urmează:

— domnul senator Mihai Stănișoară, aparținând Grupului
parlamentar al PD-L, este ales în calitatea de membru al
Comisiei comune permanente a Camerei Deputaților și
Senatului pentru exercitarea controlului parlamentar asupra
activității Serviciului Român de Informații, în locul domnului
senator Gabriel Mutu.

Această hotărâre a fost adoptată de Camera Deputaților și de Senat în ședința comună din data de 9 martie 2011.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 9 martie 2011.
Nr. 1.
PARLAMENTUL ROMÂNIEI
C A M E R A D E P U TA Ț I L O R

S E N AT U L

HOTĂRÂRE
privind instituirea Comisiei comune speciale
a Camerei Deputaților și Senatului
pentru controlul execuției bugetelor Curții de Conturi
pe anii 2005, 2006, 2007, 2008 și 2009
În temeiul prevederilor art. 25 alin. (2) din Legea nr. 94/1992 privind
organizarea și funcționarea Curții de Conturi, republicată, cu modificările ulterioare,
și ale art. 86 din Regulamentul ședințelor comune ale Camerei Deputaților și
Senatului, aprobat prin Hotărârea Parlamentului României nr. 4/1992, cu
modificările și completările ulterioare,
Parlamentul României adoptă prezenta hotărâre.
Art. 1. — (1) Se instituie Comisia comună specială a Camerei Deputaților și
Senatului pentru controlul execuției bugetelor Curții de Conturi pe anii 2005, 2006,
2007, 2008 și 2009, a cărei componență este prevăzută în anexa care face parte
integrantă din prezenta hotărâre.
(2) În prima sa ședință, comisia prevăzută la alin. (1) își alege un birou format
din președinte, vicepreședinte și secretar.
Art. 2. — Raportul comisiei prevăzute la art. 1, întocmit ca urmare a
controlului execuției bugetelor Curții de Conturi pe anii 2005, 2006, 2007, 2008 și
2009, va fi prezentat birourilor permanente ale celor două Camere ale
Parlamentului până la data de 7 mai 2011.
Această hotărâre a fost adoptată de Camera Deputaților și de Senat în
ședința comună din data de 9 martie 2011.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 9 martie 2011.
Nr. 2.

3

MONITORUL OFICIAL AL ROMÂNIEI, PARTEA I, Nr. 175/11.III.2011
ANEXĂ

COMPONENȚA

Comisiei comune speciale a Camerei Deputaților și Senatului
pentru controlul execuției bugetelor Curții de Conturi pe anii 2005, 2006,
2007, 2008 și 2009
1. Adrian Henorel Nițu — deputat, Grupul parlamentar al PD-L
2. Ovidiu Marian — senator, Grupul parlamentar al PD-L
3. Vasile Popeangă — deputat, Grupul parlamentar al PSD
4. Gheorghe Marcu — senator, Grupul parlamentar al PSD
5. Daniel Chițoiu — deputat, Grupul parlamentar al PNL
6. Dan-Radu Rușanu — senator, Grupul parlamentar al PNL
7. Erdei Dolócki István — deputat, Grupul parlamentar al UDMR
8. László Gyerkó — senator, Grupul parlamentar al UDMR
9. Adrian-Miroslav Merka — deputat, Grupul parlamentar al minorităților
naționale
10. Răzvan Țurea — deputat, Grupul parlamentar al deputaților independenți
11. Corneliu Grosu — senator, Grupul parlamentar al senatorilor
independenți

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli pe anul 2011
al Companiei Naționale ăLoteria Română” — S.A.,
companie națională aflată sub autoritatea Ministerului Finanțelor Publice
În temeiul art. 108 din Constituția României, republicată, și al art. 15 alin. (1) din Ordonanța de urgență a Guvernului
nr. 37/2008 privind reglementarea unor măsuri financiare în domeniul bugetar, aprobată cu modificări prin Legea nr. 275/2008,
cu modificările și completările ulterioare,
având în vedere prevederile art. 5 lit. i) din Hotărârea Guvernului nr. 34/2009 privind organizarea și funcționarea Ministerului
Finanțelor Publice, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli pe
anul 2011 al Companiei Naționale ăLoteria Română” — S.A.,
companie națională aflată sub autoritatea Ministerului Finanțelor
Publice, prevăzut în anexa care face parte integrantă din
prezenta hotărâre.
(2) În termen de 30 de zile de la data intrării în vigoare a
prezentei hotărâri, defalcarea pe trimestre a indicatorilor
prevăzuți în bugetul de venituri și cheltuieli al Companiei
Naționale ăLoteria Română” — S.A. se va face de către
Ministerul Finanțelor Publice, cu aprobarea secretarului de stat
coordonator.
Art. 2. — (1) Nivelul cheltuielilor totale aferente veniturilor
totale prevăzute în bugetul de venituri și cheltuieli reprezintă
limită maximă și nu poate fi depășit decât în cazuri justificate, cu
aprobarea Guvernului, la propunerea Ministerului Finanțelor
Publice și cu avizul Ministerului Muncii, Familiei și Protecției
Sociale.

(2) În cazul în care în execuție se înregistrează nerealizări
ale veniturilor totale aprobate, Compania Națională ăLoteria
Română” — S.A. va putea efectua cheltuieli totale aferente
veniturilor totale proporțional cu gradul de realizare a veniturilor
totale, cu încadrarea în indicatorii de eficiență aprobați.
Art. 3. — (1) Nerespectarea prevederilor art. 2 constituie
contravenție și se sancționează cu amendă de la 1.000 lei la
5.000 lei.
(2) Contravenției prevăzute la alin. (1) i se aplică prevederile
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin Legea
nr. 180/2002, cu modificările și completările ulterioare.
(3) Contravenția se constată de organele de control financiar
ale statului, împuternicite potrivit legii, iar amenda se aplică
persoanelor vinovate de nerespectarea prevederilor prezentei
hotărâri.

PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Ialomițianu
Ministrul muncii, familiei și protecției sociale,
Ioan Nelu Botiș
București, 9 martie 2011.
Nr. 210.

4

MONITORUL OFICIAL AL ROMÂNIEI, PARTEA I, Nr. 175/11.III.2011
ANEXĂ*)

MINISTERUL FINANȚELOR PUBLICE

Operatorul economic Compania Națională ăLoteria Română” — S.A.
Sediul/Adresa: str. Poenaru Bordea nr. 20, sectorul 4, municipiul București
Codul fiscal RO 12397185
B U G E T U L D E V E N I T U R I Ș I C H E LT U I E L I

pe anul 2011
— mii lei —

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 175/11.III.2011

5

6

MONITORUL OFICIAL AL ROMÂNIEI, PARTEA I, Nr. 175/11.III.2011

MONITORUL OFICIAL AL ROMÂNIEI, PARTEA I, Nr. 175/11.III.2011

7

GUVERNUL ROMÂNIEI

HOTĂRÂRE
pentru aprobarea Programului de interes național ăDezvoltarea rețelei naționale de cămine
pentru persoanele vârstnice”
În temeiul art. 108 din Constituția României, republicată, și al art. 501 lit. b) și f) din Ordonanța Guvernului nr. 68/2003
privind serviciile sociale, aprobată cu modificări și completări prin Legea nr. 515/2003, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă Programul de interes național
ăDezvoltarea rețelei naționale de cămine pentru persoanele
vârstnice”, denumit în continuare Program, prevăzut în anexa
nr. 1.
Art. 2. — Fondurile necesare pentru finanțarea Programului
se asigură de la bugetul de stat, prin bugetul Ministerului Muncii,
Familiei și Protecției Sociale, denumită în continuare autoritate
finanțatoare.
Art. 3. — (1) Programul se adresează autorităților
administrației publice locale care, prin hotărâre a consiliului
local/județean sau al municipiului București, decid concomitent
înființarea de cămine pentru persoane vârstnice prin
reorganizarea unor unități sanitare cu paturi aflate în rețeaua
proprie a acestora, care se desființează în condițiile prevăzute
de lege.
(2) Sunt eligibile pentru finanțare căminele pentru persoane
vârstnice înființate în condițiile alin. (1) prin desființarea unităților
sanitare cu paturi prevăzute în anexa nr. 2 și care respectă
următoarele cerințe principale:
a) funcționează și sunt administrate potrivit prevederilor Legii
nr. 17/2000 privind asistența socială a persoanelor vârstnice,
republicată, cu modificările și completările ulterioare;
b) se organizează în conformitate cu prevederile
standardelor minime specifice de calitate pentru centrele
rezidențiale pentru persoanele vârstnice aprobate prin ordin al
ministrului muncii, familiei și protecției sociale;
c) funcționează cu personal de specialitate medico-sanitar,
auxiliar sanitar și TESA și muncitori preluat în limita posturilor
aprobate potrivit legii, conform necesarului de resurse umane,
de la unitățile sanitare cu paturi prevăzute la alin. (2) și normat
potrivit prevederilor Hotărârii Guvernului nr. 23/2010 privind
aprobarea standardelor de cost pentru serviciile sociale;
d) sunt acreditate în condițiile legii.

Art. 4. — Personalul de specialitate medico-sanitar și auxiliar
sanitar din cadrul unităților sanitare cu paturi, prevăzute la art. 3
alin. (1), care nu a fost preluat de către căminele pentru
persoanele vârstnice, urmează să fie redistribuit la alte unități
sanitare, în condițiile stabilite prin ordin al ministrului sănătății.
Art. 5. — (1) Acordarea finanțării în cadrul Programului se
realizează în baza contractului de finanțare încheiat între
autoritatea finanțatoare și solicitanți.
(2) Prin Program se finanțează cheltuielile curente de
funcționare ale căminelor pentru persoane vârstnice înființate în
condițiile art. 3 alin. (1), pe o perioadă de maximum 33 de luni
de la data prevăzută în contractul de finanțare, cu încadrare în
perioada de derulare a Programului, prevăzută în anexa nr. 1.
(3) Suma aprobată pentru finanțare se stabilește în funcție de
numărul de beneficiari ai căminului pentru persoane vârstnice,
calculată pe baza costului standard prevăzut în anexa nr. 3 la
Hotărârea Guvernului nr. 23/2010. Suma aprobată pentru
finanțare, prevăzută în contract, se poate majora pe parcursul
derulării Programului, în funcție de nivelul costului standard
stabilit pentru căminele pentru persoane vârstnice prin actele
normative în vigoare.
(4) Acordarea de finanțare prin Program se realizează
începând cu data de 1 aprilie 2011 pentru autoritățile
administrației publice locale care încheie contractul până la data
de 31 martie 2011, iar pentru cele care depun solicitarea de
finanțare după această dată finanțarea se face începând cu data
de întâi a lunii următoare datei de încheiere a contractului.
(5) Pe o perioadă de 90 de zile de la data încheierii
contractului prevăzut la alin. (1) se acordă finanțare din Program
pentru acoperirea cheltuielilor curente de funcționare, inclusiv a
cheltuielilor de personal normat potrivit prevederilor art. 3
alin. (2) lit. c), până la îndeplinirea condițiilor prevăzute la art. 3

8

MONITORUL OFICIAL AL ROMÂNIEI, PARTEA I, Nr. 175/11.III.2011

alin. (2) lit. b) și d) de către căminele pentru persoanele vârstnice
nou-înființate, precum și până la admiterea persoanelor care vor
beneficia de serviciile oferite de către aceste cămine.
Art. 6. — (1) Aprobarea finanțării prin Program se realizează
pe baza documentației de solicitare a finanțării, întocmită de
autoritățile administrației publice locale prevăzute la art. 3 care
administrează căminele pentru persoanele vârstnice.
(2) Metodologia de evaluare, aprobare și acordare de
finanțare se aprobă prin ordin al ministrului muncii, familiei și
protecției sociale, în termen de 10 zile de la data intrării în
vigoare a prezentei hotărâri.
(3) Finanțarea, monitorizarea și controlul utilizării fondurilor
alocate în cadrul Programului se realizează de către Ministerul
Muncii, Familiei și Protecției Sociale, prin departamentele
specializate și agențiile județene pentru prestații sociale,
respectiv a municipiului București.

Art. 7. — (1) Patrimoniul unităților sanitare cu paturi
desființate, aflate în rețeaua autorităților publice locale, stabilit pe
baza bilanțului contabil de închidere, însoțit de balanța de
verificare sintetică, contul de rezultat patrimonial, situația
fluxurilor de trezorerie, conturile de execuție și celelalte anexe,
inclusiv cele care se întocmesc la finele anului, potrivit normelor
în vigoare, împreună cu protocolul de predare-primire, se preia
de către căminele pentru persoanele vârstnice înființate în
condițiile prezentei hotărâri.
(2) Echipamentele medicale din dotarea unităților sanitare
prevăzute la art. 3 alin. (1) pot fi redistribuite la alte unități sanitare.
Art. 8. — Programul poate fi accesat, pe lângă
autoritățile prevăzute la anexa nr. 2, de orice autoritate
publică locală care îndeplinește condițiile prevăzute de
prezenta hotărâre.
Art. 9. — Anexele nr. 1 și 2 fac parte integrantă din
prezenta hotărâre.

PRIM-MINISTRU

EMIL BOC
Contrasemnează:
Ministrul sănătății,
Cseke Attila
Ministrul muncii, familiei și protecției sociale,
Ioan Nelu Botiș
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu
București, 9 martie 2011.
Nr. 212.
ANEXA Nr. 1

PROGRAMUL DE INTERES NAȚIONAL

ăDezvoltarea rețelei naționale de cămine pentru persoanele vârstnice”
Scop:
a) creșterea numărului de cămine pentru persoanele
vârstnice pentru a răspunde cererilor în așteptare înregistrate la
nivelul autorităților administrației publice locale;
b) îmbunătățirea accesului la servicii de îngrijire și asistență
în regim instituționalizat pentru persoanele vârstnice, indiferent
de mediul de rezidență al acestora;
c) întărirea suportului acordat familiilor care nu mai pot
asigura îngrijirea tradițională a persoanelor vârstnice
dependente;
d) creșterea responsabilității autorităților locale față de
persoanele vârstnice care necesită îngrijire și suport pentru a-și
continua viața în condiții decente și cu respectarea demnității;
e) reducerea numărului de spitalizări ale persoanelor
vârstnice care suferă de afecțiuni cronice, generatoare de
dependență.
Obiective:
a) creșterea calității vieții persoanelor vârstnice dependente,
respectarea demnității și a libertății de a alege a acestei categorii
de populație aflate în nevoie;
b) asigurarea unei îngrijiri de lungă durată de calitate pentru
persoanele vârstnice care și-au pierdut autonomia funcțională
și nu-și mai pot continua viața în condiții de siguranță la propriul
domiciliu;
c) creșterea calității serviciilor prin angajarea de personal
calificat.
Indicatori cantitativi:
a) procentul creșterii numărului actual de persoane vârstnice
asistate în centre rezidențiale publice;

b) numărul căminelor pentru persoane vârstnice înființate din
numărul unităților sanitare cu paturi eligibile pentru înființarea
de cămine;
c) creșterea ponderii persoanelor vârstnice care beneficiază
de servicii de asistență și îngrijire acordate în regim rezidențial.
Indicatori de eficiență:
a) asigurarea unor condiții de viață decentă pentru
persoanele vârstnice dependente;
b) prevenirea degradării autonomiei funcționale a
persoanelor vârstnice dependente pe o perioadă cât mai
îndelungată;
c) asigurarea serviciilor de îngrijire și asistență
corespunzătoare nevoilor individuale ale fiecărei persoane
asistate;
d) diminuarea numărului cererilor aflate pe listele de
așteptare.
Indicatori de rezultate:
a) între 1.500—4.200 de persoane vârstnice beneficiază de
servicii sociale în căminele pentru persoane vârstnice finanțate
prin Program;
b) creșterea accesului la servicii pentru persoanele vârstnice
din mediul rural sau localități cu un număr insuficient de servicii.
Perioada de derulare:
Programul se derulează pe o perioadă de 33 de luni,
începând cu data de 1 aprilie 2011, dar nu mai târziu de
31 decembrie 2013, iar planificarea finanțării este multianuală.
Buget:
a) Bugetul total al acestui program de interes național este de
200.000 mii lei.
b) Pentru anul 2011 bugetul este de 55.000 mii lei.

MONITORUL OFICIAL AL ROMÂNIEI, PARTEA I, Nr. 175/11.III.2011

9
ANEXA Nr. 2

Nr.
crt.

Autoritatea administrației publice

Unitatea sanitară

ALBA
1

Consiliul Local Ocna Mureș

Spitalul Orășenesc Ocna Mureș

2

Consiliul Local Zlatna

Spitalul de Boli Cronice Zlatna

3

Consiliul Local Baia de Arieș

Centrul de Sănătate Baia de Arieș
ARAD

4

Consiliul Local Sântana

Spitalul Orășenesc Sântana

5

Consiliul Local Gurahonț

Spitalul Comunal Gurahonț

6

Consiliul Local Chișineu Criș

Centrul de Sănătate Chișineu Criș
ARGEȘ

7

Consiliul Județean Argeș

Spitalul ăDr. Teja Papahagi” Domnești

8

Consiliul Județean Argeș

Spitalul de Boli Cronice Mozăceni

9

Consiliul Județean Argeș

Spitalul ăDr. Ion Crăciun” Călinești

10

Consiliul Județean Argeș

Spitalul de Boli Cronice Rucăr
BACĂU

11

Consiliul Local Comănești

Spitalul Orășenesc ăIoan Lascăr” Comănești
BIHOR

12

Consiliul Local Stei

Spitalul Orășenesc Ștei

13

Consiliul Local Bratca

Centrul de Sănătate Bratca
BISTRIȚA-NĂSĂUD

14

Consiliul Local Teaca

Centrul de Sănătate Teaca
BOTOȘANI

15

Consiliul Județean Botoșani

Sanatoriul de Pneumoftiziologie Guranda

16

Consiliul Local Darabani

Spitalul Orășenesc Darabani

17

Consiliul Local Trușești

Spitalul Comunal Trușești
BRAȘOV

18

Consiliul Local Săcele

Spitalul Municipal Săcele

19

Consiliul Local Codlea

Spitalul Municipal Codlea

20

Consiliul Local Victoria

Spitalul de Boli Cronice Victoria
BUZĂU

21

Consiliul Local Vintilă Vodă

Spitalul Comunal Vintilă Vodă

22

Consiliul Local Pârscov

Centrul de Sănătate Pârscov

23

Consiliul Local Pătârlagele

Spitalul de Boli Cronice Pătârlagele
BUCUREȘTI

24

Primăria Municipiului București

Spitalul Clinic Caritas — Academician Nicolae Cajal
CARAȘ-SEVERIN

25

Consiliul Local Oțelul Roșu

Spitalul Orășenesc Oțelul Roșu

26

Consiliul Local Anina

Spitalul Orășenesc Anina

27

Consiliul Local Bocșa

Spitalul de Boli Cronice Bocșa
CĂLĂRAȘI

28

Consiliul Local Budești

Spitalul Orășenesc Budești
CLUJ

29

Consiliul Local Mociu

Centrul de Sănătate Mociu

10
Nr.
crt.

MONITORUL OFICIAL AL ROMÂNIEI, PARTEA I, Nr. 175/11.III.2011
Autoritatea administrației publice

Unitatea sanitară

CONSTANȚA
30

Consiliul Local Băneasa

Centrul de Sănătate Băneasa
DÂMBOVIȚA

31

Consiliul Local Titu

Spitalul Orășenesc Titu
GALAȚI

32

Consiliul Județean Galați

Spitalul de Boli Cronice Ivești
GIURGIU

33

Consiliul Local Ghimpați

Centrul de Sănătate Ghimpați
GORJ

34

Consiliul Local Bumbești-Jiu

Spitalul Orășenesc Bumbești-Jiu
HUNEDOARA

35

Consiliul Local Călan

Centrul de Sănătate Călan

36

Consiliul Local Petrila

Spitalul de Boli Cronice Petrila
IALOMIȚA

37

Consiliul Local Țăndărei

Spitalul Orășenesc Țăndărei
IAȘI

38

Consiliul Local Târgu Frumos

Spitalul Orășenesc Târgu Frumos
ILFOV

39

Consiliul Județean Ilfov

Spitalul Orășenesc ăDr. Maria Burghele” Buftea

40

Consiliul Județean Ilfov

Spitalul Comunal Periș
MARAMUREȘ

41

Consiliul Local Baia Sprie

Spitalul de Boli Cronice Baia Sprie

42

Consiliul Local Șomcuta Mare

Centrul de Sănătate Șomcuta Mare
MEHEDINȚI

43

Consiliul Local Strehaia

Spitalul Orășenesc Strehaia

44

Consiliul Local Vânju Mare

Spitalul Orășenesc Vânju Mare
MUREȘ

45

Consiliul Local Sărmașu

Spitalul Orășenesc Sărmașu
NEAMȚ

46

Consiliul Local Roznov

Spitalul Orășenesc Roznov

47

Consiliul Local Bicaz

Spitalul Orășenesc Bicaz
OLT

48

Consiliul Local Drăgănești-Olt

Centrul de Sănătate Drăgănești-Olt
PRAHOVA

49

Consiliul Local Bușteni

Preventoriul TBC Poiana Țapului

50

Consiliul Local Bălțești

Centrul de Sănătate Bălțești

51

Consiliul Local Urlați

Centrul de Sănătate Urlați

52

Consiliul Local Plopeni

Centrul de Sănătate Plopeni
SĂLAJ

53

Consiliul Local Cehu Silvaniei

Spitalul de Boli Cronice Cehu Silvaniei
SIBIU

54

Consiliul Local Cisnădie

Spitalul Orășenesc Cisnădie

MONITORUL OFICIAL AL ROMÂNIEI, PARTEA I, Nr. 175/11.III.2011

Nr.
crt.

Autoritatea administrației publice

11

Unitatea sanitară

SUCEAVA
55

Consiliul Local Solca

Spitalul de Boli Cronice Solca
TELEORMAN

56

Consiliul Județean Teleorman

Centrul de Sănătate ăRegele Carol I” Deparați

57

Consiliul Județean Teleorman

Centrul de Sănătate Furculești

58

Consiliul Județean Teleorman

Centrul de Sănătate Cervenia
TIMIȘ

59

Consiliul Local Buziaș

Centrul de Sănătate Buziaș

60

Consiliul Local Ciacova

Centrul de Sănătate Ciacova
TULCEA

61

Consiliul Local Babadag

Spitalul Orășenesc Babadag

62

Consiliul Local Sulina

Centrul de Sănătate Sulina
VASLUI

63

Consiliul Local Negrești

Spitalul Orășenesc Negrești

64

Consiliul Local Tutova

Spitalul de Boli Cronice ăDr. I.T. Nicolăescu” Tutova
VÂLCEA

65

Consiliul Local Bălcești

Spitalul Orășenesc Bălcești
VRANCEA

66

Consiliul Local Mărășești

Spitalul Orășenesc Mărășești

67

Consiliul Local Odobești

Spitalul Orășenesc Odobești

ACTE ALE CURȚII EUROPENE
A DREPTURILOR OMULUI
CURTEA EUROPEANĂ A DREPTURILOR OMULUI

HOTĂRÂREA
din 2 noiembrie 2010

în Cauza Ștefănică și alții împotriva României
(Cererea nr. 38.155/02)
Hotărârea devine definitivă în condițiile prevăzute de art. 44 § 2 din Convenție. Aceasta poate suferi modificări de formă.
În Cauza Ștefănică și alții împotriva României,
Curtea Europeană a Drepturilor Omului (Secția a treia), reunită într-o cameră compusă din: Josep Casadevall, președinte,
Corneliu Bîrsan, Boštjan M. Zupančič, Egbert Myjer, Ineta Ziemele, Luis López Guerra, Ann Power, judecători, și din Santiago
Quesada, grefier de secție,
după ce a deliberat în camera de consiliu la data de 12 octombrie 2010,
pronunță prezenta hotărâre, adoptată la aceeași dată:
PROCEDURA

1. La originea cauzei se află Cererea nr. 38.155/02
îndreptată împotriva României, prin care 18 cetățeni ai acestui
stat (reclamanții), ale căror date personale sunt prezentate în
anexa la prezenta hotărâre (anexa), au sesizat Curtea la data de
7 octombrie 2002 în temeiul art. 34 din Convenția pentru
apărarea drepturilor omului și a libertăților fundamentale
(Convenția). 2 dintre reclamanți au decedat după introducerea
cererii la Curte, iar moștenitorii acestora și-au exprimat intenția

de a continua procedura. Datele personale ale acestora sunt
prezentate, de asemenea, în anexă.
2. Reclamanții au fost reprezentați de domnul G. Teodorescu,
avocat în București. Guvernul român (Guvernul) a fost
reprezentat de agentul guvernamental, domnul Răzvan-Horațiu
Radu, din cadrul Ministerului Afacerilor Externe.
3. Reclamanții s-au plâns de jurisprudența contradictorie a
tribunalelor din România în ceea ce privește acordarea plăților
compensatorii în cazul concedierii colective de la aceeași bancă
de stat.

12

MONITORUL OFICIAL AL ROMÂNIEI, PARTEA I, Nr. 175/11.III.2011

4. La 4 martie 2009, președintele Secției a treia a hotărât să
comunice Guvernului cererea. În conformitate cu dispozițiile
art. 29 § 3 din Convenție, acesta a hotărât, de asemenea, că
admisibilitatea și fondul cauzei vor fi examinate împreună.
ÎN FAPT

I. Circumstanțele cauzei
5. Toți reclamanții sunt cetățeni români.
6. Faptele cauzei, astfel cum au fost expuse de către părți, se
pot rezuma după cum urmează:
7. Toți reclamanții sunt foști angajați ai băncii B., bancă
supusă unui proces complex de restructurare a companiilor de
stat din România, care a presupus concedieri colective.
8. Concedierea colectivă a angajaților băncii B. a avut loc în
diferite etape între septembrie 1998 și octombrie 1999. Aceasta
a afectat sute de persoane din România care lucrau fie în sediul
central, fie în filialele locale ale băncii, după cum urmează:
632 de persoane au fost concediate în septembrie 1998, 70 de
persoane au fost concediate în februarie 1999 și 725 de
persoane au fost concediate în mai 1999. Nu sunt disponibile
cifre exacte cu privire la situația finală a procesului de
concediere. Din dosar reiese că reclamanții au fost concediați în
perioada septembrie 1998—octombrie 1999.
9. Reclamanții au făcut mai multe încercări în vederea primirii
sumelor compensatorii pentru concedierea colectivă (a se vedea
infra, paragraful 14) de la Agenția pentru Ocupare și Formare
Profesională a Municipiului București, agenție de stat
responsabilă cu achitarea acestor plăți, dar nu au avut succes.
10. La 3 decembrie 2000, reclamanții au introdus o acțiune
împotriva agenției pentru a li se acorda plățile compensatorii.
Aceștia au susținut că, în conformitate cu legislația aplicabilă,
drepturile lor au luat naștere la data încetării contractelor lor.
Faptul că banca B. nu a prezentat agenției lista persoanelor ale
căror contracte au încetat nu le poate fi imputat angajaților. În
plus, la nivelul judecătoriei respective din București și al
instanțelor superioare din țară exista o jurisprudență constantă
în sensul admiterii acțiunilor formulate de alți foști angajați aflați
într-o situație similară.
11. Prin Sentința din 9 august 2001, Judecătoria Sectorului 1
București a admis cererea reclamanților. Aceasta a stabilit că
banca B. a prezentat agenției municipale doar o listă a
persoanelor concediate după 8 octombrie 1999 și nu a trimis
lista persoanelor concediate înainte de această dată, chiar dacă
făceau parte din același proces de concediere colectivă.
Instanța a considerat că acest fapt a dat naștere unor inegalități
fată de persoanele concediate.
12. Admițând recursul introdus de agenție, prin Decizia
irevocabilă din 25 martie 2002 (redactată la 1 iulie 2002),
Tribunalul București a casat hotărârea judecătoriei și a
concluzionat că reclamanții nu îndeplineau cerințele pentru a
primi plățile compensatorii. Pentru reclamanții concediați între
septembrie 1998 și mai 1999, instanța de recurs a făcut referire
la o altă condiție prevăzută de legislația națională, și anume că
Fondul Proprietății de Stat (FPS) ar fi trebuit să își mandateze
reprezentanții speciali din adunarea acționarilor pentru a se
ocupa de reorganizare, în special de concedierea colectivă. În
prezenta cauză, instanța de recurs a stabilit că un astfel de
mandat nu exista la data concedierii reclamanților și, prin
urmare, aceștia nu aveau dreptul la plăți compensatorii. Pentru
reclamanții concediați în perioada august—octombrie 1999,
tribunalul a stabilit că aceștia nu îndeplineau o altă condiție, și
anume că nu au demonstrat că luaseră parte la procedura

premergătoare concedierii. Instanța a concluzionat că
reclamanții nu îndeplineau aceste condiții specifice și le-a
respins cererile.
13. Reclamanții au solicitat procurorului general să
promoveze un recurs în anulare împotriva deciziei irevocabile
de mai sus, invocând, inter alia, existența unor hotărâri definitive
contrare ce privesc alți foști angajați care se aflau în aceeași
situație ca și ei, și anume cei concediați înainte de octombrie
1999. Cererile lor au fost respinse.
II. Dreptul și practica interne relevante
A. Legislația relevantă privind plățile compensatorii pentru
concedierea colectivă

14. Ordonanța de urgență a Guvernului nr. 9/1997 cu privire
la unele măsuri de protecție pentru persoanele ale căror
contracte individuale de muncă vor fi desfăcute ca urmare a
concedierilor colective prin aplicarea programelor de
restructurare, privatizare, lichidare, astfel cum a fost modificată
prin Ordonanța de urgență a Guvernului nr. 52/1998 pentru
modificarea și completarea Ordonanței de urgență a Guvernului
nr. 9/1997 cu privire la unele măsuri de protecție pentru
persoanele ale căror contracte individuale de muncă vor fi
desfăcute ca urmare a concedierilor colective prin aplicarea
programelor de restructurare, privatizare, lichidare, aprobată cu
modificări prin Legea nr. 108/1997, prevedea că persoanele ale
căror contracte de muncă au încetat ca urmare a procedurilor de
concediere colectivă aveau dreptul la plăți compensatorii în
cuantum de 6 până la 12 ori salariul mediu net la nivel național.
La 24 iunie 1999, Ordonanța de urgență a Guvernului
nr. 98/1999 privind protecția socială a persoanelor ale căror
contracte individuale de muncă vor fi desfăcute ca urmare a
concedierilor colective, recent adoptată, a schimbat metoda de
stabilire a cuantumului plăților compensatorii, care, din acel
moment, a fost de 6 până la 12 ori salariul mediu net pe unitate.
15. Art. 46 din Ordonanța de urgență a Guvernului
nr. 98/1999 a obligat angajatorii să înștiințeze în scris agențiile
implicate în procesul de concediere colectivă, aprobat în
programul de restructurare, și să trimită lista personalului ce
urmează a fi concediat. În baza acestor liste, agențiilor
competente li s-a solicitat să ofere servicii premergătoare
concedierii, inclusiv consiliere și îndrumare profesională. Pentru
a avea dreptul la plăți compensatorii, persoanele afectate de
concedierea colectivă erau obligate să participe la aceste
programe premergătoare concedierii.
B. Jurisprudența în cereri similare

16. În cauze similare, foști angajați ai băncii B., concediați
înainte de octombrie 1999, au solicitat recunoașterea dreptului
lor la plăți compensatorii. Ca urmare a refuzului agenției de a le
plăti despăgubiri, aceștia au formulat acțiuni în fața instanțelor
interne competente. Dreptul acestora la plăți compensatorii a
fost recunoscut prin diferite hotărâri definitive pronunțate de
tribunale între iunie 2000 și septembrie 2001. Motivarea a fost
diferită: unele tribunale au considerat că a fost îndeplinită
condiția privind mandatul special al FPS, altele nici nu au luat în
considerare această condiție specială.
Condiția cu privire la participarea la procedurile
premergătoare concedierii a fost luată în considerare în mod
indirect în unele hotărâri. În hotărârile respective s-a făcut
referire la faptul că angajatorul nu a prezentat agențiilor
competente lista personalului concediat înainte de octombrie
1999.
Unele hotărâri subliniază faptul că procesul de concediere
colectivă s-a desfășurat în mai multe etape și că persoanele

MONITORUL OFICIAL AL ROMÂNIEI, PARTEA I, Nr. 175/11.III.2011
concediate înainte de octombrie 1999 au fost private de
protecția socială oferită de plățile compensatorii, deși condițiile
de concediere au fost identice și nu a existat niciun motiv
obiectiv pentru această discriminare.
17. Un alt grup de foști angajați, care au fost concediați între
august 1998 și mai 1999 și care au pierdut în instanță printr-o
decizie irevocabilă a Tribunalului București din 31 ianuarie 2002,
au formulat o cerere către procurorul general pentru a introduce
un recurs în anulare în favoarea lor. Acesta din urmă a acceptat
cererea lor și a depus o cerere în acest sens la Curtea Supremă
de Justiție.
Prin Decizia din 1 octombrie 2003, Curtea Supremă de
Justiție a admis recursul în anulare și a casat decizia irevocabilă
pronunțată în cauza respectivă. Instanța a concluzionat că lipsa
mandatului special al FPS (emis în august 1999) nu a afectat
dreptul persoanelor ale căror contracte de muncă au încetat ca
urmare a concedierii colective de a primi plăți compensatorii. De
asemenea, aceasta a explicat că, în cazul unei interpretări
contrare, efectele ar fi inacceptabile, pentru că ar crea o
discriminare între persoane aflate pe aceeași poziție sau pe
poziții similare. Aceasta a adăugat și că, în cazul în care foștii
angajați nu au fost implicați în procedurile premergătoare
concedierii colective din cauza neglijenței angajatorului, aceștia
aveau în continuare dreptul de a primi plăți compensatorii.
18. Hotărârile irevocabile ulterioare pronunțate de Curtea de
Apel București la 30 iunie 2003 și la 3 septembrie 2004 au urmat
aceeași abordare și au recunoscut dreptul la plăți compensatorii
foștilor angajați concediați în aceeași perioadă ca reclamanții.
C. Dreptul intern cu privire la căile extraordinare de atac

19. Art. 330 din Codul de procedură civilă, în vigoare la
momentul respectiv, prevedea că procurorul general, din oficiu
sau la cererea ministrului justiției, poate ataca cu recurs în
anulare, la Curtea Supremă de Justiție, hotărârile judecătorești
irevocabile. Acest recurs în anulare a fost abrogat de dreptul
intern prin Ordonanța de urgență a Guvernului nr. 58/2003
privind modificarea și completarea Codului de procedură civilă.
20. Art. 329 din Codul de procedură civilă reglementează
recursul în interesul legii. Dispozițiile în vigoare la momentul
respectiv prevedeau că procurorul general, din oficiu sau la
cererea ministrului justiției, avea dreptul, pentru a se asigura
interpretarea și aplicarea unitară a legii, să ceară Curții Supreme
de Justiție să se pronunțe asupra chestiunilor de drept care au
primit o soluționare diferită din partea instanțelor judecătorești.
Soluțiile nu au efect asupra hotărârilor judecătorești examinate.
În 2005 au fost făcute amendamente și a devenit posibilă
recunoașterea dreptului colegiilor de conducere ale curților de
apel de a sesiza Înalta Curte de Casație și Justiție cu o astfel de
cerere.
21. Art. 322 pct. 9 din Codul de procedură civilă prevede că
o cauză poate fi revizuită în fața instanțelor interne în cazul în
care Curtea Europeană a Drepturilor Omului a constatat o
încălcare a drepturilor sau libertăților fundamentale.
ÎN DREPT

22. În baza art. 6 § 1, a art. 2 § 1 și a art. 13 și 17 din
Convenție, reclamanții s-au plâns că respingerea cererii lor de
Tribunalul București era contrară soluției pronunțate în mod
definitiv de alte tribunale și că au fost astfel privați de plățile
compensatorii la care aveau dreptul. De asemenea, aceștia s-au
plâns că instanțele interne nu au fost imparțiale sau
independente și au pronunțat o hotărâre eronată în cauza lor.

13

23. Curtea este suverană în a face încadrarea juridică a
faptelor ce sunt deduse judecății, nefiind ținută de încadrarea
juridică făcută de către părți sau de către Guvern. Un capăt de
cerere se caracterizează prin faptele pretinse, și nu doar prin
temeiurile sau argumentele juridice invocate (a se vedea Powell
și Rayner împotriva Regatului Unit, 21 februarie 1990,
paragraful 29, seria A nr. 172, și Guerra și alții împotriva Italiei,
19 februarie 1998, paragraful 44, Culegere de hotărâri și decizii
1998-I). Având în vedere acest lucru, Curtea consideră că
cererile reclamantului vor fi examinate în temeiul art. 6 § 1 din
Convenție și al art. 1 din Protocolul nr. 1 la Convenție, coroborat
cu art. 14 din Convenție.
I. Cu privire la pretinsa încălcare a art. 6 § 1 din
Convenție
24. Reclamanții s-au plâns că instanțele interne au adoptat
soluții contradictorii în probleme legale similare. Dispozițiile
relevante ale art. 6 § 1 sunt redactate după cum urmează:
ăOrice persoană are dreptul la judecarea cauzei sale în mod
echitabil [...], de către o instanță [...], care va hotărî [...] asupra
încălcării drepturilor și obligațiilor sale cu caracter civil [...].”
A. Cu privire la admisibilitate

25. Curtea constată că acest capăt de cerere nu este în mod
vădit nefondat în sensul art. 35 § 1 din Convenție. De
asemenea, Curtea constată că acesta nu prezintă niciun alt
motiv de inadmisibilitate. Prin urmare, el trebuie declarat
admisibil.
B. Cu privire la fond

1. Argumentele părților
26. Guvernul consideră că jurisprudența contradictorie în
cadrul unui sistem judiciar bazat pe un ansamblu de instanțe
având o competență teritorială determinată nu este în sine
incompatibilă cu cerințele art. 6 § 1. Potrivit acestuia, reclamanții
nu au dovedit că jurisprudența divergentă este adoptată în mod
consecvent la nivel național sau de instanțele superioare și au
prezentat doar un număr limitat de exemple de hotărâri
divergente.
27. În continuare, Guvernul subliniază că, spre deosebire de
situația de fapt din Cauza Beian împotriva României (nr. 1)
[nr. 30.658/05, CEDO 2007-XIII (extrase)], jurisprudența
divergentă în prezenta cauză nu provine de la instanța
superioară. Acesta consideră că era de competența instanțelor
naționale să interpreteze legea și că, în absența unei hotărâri a
Curții Supreme de Justiție destinate să creeze o practică unitară,
existența unor interpretări diferite ale dispozițiilor legale
aplicabile nu încalcă principiul securității raporturilor juridice.
28. În ceea ce privește Hotărârea pronunțată de Curtea
Supremă de Justiție la data de 1 octombrie 2003, Guvernul
observă că aceasta nu era destinată unificării practicii instanțelor
inferioare, ci se referea la o anumită cauză. Totuși, acesta a
atras atenția asupra faptului că, la momentul respectiv, dreptul
intern prevedea o soluție în cazul jurisprudenței divergente, și
anume un recurs în interesul legii (a se vedea supra,
paragraful 20).
29. Reclamanții au contestat argumentul Guvernului și au
reiterat că în cauze similare cu cea a lor s-au pronunțat hotărâri
definitive contradictorii.
2. Motivarea Curții
30. Curtea observă că a concluzionat anterior că anumite
divergențe în interpretare pot fi acceptate ca fiind caracteristici
inerente ale oricărui sistem judiciar care, asemenea celui din
România, se bazează pe un ansamblu de instanțe de fond și de

14

MONITORUL OFICIAL AL ROMÂNIEI, PARTEA I, Nr. 175/11.III.2011

recurs având o competență teritorială determinată [a se vedea
Zielinski și Pradal și Gonzalez și alții împotriva Franței (MC),
nr. 24.846/94 și 34.165/96—34.173/96, paragraful 59, CEDO
1999-VII]. Această concluzie a fost pronunțată în raport cu
sistemele juridice care includ o curte supremă, al cărei rol precis
era acela de a soluționa contradicțiile dintre deciziile instanțelor
inferioare [a se vedea Zielinski și Pradal și Gonzalez și alții,
citată anterior, și Schwarzkopf și Taussik împotriva Republicii
Cehe (dec.), nr. 42.162/02, 2 decembrie 2008].
31. Curtea observă că prezenta cauză se referă la o
problemă legală ce îi afectează pe foștii angajați ai băncii B. care
au făcut parte din același proces de concediere colectivă.
Aceasta acceptă faptul că miza problemei legale nu era un
subiect de interes general pentru întreaga societate, asemenea
jurisprudenței contradictorii în ceea ce privește restituirea în
Cauza Tudor Tudor împotriva României (nr. 21.911/03,
paragraful 31, 24 martie 2009), dar a afectat o categorie bine
definită de persoane. Totuși, aceasta consideră că reclamanții,
ca oricare alt cetățean, aveau dreptul la un proces echitabil
pentru stabilirea pretențiilor lor civile, iar dreptul la un proces
echitabil include dreptul la securitatea raporturilor juridice. În
acest sens, Curtea reamintește jurisprudența sa, potrivit căreia
principiul securității raporturilor juridice decurge din Convenție
și constituie unul dintre elementele de bază ale statului de drept
[a se vedea Beian (nr. 1), citată anterior, paragraful 39].
32. Curtea consideră că, de îndată ce un stat adoptă o
soluție pentru a reglementa concedierea colectivă a sute de
persoane de la companiile de stat, aceasta trebuie pusă în
aplicare cu claritate și coerență rezonabilă în scopul evitării, pe
cât posibil, a incertitudinii și a ambiguității pentru persoanele
interesate de măsurile de punere în aplicare a acesteia. În acest
context, ar trebui să se sublinieze că incertitudinea — fie ea
legislativă, administrativă sau rezultată din practicile aplicate de
către autorități — este un factor important care trebuie luat în
considerare în evaluarea conduitei statului [a se vedea
Broniowski împotriva Poloniei (MC), nr. 31.443/96, paragraful 151,
CEDO 2004-V; Păduraru împotriva României, nr. 63.252/00,
paragraful 92, CEDO 2005-XII (extrase), și Beian împotriva
României (nr. 1), citată anterior, paragraful 33].
33. Curtea observă că hotărârile judecătorești aplicabile în
prezenta cauză care privesc dreptul la plăți compensatorii se
aplică și persoanelor aflate într-o situație similară, și anume
persoanelor concediate din diferite filiale ale aceleiași companii,
înainte de octombrie 1999, pe care angajatorul lor le-a privat de
dreptul la plăți compensatorii. Întrucât nu au fost considerate de
companie ca fiind vizate de concedierea colectivă, persoanele
respective nu au fost implicate nici în procedurile premergătoare
concedierii. În plus, potrivit Ordonanței de urgență a Guvernului
nr. 98/1999, pentru a beneficia de asistența premergătoare
concedierii, trebuia ca numele acestora să fie trimise agențiilor
responsabile cu prestarea acestor servicii. Astfel cum reiese din
diversele hotărâri depuse în cauză, angajatorul nu a trimis
agențiilor listele cu persoanele concediate înainte de octombrie
1999.
34. De asemenea, Curtea observă că, deși a fost respinsă
acțiunea în justiție a reclamanților pentru plăți compensatorii, în
hotărârile definitive ale mai multor instanțe s-a recunoscut
dreptul la efectuarea acestor plăți în favoarea persoanelor aflate
în situații similare. Aceste hotărâri contradictorii indică o
abordare divergentă a instanțelor interne în ceea ce privește
interpretarea condițiilor prevăzute de lege pentru acordarea
plăților compensatorii, în ciuda situațiilor factuale similare.

35. Fără să considere necesar să se pronunțe cu privire la
soluția ce ar fi trebuit să fie dată acțiunii reclamanților (a se
vedea, mutatis mutandis, Vinčić și alții împotriva Serbiei,
nr. 44.698/06 și urm. par. 56, 1 decembrie 2009), Curtea
apreciază că diversitatea interpretărilor dreptului intern din
partea diferitelor tribunale care se pronunță în calitate de ultimă
instanță a condus la o incertitudine judiciară în soluționarea unor
pretenții civile similare.
36. Curtea consideră necesară analizarea aprofundată a
argumentului Guvernului, conform căruia exista un mecanism
care să asigure interpretarea uniformă a legii aplicabile. În acest
sens, Curtea observă că tribunalele erau competente să se
pronunțe ca ultimă instanță și, în consecință, Curtea Supremă
de Justiție nu putea interveni în soluționarea cauzelor în cadrul
procedurilor ordinare.
37. Reclamanții au solicitat procurorului general să introducă
una dintre cele două căi extraordinare de atac și ambele cereri
au fost respinse. În același timp, o cerere a altor persoane a fost
admisă și s-a finalizat printr-o soluție favorabilă pentru
persoanele implicate (a se vedea supra, paragraful 17). Decizia
pronunțată de Curtea Supremă de Justiție în aceste proceduri
extraordinare se referea la aplicarea specifică a legii în cauza
respectivă și nu era destinată să uniformizeze interpretările
contradictorii ale legislației naționale (a se vedea mutatis
mutandis, Tudor Tudor, citată anterior, paragraful 29). În plus,
Curtea își reiterează concluzia din Cauza Tudor Tudor (citată
anterior), conform căreia intervenția Curții Supreme de Justiție
era posibilă doar prin intermediul unui recurs în anulare care
contrazicea în sine principiul securității raporturilor juridice.
Curtea recunoaște că aprecierea faptelor unei cauze de
către o instanță inferioară și evaluarea făcută de aceasta cu
privire la dovezile existente pot conduce la rezultate diferite
pentru părți cu plângeri foarte asemănătoare. Această realitate
nu încalcă în sine principiul securității raporturilor juridice.
Totuși, atunci când există divergențe cu privire la aplicarea
unor dispoziții legale în esență similare în cazul persoanelor
aflate în grupuri aproape identice, apare o problemă în privința
securității raporturilor juridice. Aceasta a fost situația și în
această cauză.
38. În lumina considerațiilor precedente, Curtea
concluzionează că, în absența unui remediu care să rezolve
aceste divergențe, soluționarea diferită a cererilor prezentate de
mai multe persoane aflate în situații similare conduce la o stare
de incertitudine, care trebuie să fi diminuat încrederea publicului
în actul de justiție, această încredere fiind cu certitudine o
componentă esențială a statului de drept (a se vedea mutatis
mutandis, Vinčić, citată anterior, paragraful 56). Incertitudinea
juridică în cauză i-a privat pe reclamanți de un proces echitabil.
39. Prin urmare, a fost încălcat art. 6 § 1 în această privință.
40. Având în vedere constatarea anterioară, Curtea
consideră că nu este necesar să se continue examinarea
celorlalte capete de cerere în temeiul art. 6 § 1 din Convenție.
II. Cu privire la pretinsa încălcare a art. 1 din Protocolul
nr. 1 la Convenție, coroborat cu art. 14 din Convenție
41. În esență, reclamanții s-au plâns, în temeiul art. 1 din
Protocolul nr. 1 la Convenție, coroborat cu art. 14 din Convenție,
că au fost privați de plățile compensatorii, în timp ce alte
persoane aflate în situații similare cu ale lor au primit plățile
respective.
42. Având în vedere constatările de la paragraful 39
menționat anterior, Curtea consideră că nu este necesar să mai
examineze aceste capete de cerere.

MONITORUL OFICIAL AL ROMÂNIEI, PARTEA I, Nr. 175/11.III.2011
III. Cu privire la aplicarea art. 41 din Convenție
43. Art. 41 din Convenție prevede:
ăDacă Curtea declară că a avut loc o încălcare a Convenției
sau a protocoalelor sale și dacă dreptul intern al înaltei părți
contractante nu permite decât o înlăturare incompletă a
consecințelor acestei încălcări, Curtea acordă părții lezate, dacă
este cazul, o reparație echitabilă.”
A. Prejudiciu

15

47. De asemenea, reclamanții au solicitat 90.000 EUR pentru
prejudiciul moral suferit. Guvernul a considerat această sumă
excesivă în lumina jurisprudenței Curții în cauze similare.
48. Curtea consideră că reclamanții au suferit cu certitudine
un prejudiciu moral în urma încălcării dreptului lor la un proces
echitabil. Pronunțându-se în echitate, Curtea acordă fiecărui
reclamant 3.000 EUR cu titlu de prejudiciu moral.
B. Cheltuieli de judecată

44. Cu privire la prejudiciul material, reclamanții au solicitat
împreună 198.000 euro (EUR), sumă corespunzătoare valorii
plăților compensatorii la care aceștia considerau că au dreptul,
sumă actualizată în raport cu rata inflației. Guvernul a solicitat
ca, în cazul în care Curtea constată o încălcare a Convenției,
reclamanții se pot prevala de art. 322 pct. 9 al Codului de
procedură civilă, care le conferă dreptul să se adreseze
instanțelor naționale cu o cerere de revizuire pentru a restabili
situația existentă înainte de încălcarea Convenției. În orice caz,
Guvernul a considerat pretențiile acestora excesive și
nejustificate.
45. În primul rând, Curtea a precizat că o hotărâre în care se
constată o încălcare impune statului pârât obligația legală de a
pune capăt acestei încălcări și de a acorda o reparație pentru
consecințele acesteia, astfel încât să se restabilească pe cât
posibil situația existentă înainte de încălcare [a se vedea
Brumărescu împotriva României (reparație echitabilă) (MC),
nr. 28.342/95, paragraful 19, CEDO 2001-I, și Fostul rege al
Greciei și alții împotriva Greciei (MC) (reparație echitabilă),
nr. 25.701/94, paragraful 72].
46. Având în vedere încălcarea constatată în prezenta cauză
și motivele care au stat la baza acesteia (a se vedea supra,
paragrafele 35 și 38, în special trimiterea la soluția dată
acțiunilor în instanță ale reclamanților), precum și la dispozițiile
art. 322 pct. 9 al Codului de procedură civilă (a se vedea supra,
paragraful 21), și ținând seama de principiul subsidiarității,
Curtea consideră că pretențiile reclamanților trebuie respinse.

49. Reclamanții au solicitat suma de 3.000 EUR pentru
cheltuielile de judecată. În acest sens, reclamanții au prezentat
o listă detaliată care includea redactarea documentelor legale
prezentate Curții și autorităților interne prin care s-a solicitat
promovarea unei căi extraordinare de atac. De asemenea,
aceștia au prezentat facturi pentru serviciile de traducere
(observații și hotărâri judecătorești pronunțate în cauze similare)
în valoare de aproximativ 750 EUR.
50. Guvernul a considerat pretențiile acestora excesive și a
contestat justificarea sumelor solicitate ca asistență juridică
pentru procedurile interne extraordinare și pentru serviciile de
traducere.
51. În conformitate cu jurisprudența Curții, un reclamant are
dreptul la rambursarea cheltuielilor de judecată numai în măsura
în care se stabilește caracterul real, necesar și rezonabil al
acestora.
52. În speță, ținând seama de documentele pe care le deține
și de criteriile menționate mai sus, Curtea consideră rezonabilă
acordarea sumei de 40 EUR fiecărui reclamant pentru
cheltuielile de judecată, plus orice altă sumă ce poate fi datorată
cu titlu de impozit de către aceștia.
C. Dobânzi moratorii

53. Curtea consideră necesar ca rata dobânzilor moratorii să
se întemeieze pe rata dobânzii facilității de împrumut marginal
practicată de Banca Centrală Europeană, majorată cu 3 puncte
procentuale.

P E N T R U A C E S T E M O T I V E,

În unanimitate,
C U R T E A:

1. declară admisibil capătul de cerere întemeiat pe art. 6 § 1 în ceea ce privește insecuritatea raporturilor juridice;
2. hotărăște că a fost încălcat art. 6 § 1 din Convenție în ceea ce privește încălcarea principiului securității raporturilor
juridice;
3. hotărăște că nu este necesar să se examineze admisibilitatea sau fondul celorlalte capete de cerere;
4. hotărăște:
a) ca statul pârât să plătească fiecărui reclamant, în termen de 3 luni de la data rămânerii definitive a hotărârii, în
conformitate cu art. 44 § 2 din Convenție, următoarele sume care trebuie convertite în moneda națională a statului pârât la rata
de schimb aplicabilă la data plății:
(i) 3.000 EUR (trei mii de euro) pentru prejudiciul moral, plus orice altă sumă ce poate fi datorată cu titlu de impozit;
(ii) 40 EUR (patruzeci de euro), plus orice sumă ce poate fi datorată cu titlu de impozit, pentru cheltuielile de judecată;
b) ca, de la expirarea termenului menționat și până la efectuarea plății, aceste sume trebuie majorate cu o dobândă simplă,
la o rată egală cu rata dobânzii facilității de împrumut marginal practicată de Banca Centrală Europeană, aplicabilă pe parcursul
acestei perioade și majorată cu 3 puncte procentuale;
5. respinge cererea de acordare a unei reparații echitabile în rest.
Redactată în limba engleză, apoi comunicată în scris, la 2 noiembrie 2010, în temeiul art. 77 § 2 și 3 din regulament.
Josep Casadevall,
președinte

Santiago Quesada,
grefier

16

MONITORUL OFICIAL AL ROMÂNIEI, PARTEA I, Nr. 175/11.III.2011
ANEXĂ

L I S TA R E C L A M A N Ț I L O R

Nr.

Numele și prenumele

Data nașterii

Domiciliul

1.

Mariana Ștefănică

1957

București

2.

Aurora Vasile

1969

București

3.

Dorina Iliuță

1954

București

4.

Emilia-Mihaela Florescu

1953

București

5.

Diana Nicula

1969

București

6.

Cristiana Curuțchi

1970

București

7.

Mariana Damian

1961

București

8.

Magdalena Dinu (Grecu, înainte de divorț)

1967

București

9.

Carmen Gabriela Lințoiu

1965

București

10.

Ioana Oancea (decedată),

1952

București

prin moștenitoarea Laura Mădălina Oancea

1983

București

11.

Adrian Cosmin Bratoșin

1973

București

12.

Elena Cristina Badea

1969

București

13.

Irina-Magda Bejenaru

1968

București

14.

Maria Magdalena Trif

1975

București

15.

Valeria Stamate (decedată),

1948

București

prin moștenitorul Tudor Dan Stamate

1980

București

16.

Melania-Aurelia Stan

1969

București

17.

Lizette Dumitrescu

1967

București

18.

Simona-Gabriela Voineagu

1968

București

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 175/11.III.2011 conține 16 pagini.

Prețul: 3,20 lei

&JUYDGY|521360]
ISSN 1453—4495

