PARTEA I

Anul 179 (XXIII) — Nr. 940

Vineri, 30 decembrie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECRETE

996. — Decret privind eliberarea din funcție a unui
judecător ....................................................................

2

997. — Decret privind eliberarea din funcție a unui
judecător ....................................................................

2

998. — Decret privind eliberarea din funcție a unui procuror

3

ORDONANȚE ȘI HOTĂRÂRI
ALE GUVERNULUI ROMÂNIEI
117. — Ordonanță de urgență privind constituirea
Infrastructurii comune de comunicații electronice a
statului ........................................................................

3–5

1.290. — Hotărâre pentru aprobarea bugetului de venituri și
cheltuieli rectificat pe anul 2011 al Companiei
Naționale ăRomtehnica” — S.A., aflată în coordonarea
Ministerului Apărării Naționale....................................

6–10

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
204. — Ordin al ministrului afacerilor europene pentru
aprobarea Instrucțiunilor de aplicare a prevederilor
art. 111 din Hotărârea Guvernului nr. 759/2007 privind
regulile de eligibilitate a cheltuielilor efectuate în cadrul
operațiunilor finanțate prin programele operaționale

11–16

2

MONITORUL OFICIAL AL ROMÂNIEI, PARTEA I, Nr. 940/30.XII.2011

DECRETE
PREȘEDINTELE ROMÂNIEI

DECRET
privind eliberarea din funcție a unui judecător
În temeiul prevederilor art. 94 lit. c), art. 100 alin. (1), art. 125 alin. (2) și ale
art. 134 alin. (1) din Constituția României, republicată, ale art. 65 alin. (1) lit. a) și
alin. (2) din Legea nr. 303/2004 privind statutul judecătorilor și procurorilor,
republicată, cu modificările și completările ulterioare, precum și ale art. 35 lit. a) din
Legea nr. 317/2004 privind Consiliul Superior al Magistraturii, republicată, cu
modificările și completările ulterioare,
având în vedere Hotărârea Consiliului Superior al Magistraturii nr. 912/2011,
Președintele României d e c r e t e a z ă:
Articol unic. — Doamna Lițu Mihaela, judecător la Curtea de Apel Târgu
Mureș, se eliberează din funcție ca urmare a demisiei.
PREȘEDINTELE ROMÂNIEI

TRAIAN BĂSESCU

București, 28 decembrie 2011.
Nr. 996.

PREȘEDINTELE ROMÂNIEI

DECRET
privind eliberarea din funcție a unui judecător
În temeiul prevederilor art. 94 lit. c), art. 100 alin. (1), art. 125 alin. (2) și ale
art. 134 alin. (1) din Constituția României, republicată, ale art. 65 alin. (1) lit. b) și
alin. (2) din Legea nr. 303/2004 privind statutul judecătorilor și procurorilor,
republicată, cu modificările și completările ulterioare, precum și ale art. 35 lit. a) din
Legea nr. 317/2004 privind Consiliul Superior al Magistraturii, republicată, cu
modificările și completările ulterioare,
având în vedere Hotărârea Consiliului Superior al Magistraturii nr. 879/2011,
Președintele României d e c r e t e a z ă:
Articol unic. — La data de 1 ianuarie 2012, domnul Delcea Mihai, judecător
la Judecătoria Corabia, se eliberează din funcție ca urmare a pensionării.
PREȘEDINTELE ROMÂNIEI

TRAIAN BĂSESCU

București, 28 decembrie 2011.
Nr. 997.

MONITORUL OFICIAL AL ROMÂNIEI, PARTEA I, Nr. 940/30.XII.2011

3

PREȘEDINTELE ROMÂNIEI

DECRET
privind eliberarea din funcție a unui procuror
În temeiul prevederilor art. 94 lit. c), art. 100 alin. (1) și ale art. 134 alin. (1)
din Constituția României, republicată, ale art. 65 alin. (1) lit. b) și alin. (2) din Legea
nr. 303/2004 privind statutul judecătorilor și procurorilor, republicată, cu modificările
și completările ulterioare, precum și ale art. 35 lit. a) din Legea nr. 317/2004 privind
Consiliul Superior al Magistraturii, republicată, cu modificările și completările
ulterioare,
având în vedere Hotărârea Consiliului Superior al Magistraturii nr. 842/2011,
Președintele României d e c r e t e a z ă:
Articol unic. — Doamna Marchitan Carmen, procuror la Parchetul de pe
lângă Curtea de Apel Suceava, se eliberează din funcție ca urmare a pensionării.
PREȘEDINTELE ROMÂNIEI

TRAIAN BĂSESCU

București, 28 decembrie 2011.
Nr. 998.

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind constituirea Infrastructurii comune de comunicații electronice a statului
Având în vedere cerințele Comisiei Europene privind stimularea modernizării serviciilor publice în întreaga Europă, în
special prin Agenda digitală pentru Europa și prin Planul european de acțiune privind e-Guvernarea 2011—2015,
ținând seama că programul Soluții de interoperabilitate pentru administrațiile publice europene pune și mai mult accentul
pe relevanța interoperabilității și colaborării la aplicarea cu succes a legislației Uniunii Europene,
pe baza prevederilor acordului țărilor membre ca până în 2015 interoperabilitatea să încurajeze semnificativ furnizarea de
servicii publice europene prin:
a) guvernanță și procese adecvate, în conformitate cu politicile și obiectivele Uniunii Europene;
b) crearea unui mediu securizat care să asigure protecția informațiilor publice și a datelor cu caracter personal;
c) crearea unui cadru de interoperabilitate care să asigure coordonarea și coerența activităților de e-guvernare la nivel
național și european,
ținând cont de necesitatea dezvoltării coerente a informatizării sectorului public al României pentru:
a) diminuarea, până la anulare, a caracterului insular al concepției soluțiilor informaționale și informatice;
b) eliminarea riscului apariției de bariere electronice arbitrare între sistemele informatice publice;
c) întărirea cooperării instituționale pentru a eficientiza serviciile societății informaționale, utilizând un mediu comun de
operare;
d) crearea și utilizarea în comun a resurselor informaționale, în corelație cu resursele bugetare disponibile;
e) dezvoltarea coerentă a interoperabilității, completarea cadrului juridic specific, elaborarea cadrului de lucru pentru
interoperabilitate, a acordurilor de standardizare și interoperabilitate specifice care să permită schimbul securizat de informații
convenit,
luând în considerare necesitatea reducerii accelerate a decalajului existent față de nivelul atins de țările dezvoltate la nivel
european și mondial, precum și nevoia de coordonare cu dezvoltarea rețelelor de comunicații electronice ale celorlalte state
membre,
având în vedere procentul redus (circa 12%) al autorităților administrației publice și al instituțiilor statului, precum și al
companiilor naționale, regiilor autonome și al societăților comerciale aflate sub autoritatea entităților publice, care sunt conectate
prin rețelele de comunicații aflate în administrarea entităților de stat cu atribuții în domeniul comunicațiilor electronice,

4

MONITORUL OFICIAL AL ROMÂNIEI, PARTEA I, Nr. 940/30.XII.2011

având în vedere necesitatea demarării imediate a implementării proiectului ăInfrastructura comună de comunicații
electronice a statului” și complexitatea tehnică a acestuia derivată din caracteristicile actuale ale rețelelor de comunicații și ale
sistemelor informatice instituționale,
ținând cont că operaționalizarea imediată a Infrastructurii comune de comunicații electronice a statului constituie un obiectiv
prioritar și vizează crearea suportului tehnic și operațional necesar pentru implementarea la nivel național a serviciilor de guvernare
electronică, contribuind astfel la buna guvernare și creșterea calității vieții cetățenilor, interese publice majore ale României,
ținând cont de necesitatea implementării la termenele prevăzute a prevederilor Hotărârii Consiliului Suprem de Apărare a
Țării nr. 14 din 25 ianuarie 2011,
luând în considerare faptul că neadoptarea unei asemenea măsuri ar putea avea efect negativ asupra calității și costurilor
cooperării instituționale, calendarului general al implementării cadrului de interoperabilitate și asupra coerenței activităților de
e-guvernare,
luând în considerare că toate aceste aspecte sunt de interes public și reprezintă situații extraordinare a căror reglementare
nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Se aprobă constituirea Infrastructurii comune de
comunicații electronice a statului, denumită în continuare
Infrastructură comună.
Art. 2. — (1) Infrastructura comună reprezintă un obiectiv de
interes public major al statului român, fiind destinată asigurării
suportului tehnologic, eficient, securizat și rapid pentru
conectarea beneficiarilor, așa cum sunt definiți în prezenta
ordonanță de urgență, la rețeaua integrată de comunicații
electronice administrativă a statului și la rețeaua de comunicații
administrativă a Uniunii Europene.
(2) Sunt exceptate de la prevederile alin. (1) infrastructurile
ce asigură funcționarea rețelelor de comunicații diplomatice ale
statului român.
Art. 3. — În sensul prezentei ordonanțe de urgență, termenii
și expresiile de mai jos au următoarele semnificații:
a) infrastructura comună constituie infrastructura integrată
de comunicații electronice pentru schimbul de date și
documente în format electronic în interiorul și între autoritățile și
instituțiile publice, precum și pentru companiile naționale, regiile
autonome și societățile comerciale aflate sub autoritatea,
coordonarea sau subordonarea acestora, al căror capital social
este deținut integral ori majoritar de către autoritățile și instituțiile
publice, pentru schimbul de date între acestea și autoritățile și
instituțiile publice;
b) integratorul tehnic al infrastructurii comune este Serviciul
de Telecomunicații Speciale, organ central de specialitate al
statului, conform prevederilor Legii nr. 92/1996 privind
organizarea și funcționarea Serviciului de Telecomunicații
Speciale, cu modificările și completările ulterioare;
c) companiile specializate sunt operatorii economici cu
capital integral sau majoritar de stat, respectiv: Societatea
Națională de Radiocomunicații — S.A., Societatea Comercială
TELETRANS — S.A., Compania Națională de Transport al
Energiei Electrice ăTranselectrica” — S.A. și Societatea
Comercială ăTelecomunicații CFR” — S.A.;
d) beneficiarii infrastructurii comune sunt autoritățile și
instituțiile publice, precum și companiile naționale, regiile
autonome și societățile comerciale aflate sub autoritatea,
coordonarea sau subordonarea acestora, al căror capital social
este deținut integral ori majoritar de către autoritățile și instituțiile
publice, pentru schimbul de date între acestea și autoritățile și
instituțiile publice.
Lista beneficiarilor din categoria companiilor naționale, regiilor
autonome și societăților comerciale aflate sub autoritatea,
coordonarea sau subordonarea acestora, al căror capital social

este deținut integral ori majoritar de către autoritățile și instituțiile
publice, se va elabora de către Consiliul de coordonare
interministerial pentru coordonarea infrastructurii comune de
comunicații a statului român și a centrelor de servicii informatice,
denumit în continuare, Consiliul de coordonare interministerial,
și se aprobă prin hotărâre a Guvernului;
e) elementele de infrastructură reprezintă resursele
infrastructurii de comunicații disponibile și aflate în administrarea
integratorului tehnic și/sau în concesiunea/proprietatea
companiilor specializate, respectiv: fibre optice în cablurile de
fibră optică și echipamente asociate, segmente de infrastructură
de radiocomunicații, spații tehnice ori pe piloni și utilități aferente;
f) elementele de infrastructură disponibile sunt acele resurse
de infrastructură care, fiind integrate funcțional în infrastructura
comună, nu influențează negativ misiunile critice ale entităților
prevăzute la lit. b) și c) sau activitățile cu caracter economic ale
companiilor specializate.
Art. 4. — Infrastructura comună se organizează în
conformitate cu standardele, reglementările și recomandările
naționale, europene și internaționale din domeniul comunicațiilor
electronice și tehnologiei informației.
Art. 5. — (1) Activitățile privind constituirea, funcționarea și
dezvoltarea infrastructurii comune sunt coordonate de către
Consiliul de coordonare interministerial constituit în acest scop
și care îndeplinește atribuțiile prevăzute prin Hotărârea
Guvernului nr. 319/2011 privind înființarea Consiliului de
coordonare interministerial pentru coordonarea infrastructurii
comune de comunicații electronice a statului român și a
centrelor de servicii informatice.
(2) Activitatea Consiliului de coordonare interministerial se
desfășoară cu respectarea independenței decizionale a
companiilor specializate în ceea ce privește activitățile
economice desfășurate pe piață.
(3) Cheltuielile legate de dezvoltarea și modernizarea
infrastructurii comune se realizează numai cu avizul Consiliului
de coordonare interministerial.
(4) Consiliul de coordonare interministerial elaborează
mecanismele de control aferente scopului prezentei ordonanțe
de urgență în conformitate cu atribuțiile și competențele
prevăzute în Hotărârea Guvernului nr. 319/2011.
(5) Consiliul de coordonare interministerial va aproba numai
integrarea elementelor de infrastructură ale căror costuri de
utilizare sunt egale sau mai mici cu cele oferite de piața publică
de comunicații.

MONITORUL OFICIAL AL ROMÂNIEI, PARTEA I, Nr. 940/30.XII.2011
Art. 6. — (1) Pentru realizarea infrastructurii comune se vor
integra funcțional elementele de infrastructură prevăzute la art. 3
lit. e).
(2) Elementele de infrastructură prevăzute la art. 3 lit. e) și f)
își mențin regimul de proprietate avut la data intrării în vigoare
a prezentei ordonanțe de urgență.
(3) Elementele de infrastructură integrate vor fi utilizate de
integratorul tehnic numai în conformitate cu prevederile
prezentei ordonanțe de urgență și se stabilesc pe bază de
protocoale între integratorul tehnic și companiile specializate.
Art. 7. — (1) În scopul utilizării infrastructurii comune,
autoritățile și instituțiile publice încheie protocoale cu integratorul
tehnic.
(2) În scopul utilizării infrastructurii comune, companiile
naționale, regiile autonome și societățile comerciale aflate sub
autoritatea, coordonarea sau subordonarea autorităților și
instituțiilor publice pot încheia protocoale cu integratorul tehnic.
Art. 8. — Autoritățile și instituțiile publice cu atribuții în
domeniul apărării, ordinii publice și securității naționale își pot
constitui rețele și infrastructuri de comunicații electronice proprii,
scop în care se pot utiliza și resurse de comunicații din
infrastructura comună, în baza unei solicitări adresate
integratorului tehnic.
Art. 9. — (1) Dezvoltarea și modernizarea infrastructurii
comune se pot realiza prin includerea elementelor de
infrastructură disponibile care rezultă prin implementarea
programelor proprii de dezvoltare ale rețelelor de comunicații
electronice aflate în competența entităților juridice prevăzute la
art. 3 lit. b) și c).
(2) În situația în care infrastructura comună nu dispune de
resurse proprii suficiente pentru conectarea beneficiarilor,
integratorul tehnic va închiria resurse sau va încheia contracte
de achiziție publică de servicii de comunicații, potrivit
prevederilor Ordonanței de urgență a Guvernului nr. 34/2006
privind atribuirea contractelor de achiziție publică, a contractelor
de concesiune de lucrări publice și a contractelor de concesiune
de servicii, aprobată cu modificări și completări prin Legea
nr. 337/2006, cu modificările și completările ulterioare.
(3) Integratorul tehnic cooperează permanent cu companiile
specializate care dețin elementele de infrastructură integrate în

5

infrastructura comună, în vederea asigurării administrării,
mentenanței și a bunei operări a acesteia.
(4) Integratorul tehnic suportă din bugetul propriu costurile
necesare companiilor specializate pentru menținerea în
funcțiune a elementelor de infrastructură care sunt integrate
funcțional în infrastructura comună.
(5) Cheltuielile prevăzute la alin. (4) vor fi calculate de
companiile specializate în conformitate cu prevederile legale în
vigoare și sunt supuse controlului autorităților abilitate.
(6) Integrarea elementelor de infrastructură se va face numai
în condițiile în care costurile prevăzute la alin. (4) sunt la același
nivel sau mai mici decât cele suportate de companiile
specializate pentru elemente de infrastructură care nu sunt puse
la dispoziția infrastructurii comune.
Art. 10. — (1) Infrastructură comună în ansamblu și/sau
elementele componente ale acesteia nu pot fi utilizate în scop
comercial.
(2) Serviciile de comunicații electronice asigurate de
infrastructura comună nu au caracter comercial.
Art. 11. — Infrastructura comună îndeplinește următoarele
cerințe principale:
a) asigură un mediu tehnologic modern, sigur și flexibil care
să dispună de capabilități tehnice necesare interconectării
rețelelor de date ale beneficiarilor;
b) asigură condițiile tehnico-funcționale pentru realizarea
interoperabilității cu rețelele de comunicații dezvoltate la nivelul
beneficiarilor și cu rețeaua de comunicații administrativă a
Uniunii Europene.
Art. 12. — Modalitățile de colaborare dintre integratorul
tehnic și companiile specializate privind infrastructura comună
se stabilesc pe bază de protocoale.
Art. 13. — Autoritățile publice având calitatea de concendent
negociază, în condițiile legii, contractele de concesiune care
privesc bunuri ce cuprind elemente de infrastructură, în scopul
realizării prevederilor prezentei ordonanțe de urgență.
Art. 14. — În termen de 45 zile de la data intrării în vigoare a
prezentei ordonanțe de urgență, Guvernul va aproba prin
hotărâre înființarea rețelei ăIntranetul statului”, pe suportul de
comunicații asigurat de infrastructura comună.

PRIM-MINISTRU

EMIL BOC
Contrasemnează:
Ministrul comunicațiilor și societății informaționale,
Valerian Vreme
Ministrul administrației și internelor,
Constantin-Traian Igaș
Ministrul apărării naționale,
Gabriel Oprea
Ministrul economiei, comerțului și mediului de afaceri,
Ion Ariton
Ministrul transporturilor și infrastructurii,
Anca Daniela Boagiu
Ministrul afacerilor externe,
Teodor Baconschi
Ministrul finanțelor publice,
Gheorghe Ialomițianu
București, 21 decembrie 2011.
Nr. 117.

6

MONITORUL OFICIAL AL ROMÂNIEI, PARTEA I, Nr. 940/30.XII.2011
GUVERNUL ROMÂNIEI

HOTĂRÂRE
pentru aprobarea bugetului de venituri și cheltuieli rectificat
pe anul 2011 al Companiei Naționale ăRomtehnica” — S.A.,
aflată în coordonarea Ministerului Apărării Naționale
În conformitate cu prevederile Ordonanței de urgență a Guvernului
nr. 79/2008 privind măsuri economico-financiare la nivelul unor operatori
economici, aprobată cu modificări și completări prin Legea nr. 203/2009, cu
modificările și completările ulterioare,
în temeiul art. 108 din Constituția României, republicată, și al art. 15 alin. (1)
din Ordonanța de urgență a Guvernului nr. 37/2008 privind reglementarea unor
măsuri financiare în domeniul bugetar, aprobată cu modificări prin Legea
nr. 275/2008, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli rectificat pe anul 2011
al Companiei Naționale ăRomtehnica” — S.A., aflată în coordonarea Ministerului
Apărării Naționale, prevăzut în anexa care face parte integrantă din prezenta
hotărâre.
(2) Defalcarea pe trimestre a indicatorilor prevăzuți în bugetul de venituri și
cheltuieli rectificat al Companiei Naționale ăRomtehnica” — S.A. se aprobă de către
Ministerul Apărării Naționale.
Art. 2. — (1) Nivelul cheltuielilor totale aferente veniturilor totale prevăzute în
bugetul de venituri și cheltuieli rectificat al Companiei Naționale ăRomtehnica” —
S.A. reprezintă limită maximă, care nu poate fi depășită decât prin rectificarea
bugetului, potrivit prevederilor legale în vigoare.
(2) În cazul în care în execuție se înregistrează nerealizări ale veniturilor
totale, Compania Națională ăRomtehnica” — S.A. poate efectua cheltuieli totale
proporțional cu gradul de realizare a veniturilor totale, cu încadrarea în indicatorii
de eficiență aprobați.
Art. 3. — (1) Nerespectarea prevederilor art. 2 constituie contravenție și se
sancționează cu amendă de la 1.000 lei la 5.000 lei.
(2) Contravenția prevăzută la alin. (1) se constată de către organele de
control financiar ale statului, împuternicite conform legii, iar amenda se aplică
persoanelor vinovate de nerespectarea prevederilor prezentei hotărâri.
(3) Contravenției prevăzute la alin. (1) i se aplică dispozițiile Ordonanței
Guvernului nr. 2/2001 privind regimul juridic al contravențiilor, aprobată cu
modificări și completări prin Legea nr. 180/2002, cu modificările și completările
ulterioare.
PRIM-MINISTRU

EMIL BOC
Contrasemnează:
Ministrul apărării naționale,
Gabriel Oprea
Ministrul muncii, familiei și protecției
sociale,
Sulfina Barbu
Ministrul finanțelor publice,
Gheorghe Ialomițianu

București, 27 decembrie 2011.
Nr. 1.290.

MONITORUL OFICIAL AL ROMÂNIEI, PARTEA I, Nr. 940/30.XII.2011

7
ANEXĂ*)

AUTORITATEA ADMINISTRAȚIEI PUBLICE CENTRALE
Operatorul economic: Compania Națională ăRomtehnica” — S.A.
Sediul/Adresa: București, bd. Timișoara nr. 5C, sectorul 6, 061301
Cod unic de înregistrare: RO472771
B U G E T U L D E V E N I T U R I Ș I C H E LT U I E L I R E C T I F I C AT P E A N U L 2 0 11
— mii lei —

*) Anexa este reprodusă în facsimil.

8

MONITORUL OFICIAL AL ROMÂNIEI, PARTEA I, Nr. 940/30.XII.2011

MONITORUL OFICIAL AL ROMÂNIEI, PARTEA I, Nr. 940/30.XII.2011

9

10

MONITORUL OFICIAL AL ROMÂNIEI, PARTEA I, Nr. 940/30.XII.2011

MONITORUL OFICIAL AL ROMÂNIEI, PARTEA I, Nr. 940/30.XII.2011

11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AFACERILOR EUROPENE

ORDIN
pentru aprobarea Instrucțiunilor de aplicare a prevederilor art. 111 din Hotărârea Guvernului
nr. 759/2007 privind regulile de eligibilitate a cheltuielilor efectuate în cadrul operațiunilor finanțate
prin programele operaționale
Având în vedere prevederile art. 111 alin. (1) din Hotărârea Guvernului nr. 759/2007 privind regulile de eligibilitate a
cheltuielilor efectuate în cadrul operațiunilor finanțate prin programele operaționale, cu modificările și completările ulterioare,
în temeiul art. 9 alin. (1) din Hotărârea Guvernului nr. 967/2011 privind organizarea și funcționarea Ministerului Afacerilor
Europene, cu modificările și completările ulterioare,
ministrul afacerilor europene emite următorul ordin:
Art. 1. — Se aprobă Instrucțiunile de aplicare a prevederilor
art. 111 din Hotărârea Guvernului nr. 759/2007 privind regulile de
eligibilitate a cheltuielilor efectuate în cadrul operațiunilor
finanțate prin programele operaționale, prevăzute în anexa care
face parte integrantă din prezentul ordin.

Art. 2. — Prezentul ordin se publică în Monitorul Oficial al
României, Partea I, și se aplică proiectelor depuse începând cu
data de 1 ianuarie 2012.
Art. 3. — Autoritățile de management vor duce la îndeplinire
prevederile prezentului ordin.

Ministrul afacerilor europene,
Leonard Orban
București, 27 decembrie 2011.
Nr. 204.

ANEXĂ

INSTRUCȚIUNI

de aplicare a prevederilor art. 111 din Hotărârea Guvernului nr. 759/2007 privind regulile de eligibilitate
a cheltuielilor efectuate în cadrul operațiunilor finanțate prin programele operaționale
Art. 1. — La depunerea cererii de finanțare, solicitantul
finanțării din instrumente structurale depune la autoritatea de
management sau organismul intermediar, după caz, ca anexă,
o declarație pe propria răspundere privind nedeductibilitatea
taxei pe valoarea adăugată aferente cheltuielilor eligibile incluse
în bugetul proiectului propus spre finanțare, conform anexei
nr. 1.
Art. 2. — (1) La depunerea cererii de rambursare, în
conformitate cu art. 111 alin. (3) din Hotărârea Guvernului
nr. 759/2007 privind regulile de eligibilitate a cheltuielilor
efectuate în cadrul operațiunilor finanțate prin programele
operaționale, cu modificările și completările ulterioare,
beneficiarii de finanțare din instrumente structurale au obligația
depunerii unei declarații pe propria răspundere privind
nedeductibilitatea taxei pe valoarea adăugată aferente
cheltuielilor eligibile cuprinse în cererea de rambursare, conform
anexei nr. 2, certificată de organul fiscal competent din
subordinea Agenției Naționale de Administrare Fiscală.

(2) Certificarea declarației de către organul fiscal competent
din subordinea Agenției Naționale de Administrare Fiscală
constă în emiterea unui certificat privind nedeductibilitatea TVA
aferente cheltuielilor cuprinse în cererea de rambursare,
conform procedurii aprobate prin ordin al ministrului finanțelor
publice.
Art. 3. — Autoritatea de management asigură includerea
anexelor nr. 1 și 2 în ghidurile solicitantului pentru cererile de
proiecte active, după data de 1 ianuarie 2012.
Art. 4. — Autoritatea de management sau organismul
intermediar, după caz, verifică dacă declarația prevăzută la art. 2
alin. (1) este certificată conform art. 2 alin. (2), în contextul
verificărilor prevăzute la art. 17 pct. 36 din Hotărârea Guvernului
nr. 457/2008 privind cadrul instituțional de coordonare și de
gestionare a instrumentelor structurale, cu modificările și
completările ulterioare, în contextul verificărilor realizate.
Art. 5. — Anexele nr. 1 și 2 fac parte integrantă din prezentele
instrucțiuni.

12

MONITORUL OFICIAL AL ROMÂNIEI, PARTEA I, Nr. 940/30.XII.2011
ANEXA Nr. 1
la instrucțiuni

DECLARAȚIE

privind eligibilitatea TVA aferente cheltuielilor ce vor fi efectuate în cadrul proiectului propus
spre finanțare din instrumente structurale
A. Datele de identificare a persoanei juridice
Codul de identificare
Denumirea
Domiciliul fiscal
Județul
Ap.

Localitatea
Codul poștal

Strada

Sectorul

Fax

Telefon
E-mail

B. Datele de identificare a proiectului
Titlul proiectului
Numele programului operațional
Axa prioritară
Domeniul major de intervenție
Data depunerii proiectului

C. ......................................................................................................, solicitant de finanțare pentru proiectul menționat mai sus,
(numele și statutul juridic ale beneficiarului)

la .........................................................................................., în conformitate cu prevederile Legii nr. 571/2003 privind Codul fiscal,
(numele autorității de management/organismului intermediar)

cu modificările și completările ulterioare (Codul fiscal), declar că mă încadrez în următoarea categorie de persoane din punctul de
vedere al regimului de TVA aplicabil:
a) [ ] persoană neînregistrată în scopuri de TVA, conform art. 153 din Codul fiscal;
b) [ ] persoană înregistrată în scopuri de TVA, conform art. 153 din Codul fiscal.
D. ......................................................................................................, solicitant de finanțare pentru proiectul menționat mai sus,
(numele și statutul juridic ale beneficiarului)

la ........................................................................................., în conformitate cu prevederile Codului fiscal, declar că pentru achizițiile
(numele autorității de management/organismului intermediar)

din cadrul proiectului cuprinse în tabelul de mai jos TVA este nedeductibilă.
Nr.
crt.

Achiziția

Scopul achiziției/Activitatea prevăzută în cadrul proiectului1

MONITORUL OFICIAL AL ROMÂNIEI, PARTEA I, Nr. 940/30.XII.2011

1 Atenție!

Se va completa cu aceleași informații corespunzătoare din cererea de finanțare.

Numele și prenumele*:
Semnătura și ștampila
Funcția:

* Se va completa de către reprezentantul legal al solicitantului sau o persoană abilitată să reprezinte solicitantul.

13

14

MONITORUL OFICIAL AL ROMÂNIEI, PARTEA I, Nr. 940/30.XII.2011
ANEXA Nr. 2
la instrucțiuni

DECLARAȚIE

privind eligibilitatea TVA aferente cheltuielilor efectuate în cadrul proiectului finanțat din instrumente structurale
Ii. A. Datele de identificare a persoanei juridice
Codul de identificare
Denumirea
Domiciliul fiscal
Județul

Localitatea

Ap.

Codul poștal

Strada

Sectorul

Fax

Telefon
E-mail

B. Datele de identificare a proiectului
Titlul proiectului
Numele programului operațional
Axa prioritară
Domeniul major de intervenție
Data depunerii proiectului
Cod SMIS proiect
C. ......................................................................................................., solicitant de finanțare pentru proiectul menționat mai sus,
(numele și statutul juridic ale beneficiarului)

la ............................................................................................, în conformitate cu prevederile Legii nr. 571/2003 privind Codul fiscal,
(numele autorității de management/organismului intermediar)

cu modificările și completările ulterioare (Codul fiscal), declar că mă încadrez în următoarea categorie de persoane din punctul de
vedere al regimului de TVA aplicabil:
a) [ ] persoană neînregistrată în scopuri de TVA, conform art. 153 din Codul fiscal;
b) [ ] persoană înregistrată în scopuri de TVA, conform art. 153 din Codul fiscal.
D. ......................................................................................................, solicitant de finanțare pentru proiectul menționat mai sus,
(numele și statutul juridic ale beneficiarului)

la ........................................................................................., în conformitate cu prevederile Codului fiscal, declar că pentru achizițiile
(numele autorității de management/organismului intermediar)

din cadrul proiectului cuprinse în tabelul de mai jos TVA este nedeductibilă.

Nr.
crt.

Nr. și data
facturii

Denumirea
furnizorului/prestatorului

Codul de înregistrare în scopuri
de TVA al furnizorului

Valoarea facturii

Din care valoare TVA

MONITORUL OFICIAL AL ROMÂNIEI, PARTEA I, Nr. 940/30.XII.2011

Numele și prenumele*:
Semnătura și ștampila
Funcția:

* Se va completa de către reprezentantul legal al solicitantului sau o persoană abilitată să reprezinte solicitantul.

15

16

MONITORUL OFICIAL AL ROMÂNIEI, PARTEA I, Nr. 940/30.XII.2011

IIii. E. Certificată de organul fiscal, în baza Certificatului nr. ............... din data de .........................

Numele și prenumele**:
Semnătura și ștampila
Funcția:

** Se va completa de către reprezentantul legal al organului fiscal competent din subordinea Agenției Naționale de Administrare Fiscală.

i Se va completa de către solicitant.
ii Se va completa de către reprezentanții Agenției Naționale de Administrare Fiscală/direcției generale a finanțelor publice.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 940/30.XII.2011 conține 16 pagini.

Prețul: 3,20 lei

&JUYDGY|529014]
ISSN 1453—4495

