Anul 179 (XXIII) — Nr. 654

PARTEA I

LEGI, DECRETE, HOTĂRÂRI ȘI ALTE ACTE

Miercuri, 14 septembrie 2011

SUMAR

Pagina

Nr.

DECIZII ALE CURȚII CONSTITUȚIONALE
Decizia nr. 942 din 7 iulie 2011 referitoare la excepția de
neconstituționalitate a prevederilor art. 4 alin. (1) teza
a doua și art. 5 alin. (1) lit. a) teza întâi din Legea
nr. 221/2009 privind condamnările cu caracter politic
și măsurile administrative asimilate acestora,
pronunțate în perioada 6 martie 1945—22 decembrie
1989, precum și ale art. I pct. 1 și art. II din Ordonanța
de urgență a Guvernului nr. 62/2010 pentru
modificarea și completarea Legii nr. 221/2009 privind
condamnările cu caracter politic și măsurile
administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al
Legii nr. 247/2005 privind reforma în domeniile
proprietății și justiției, precum și unele măsuri
adiacente....................................................................
Decizia nr. 943 din 7 iulie 2011 referitoare la excepția de
neconstituționalitate a prevederilor art. I și art. II din
Ordonanța de urgență a Guvernului nr. 62/2010 pentru
modificarea și completarea Legii nr. 221/2009 privind
condamnările cu caracter politic și măsurile
administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al

Pagina
Legii nr. 247/2005 privind reforma în domeniile
proprietății și justiției, precum și unele măsuri
adiacente....................................................................

Decizia nr. 947 din 7 iulie 2011 referitoare la excepția de
neconstituționalitate a prevederilor art. 12 alin. (2) din
Legea nr. 369/2004 privind aplicarea Convenției
asupra aspectelor civile ale răpirii internaționale de
copii, adoptată la Haga la 25 octombrie 1980, la care
România a aderat prin Legea nr. 100/1992................

10–12

Decizia nr. 957 din 12 iulie 2011 referitoare la excepția de
neconstituționalitate a prevederilor art. 2 și art. 20
alin. (3) din Legea nr. 146/1997 privind taxele judiciare
de timbru ....................................................................

2–6

7–10

12–14

Decizia nr. 959 din 12 iulie 2011 referitoare la excepția de
neconstituționalitate a prevederilor art. 8 alin. (1) din
Ordonanța Guvernului nr. 15/2002 privind aplicarea
tarifului de utilizare și a tarifului de trecere pe rețeaua
de drumuri naționale din România ............................

14–15

HOTĂRÂRI ALE GUVERNULUI ROMÂNIEI
876.

— Hotărâre privind desemnarea autorității competente
responsabile de punerea în aplicare a Regulamentului
(CE) nr. 2.173/2005 al Consiliului din 20 decembrie 2005
privind instituirea unui regim de licențe FLEGT pentru
importurile de lemn în Comunitatea Europeană ..........

16

2

MONITORUL OFICIAL AL ROMÂNIEI, PARTEA I, Nr. 654/14.IX.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 942
din 7 iulie 2011

referitoare la excepția de neconstituționalitate a prevederilor art. 4 alin. (1) teza a doua și art. 5 alin. (1)
lit. a) teza întâi din Legea nr. 221/2009 privind condamnările cu caracter politic și măsurile
administrative asimilate acestora, pronunțate în perioada 6 martie 1945—22 decembrie 1989,
precum și ale art. I pct. 1 și art. II din Ordonanța de urgență a Guvernului nr. 62/2010 pentru
modificarea și completarea Legii nr. 221/2009 privind condamnările cu caracter politic și măsurile
administrative asimilate acestora, pronunțate în perioada 6 martie 1945—22 decembrie 1989, și
pentru suspendarea aplicării unor dispoziții din titlul VII al Legii nr. 247/2005 privind reforma în
domeniile proprietății și justiției, precum și unele măsuri adiacente
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Simina Gagu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 4 și 5 din Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, excepție ridicată de statul român, prin
Ministerul Finanțelor Publice, în Dosarul nr. 1.626/90/2010 al
Tribunalului Vâlcea — Secția civilă, precum și a prevederilor
Ordonanței de urgență a Guvernului nr. 62/2010 pentru
modificarea și completarea Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în
domeniile proprietății și justiției, precum și unele măsuri
adiacente, excepție ridicată de Ioan Ungureanu, Radu
Ungureanu și Carmen Ionele în același dosar al aceleiași
instanțe judecătorești și care formează obiectul Dosarului Curții
Constituționale nr. 4.350D/2010.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în dosarele Curții
Constituționale nr. 4.382D/2010 și nr. 4.636D/2010, având ca
obiect excepția de neconstituționalitate a prevederilor art. 5 alin. (1)
lit. a) din Legea nr. 221/2009, respectiv a art. I și II din Ordonanța
de urgență a Guvernului nr. 62/2010, excepție ridicată de statul
român, prin Ministerul Finanțelor Publice — Direcția Generală a
Finanțelor Publice Arad, și de Iosif Turc în Dosarul
nr. 2.122/108/2010 al Tribunalului Arad — Secția civilă, precum
și excepția de neconstituționalitate a prevederilor art. 4 din
Legea nr. 221/2009, excepție ridicată de statul român, prin
Ministerul Finanțelor Publice, în Dosarul nr. 1.455/90/2010 al
Tribunalului Vâlcea — Secția civilă.

La apelul nominal se constată lipsa părților, față de care
procedura de citare este legal îndeplinită.
Curtea, din oficiu, pune în discuție problema conexării
dosarelor.
Reprezentantul Ministerului Public este de acord cu măsura
conexării.
Curtea, având în vedere obiectul excepției de
neconstituționalitate, în temeiul art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 4.382D/2010 și
nr. 4.636D/2010 la Dosarul nr. 4.350D/2010, care este primul
înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate a
prevederilor art. 4 din Legea nr. 221/2009, ca neîntemeiată, iar
în ceea ce privește excepția de neconstituționalitate a
prevederilor art. 5 din Legea nr. 221/2009, ca devenită
inadmisibilă, cu referire la jurisprudența Curții Constituționale.
În ceea ce privește excepția de neconstituționalitate a
prevederilor criticate din Ordonanța de urgență a Guvernului
nr. 62/2010, pune concluzii de respingere ca devenită
inadmisibilă, deoarece prin Decizia Curții Constituționale
nr. 1.354/2010 textele de lege criticate au fost declarate
neconstituționale.
C U R T E A,

având în vedere actele și lucrările dosarelor, constată
următoarele:
Prin Încheierea nr. 142 din 24 septembrie 2010, pronunțată
în Dosarul nr. 1.626/90/2010, Tribunalul Vâlcea — Secția
civilă a sesizat Curtea Constituțională cu excepția de
neconstituționalitate a prevederilor art. 4 și art. 5 din Legea
nr. 221/2009 privind condamnările cu caracter politic și
măsurile administrative asimilate acestora, pronunțate în
perioada 6 martie 1945—22 decembrie 1989, precum și a
prevederilor Ordonanței de urgență a Guvernului
nr. 62/2010 pentru modificarea și completarea Legii
nr. 221/2009 privind condamnările cu caracter politic și
măsurile administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al Legii
nr. 247/2005 privind reforma în domeniile proprietății și
justiției, precum și unele măsuri adiacente.
Excepția de neconstituționalitate a prevederilor art. 4 și 5 din
Legea nr. 221/2009 a fost ridicată de statul român, prin

MONITORUL OFICIAL AL ROMÂNIEI, PARTEA I, Nr. 654/14.IX.2011
Ministerul
Finanțelor
Publice,
iar
excepția
de
neconstituționalitate a prevederilor Ordonanței de urgență a
Guvernului nr. 62/2010 a fost ridicată de Ioan Ungureanu, Radu
Ungureanu și Carmen Ionele într-o cauză având ca obiect
pretenții în baza Legii nr. 221/2009.
Prin Încheierea din 21 octombrie 2010, pronunțată în Dosarul
nr. 2.122/108/2010, Tribunalul Arad — Secția civilă a sesizat
Curtea Constituțională cu excepția de neconstituționalitate
a prevederilor art. I și art. II din Ordonanța de urgență a
Guvernului nr. 62/2010, precum și a art. 5 alin. (1) lit. a) din
Legea nr. 221/2009.
Excepția de neconstituționalitate a prevederilor art. I și II din
Ordonanța de urgență a Guvernului nr. 62/2010 a fost ridicată de
Iosif Turc, iar excepția de neconstituționalitate a prevederilor
art. 5 alin. (1) lit. a) din Legea nr. 221/2009 a fost ridicată de
statul român, prin Ministerul Finanțelor Publice — Direcția
Generală a Finanțelor Publice Arad, într-o cauză având ca
obiect pretenții în baza Legii nr. 221/2009.
Prin Încheierea din 5 noiembrie 2010, pronunțată în Dosarul
nr. 1.455/90/2010, Tribunalul Vâlcea — Secția civilă a sesizat
Curtea Constituțională cu excepția de neconstituționalitate
a prevederilor art. 4 din Legea nr. 221/2009.
Excepția de neconstituționalitate a fost ridicată de statul
român, prin Ministerul Finanțelor Publice, într-o cauză având ca
obiect pretenții în baza Legii nr. 221/2009.
În motivarea excepției de neconstituționalitate a
prevederilor art. 4 din Legea nr. 221/2009, autorul acesteia le
consideră neconstituționale în raport cu art. 51 alin. (1) și art. 52
alin. (3) din Constituție, deoarece legiuitorul a extins în mod
abuziv și nelegal exercitarea dreptului de a introduce acțiune
privind condamnările cu caracter politic și măsurile
administrative asimilate acestora, ădând mandat oricărei
persoane fizice sau juridice interesate și, din oficiu, parchetului
de pe lângă tribunalul în circumscripția căruia domiciliază
persoana interesată”.
Referitor la prevederile art. 5 din Legea nr. 221/2009, autorul
excepției susține, în esență, că în procesul de legiferare au
existat unele deficiențe, astfel încât Legea nr. 221/2009 este
extrem de sumară, cuprinzând mențiuni generice cu privire la
noțiunea de condamnare cu caracter politic, categoriile de
persoane îndreptățite, fără însă a se indica modalitatea și
sursele de finanțare, ceea ce este contrar dispozițiilor
constituționale ale art. 138 alin. (5) și ale art. 74 alin. (3).
Consideră că impactul financiar asupra bugetului general
consolidat, atât pe termen scurt, cât și pe termen lung, este
deosebit de important, defavorabil, cu majorări ale cheltuielilor
bugetare de stat, cu atât mai mult cu cât nu se cunoaște
cuantumul despăgubirilor ce pot fi acordate persoanelor
îndreptățite. Invocă în acest sens deciziile Curții Constituționale
nr. 36/1996 și nr. 666/2007, precum și prevederile art. 15 din
Legea nr. 500/2002 privind finanțele publice și dispoziții din
Legea nr. 24/2000 privind normele de tehnică legislativă pentru
elaborarea unor acte normative, cu referire la jurisprudența
Curții Europene a Drepturilor Omului (Cauza Rotaru împotriva
României, 2000, Cauza Sunday Times împotriva Regatului Unit,
1979).
Referitor la încălcarea dispozițiilor art. 148 alin. (2) din
Constituție, autorul excepției de neconstituționalitate precizează
că art. 104 din Tratatul de la Maastricht reglementează o
anumită disciplină bugetară, impunând statelor membre o
obligație generală, aceea de a evita deficitele publice excesive.
Or, acoperirea sumelor pentru plata despăgubirilor nu se va
putea face nici prin alocare de sume suplimentare de la Fondul
de rezervă bugetară la dispoziția Guvernului, nici prin rectificări
bugetare.

3

Privitor la încălcarea dispozițiilor art. 16 alin. (1) și (2) din
Constituție, autorul excepției arată că există o categorie de
persoane care au fost persecutate de regimul politic și nu au
beneficiat, până la apariția Legii nr. 221/2009, de o minimă
reparație morală. Prin dispozițiile legale contestate se creează
situația unei discriminări între cei condamnați politic și cei supuși
unor măsuri administrative cu caracter politic, de vreme ce
legiuitorul nu face distincția între situația în care s-a aflat o
persoană supusă unui regim de detenție și situația în care s-a
aflat o persoană asupra căreia s-a luat o măsură administrativă.
Răspunderea statului trebuie să se facă în acord cu principiul
proporționalității, iar posibilitatea compensării prejudiciului moral
cu o sumă de bani stabilită cu titlu de daune morale are drept
scop nu atât a repune victima într-o situație similară cu cea
avută anterior, cât a-i procura satisfacția de ordin moral,
susceptibilă mai mult de o recunoaștere a măsurii luate asupra
sa, ca fiind abuzivă, principiu urmărit de legiuitorul român atât
prin Decretul-lege nr. 118/1990 și Ordonanța de urgență a
Guvernului nr. 214/1999, cât și prin Legea nr. 221/2009.
În final, subliniază că, referitor la daunele morale în general,
sub aspectul cuantumului, Curtea Europeană a Drepturilor
Omului a adoptat o poziție moderată, prin acordarea unor sume
rezonabile, cu titlu de reparație morală, invocând, cu titlu de
exemplu, Cauza Țarălungă contra României, 2010, Cauza
Temeșan contra României, 2008, și Cauza Oancea contra
României, 2008.
În motivarea excepției de neconstituționalitate a prevederilor
Ordonanței de urgență a Guvernului nr. 62/2010, autorii acesteia
susțin, în esență, că dispozițiile Constituției prevăd o ierarhie a
actelor normative și o limită determinată a conținutului
reglementărilor și, de aceea, sunt interzise modificările sau
completările unor dispoziții legale printr-un act normativ de rang
inferior. Ordonanța de urgență a Guvernului menționată este
neconstituțională, deoarece modifică integral și radical
dispozițiile a două legi reparatorii importante — Legea
nr. 247/2005 și Legea nr. 221/2009, lipsindu-le practic de efecte
juridice. Art. I pct. 1 din ordonanță impune judecătorului o limită
până la care are dreptul să stabilească întinderea daunelor
morale, fiind astfel în contradicție cu art. 124 alin. (1) și (3) din
Constituție.
Autorii consideră că prin dispozițiile art. II din ordonanță se
încalcă principiul neretroactivității legii, deoarece, în mod legal,
cauzele trebuie soluționate în baza dispozițiilor legale în vigoare
la momentul sesizării instanței. Contrar art. 15 alin. (2) din
Constituție, prevederile legale criticate se aplică inclusiv
situațiilor în care există o hotărâre judecătorească pronunțată
în primă instanță, care, deși nedefinitivă, poate fi, prin ipoteză,
legală și temeinică raportată la legislația aflată în vigoare la data
pronunțării acesteia. Sunt invocate, în acest sens, Decizia Curții
Constituționale nr. 830/2008 și Decizia Secțiilor Unite ale Înaltei
Curți de Casație și Justiție nr. LII (52) din 4 iunie 2007 privind
examinarea recursului în interesul legii.
Totodată, autorii apreciază că ordonanța criticată generează
o discriminare, acordând drepturi în plus celor care au obținut
hotărâri definitive până la adoptarea ei și îngrădind aceleași
drepturi celor care nu au formulat încă acțiuni. De asemenea, se
creează situații juridice discriminatorii pentru persoanele
condamnate politic sau care au făcut obiectul unor măsuri
administrative abuzive, față de persoanele arestate în prezent,
conform dreptului comun, în sensul că acestea din urmă au
posibilitatea de a obține, în condițiile legii, despăgubiri morale
fără niciun fel de restricții sau plafonări.
Consideră că, în acord cu prevederile art. 52 alin. (1) și (3)
din Constituție, se impune repararea integrală de către stat a

4

MONITORUL OFICIAL AL ROMÂNIEI, PARTEA I, Nr. 654/14.IX.2011

pagubelor suferite, ădar nu la nivelul sumelor aberante stabilite
obligatoriu prin O.U.G. nr. 62/2010”.
De
asemenea,
actul
normativ
criticat
pentru
neconstituționalitate a fost adoptat fără a exista o ăsituație
extraordinară a cărei reglementare să nu poată fi amânată” și
fără a fi motivată urgența. În contradicție cu art. 115 alin. (6) din
Constituție, prevederile legale criticate afectează dreptul la un
proces echitabil, deoarece prin introducerea unor plafoane
derizorii, justițiabilul beneficiar al Legii nr. 221/2009 este privat
de speranța obținerii unor despăgubiri echitabile. În acest sens,
este invocată Decizia nr. 297 din 21 ianuarie 2009, pronunțată
de Înalta Curte de Casație și Justiție — Secția civilă și de
proprietate intelectuală.
În susținerea excepției, sunt invocate prevederile art. 1 din
Legea nr. 48/2002, Decretul-lege nr. 118/1990 și Ordonanța de
urgență a Guvernului nr. 214/1999, cu modificările și
completările ulterioare.
Tribunalul Vâlcea — Secția civilă apreciază că excepția de
neconstituționalitate a dispozițiilor Ordonanței de urgență a
Guvernului nr. 62/2010 este neîntemeiată. Cu privire la excepția
de neconstituționalitate a prevederilor art. 4 și 5 din Legea
nr. 221/2009, opinia instanței judecătorești este în sensul
respingerii acesteia.
Tribunalul Arad — Secția civilă consideră că prin
Ordonanța de urgență a Guvernului nr. 62/2010 au fost stabilite
criteriile de determinare a prejudiciului moral suferit de
persoanele condamnate politic, iar, pe de altă parte, a fost limitat
cuantumul despăgubirilor, astfel încât există în prezent suficiente
criterii în baza cărora instanța să procedeze la o aplicare a legii
de asemenea manieră încât rezultanta să nu constituie o
inegalitate vădită, disproporționată și nejustificată între diverșii
destinatari ai legii. De asemenea, instanța judecătorească
opinează că excepția de neconstituționalitate a prevederilor
art. 5 alin. (1) lit. a) din Legea nr. 221/2009 nu este fondată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În ceea ce privește obiectul excepției de neconstituționalitate,
Curtea reține că, potrivit încheierilor de sesizare din
24 septembrie 2010 și din 5 noiembrie 2010, pronunțate de
Tribunalul Vâlcea — Secția civilă în dosarele nr. 1.626/90/2010
și nr. 1.455/90/2010, acesta îl constituie prevederile art. 4 din
Legea nr. 221/2009 privind condamnările cu caracter politic și
măsurile administrative asimilate acestora, pronunțate în
perioada 6 martie 1945—22 decembrie 1989, publicată în
Monitorul Oficial al României, Partea I, nr. 396 din 11 iunie 2009.
Însă, din analiza notelor scrise depuse în motivarea excepției
de neconstituționalitate, Curtea constată că, în realitate, obiectul
excepției de neconstituționalitate îl reprezintă prevederile art. 4

alin. (1) teza a doua din Legea nr. 221/2009, potrivit cărora:
ăCererea poate fi introdusă și după decesul persoanei, de orice
persoană fizică sau juridică interesată ori, din oficiu, de parchetul
de pe lângă tribunalul în circumscripția căruia domiciliază
persoana interesată.”
De asemenea, Curtea reține că, potrivit Încheierii de sesizare
din 24 septembrie 2010, pronunțată de Tribunalul Vâlcea —
Secția civilă în Dosarul nr. 1.626/90/2010, obiect al excepției de
neconstituționalitate îl constituie art. 5 din Legea nr. 221/2009,
iar potrivit Încheierii de sesizare din 21 octombrie 2010,
pronunțată de Tribunalul Arad — Secția civilă în Dosarul
nr. 2.122/108/2010, obiect al excepției îl reprezintă art. 5 alin. (1)
lit. a) din Legea nr. 221/2009. Cu toate acestea, din analiza
notelor scrise depuse în motivarea excepției, Curtea constată
că, în realitate, obiect al excepției este doar art. 5 alin. (1) lit. a)
teza întâi din Legea nr. 221/2009. Totodată, Curtea constată că
prevederile art. 5 alin. (1) lit. a) au fost modificate și completate
prin art. I pct. 1 din Ordonanța de urgență a Guvernului
nr. 62/2010 pentru modificarea și completarea Legii nr. 221/2009
privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, ordonanță publicată în Monitorul Oficial al
României, Partea I, nr. 446 din 1 iulie 2010, și că partea
introductivă a art. 5 alin. (1) a fost modificată și completată prin
art. XIII pct. 2 din Legea nr. 202/2010 privind unele măsuri
pentru accelerarea soluționării proceselor, publicată în Monitorul
Oficial al României, Partea I, nr. 714 din 26 octombrie 2010,
astfel încât prevederile art. 5 alin. (1) lit. a) teza întâi din Legea
nr. 221/2009 au următorul cuprins:
ă(1) Orice persoană care a suferit condamnări cu caracter
politic în perioada 6 martie 1945—22 decembrie 1989 sau care
a făcut obiectul unor măsuri administrative cu caracter politic,
precum și, după decesul acestei persoane, soțul sau
descendenții acesteia până la gradul al II-lea inclusiv pot solicita
instanței prevăzute la art. 4 alin. (4), în termen de 3 ani de la
data intrării în vigoare a prezentei legi, obligarea statului la:
a) acordarea unor despăgubiri pentru prejudiciul moral suferit
prin condamnare [...]”.
În fine, Curtea reține că, potrivit Încheierii de sesizare din
24 septembrie 2010, pronunțată de Tribunalul Vâlcea — Secția
civilă în Dosarul nr. 1.626/90/2010, obiect al excepției de
neconstituționalitate îl constituie prevederile Ordonanței de
urgență a Guvernului nr. 62/2010, iar potrivit Încheierii de
sesizare din 21 octombrie 2010, pronunțată de Tribunalul Arad —
Secția civilă în Dosarul nr. 2.122/108/2010, obiectul excepției îl
reprezintă prevederile art. I și II din ordonanța de urgență
menționată. Însă, din analiza notelor scrise ale autorilor
excepției rezultă că aceștia critică doar dispozițiile art. I pct. 1 și
art. II din această ordonanță de urgență, publicată în Monitorul
Oficial al României, Partea I, nr. 446 din 1 iulie 2010, care au
următorul cuprins:
— Art. I pct. 1: ăLegea nr. 221/2009 privind condamnările cu
caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
publicată în Monitorul Oficial al României, Partea I, nr. 396 din
11 iunie 2009, se modifică și se completează după cum
urmează:
1. La articolul 5 alineatul (1), litera a) se modifică și va avea
următorul cuprins:
«a) acordarea unor despăgubiri pentru prejudiciul moral
suferit prin condamnare în cuantum de până la:

MONITORUL OFICIAL AL ROMÂNIEI, PARTEA I, Nr. 654/14.IX.2011
1. 10.000 de euro pentru persoana care a suferit
condamnarea cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic;
2. 5.000 de euro pentru soțul/soția și descendenții de gradul I;
3. 2.500 de euro pentru descendenții de gradul al II-lea;».”;
— Art. II: ăDispozițiile Legii nr. 221/2009 privind condamnările
cu caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
astfel cum au fost modificate și completate prin prezenta
ordonanță de urgență, se aplică proceselor și cererilor pentru a
căror soluționare nu a fost pronunțată o hotărâre judecătorească
definitivă până la data intrării în vigoare a prezentei ordonanțe
de urgență.”
Așadar, în prezenta cauză, Curtea reține că obiectul
excepției de neconstituționalitate asupra căruia urmează să se
pronunțe îl constituie prevederile art. 4 alin. (1) teza a doua și
art. 5 alin. (1) lit. a) teza întâi din Legea nr. 221/2009, precum și
ale art. I pct. 1 și art. II din Ordonanța de urgență a Guvernului
nr. 62/2010.
În opinia autorului excepției de neconstituționalitate a
prevederilor art. 4 alin. (1) teza a doua din Legea nr. 221/2009,
acestea încalcă dispozițiile constituționale ale art. 51 alin. (1)
privind dreptul de petiționare și ale art. 52 alin. (3) privind
răspunderea patrimonială a statului pentru prejudiciile cauzate
prin erori judiciare.
Autorul excepției de neconstituționalitate referitoare la art. 5
alin. (1) lit. a) teza întâi din Legea nr. 221/2009 consideră că
aceste norme încalcă dispozițiile din Constituție cuprinse în
art. 1 alin. (5) privind obligativitatea respectării Constituției și a
legilor, art. 16 privind egalitatea în drepturi, art. 74 alin. (3)
privind exercitarea inițiativei legislative de către Guvern, art. 111
alin. (1) privind informarea Parlamentului de către Guvern și
celelalte organe ale administrației publice, art. 138 alin. (5)
potrivit căruia ăNicio cheltuială bugetară nu poate fi aprobată
fără stabilirea sursei de finanțare” și art. 148 alin. (2) privind
prioritatea reglementărilor comunitare cu caracter obligatoriu.
Autorii excepției de neconstituționalitate a prevederilor art. I
pct. 1 și art. II din Ordonanța de urgență a Guvernului
nr. 62/2010 consideră că acestea contravin dispozițiilor din
Constituție cuprinse în art. 1 alin. (5) privind obligativitatea
respectării Constituției și a legilor, art. 15 alin. (2) privind
principiul neretroactivității legii, cu excepția legii penale sau
contravenționale mai favorabile, art. 16 alin. (1) privind
egalitatea în drepturi a cetățenilor, art. 21 alin. (3) privind dreptul
la un proces echitabil și la soluționarea cauzei într-un termen
rezonabil, art. 52 alin. (1) și (3) privind dreptul persoanei
vătămate de o autoritate publică și răspunderea patrimonială a
statului pentru prejudiciile cauzate prin erori judiciare, art. 75
privind sesizarea Camerelor, art. 108 privind actele Guvernului,
ale art. 115 alin. (1), (4) și (6) privind ordonanțele Guvernului,
condițiile și limitele de adoptare a ordonanțelor de urgență,
precum și ale art. 124 privind înfăptuirea justiției. Totodată, în
susținerea excepției sunt invocate prevederile art. 6 paragraful (1)
și art. 17 din Convenția pentru apărarea drepturilor omului și a
libertăților fundamentale privind dreptul la un proces echitabil și
interzicerea abuzului de drept, art. 1 din Protocolul nr. 12
adițional la Convenție privind interzicerea generală a
discriminării.
Examinând excepția de neconstituționalitate, Curtea
constată următoarele:
1. Prevederile art. 4 alin. (1) teza a doua din Legea
nr. 221/2009 au mai făcut obiect al controlului de
constituționalitate, prin raportare la aceleași dispoziții

5

constituționale invocate în prezenta cauză și cu o motivare
similară. În acest sens, Curtea a pronunțat, spre exemplu,
Decizia nr. 389 din 24 martie 2011, publicată în Monitorul Oficial
al României, Partea I, nr. 471 din 5 iulie 2011, și Decizia nr. 480
din 12 aprilie 2011, publicată în Monitorul Oficial al României,
Partea I, nr. 476 din 6 iulie 2011, prin care, respingând excepțiile,
a statuat, în esență, că ădispozițiile constituționale ale art. 51
alin. (1) se referă la dreptul la petiționare, care este diferit de
dreptul de a introduce acțiuni la instanțele judecătorești, iar
sesizarea instanțelor judecătorești pentru valorificarea unui
drept sau pentru realizarea unui interes, care se poate obține
numai pe calea justiției, nu reprezintă un aspect al dreptului de
petiționare”. În consecință, Curtea a constatat că ătextul legal
criticat nu este contrar reglementărilor constituționale cu privire
la dreptul de petiționare, din moment ce conținutul său normativ
nu are nicio relevanță asupra acestora”.
Cele statuate în deciziile menționate își mențin valabilitatea
și în prezenta cauză, deoarece nu au intervenit elemente noi,
care să determine schimbarea jurisprudenței Curții în această
materie.
În ceea ce privește critica privind încălcarea dispozițiilor
constituționale ale art. 52 alin. (3), Curtea constată că autorul
excepției nu motivează pretinsa încălcare a acestora, iar simpla
enumerare a textelor constituționale nu satisface exigențele
art. 10 alin. (2) din Legea 47/1992 privind organizarea și
funcționarea Curții Constituționale, potrivit cărora ăSesizările
trebuie făcute în formă scrisă și motivate”.
Prin urmare, excepția de neconstituționalitate a prevederilor
art. 4 alin. (1) teza a doua din Legea nr. 221/2009 urmează să
fie respinsă ca neîntemeiată.
2. Referitor la prevederile art. 5 alin. (1) lit. a) teza întâi din
Legea nr. 221/2009, Curtea constată că aceste prevederi de
lege au fost declarate neconstituționale prin deciziile nr. 1.358
din 21 octombrie 2010 și nr. 1.360 din 21 octombrie 2010,
ambele publicate în Monitorul Oficial al României, Partea I,
nr. 761 din 15 noiembrie 2010. Cu acele prilejuri, Curtea a
reținut, în esență, că despăgubirile prevăzute de prevederile de
lege criticate, având același scop ca și indemnizația prevăzută
la art. 4 din Decretul-lege nr. 118/1990 privind acordarea unor
drepturi persoanelor persecutate din motive politice de dictatura
instaurată cu începere de la 6 martie 1945, precum și celor
deportate în străinătate ori constituite în prizonieri, republicat,
cu modificările și completările ulterioare, nu pot fi considerate
drepte, echitabile și rezonabile. Prin Decretul-lege nr. 118/1990,
legiuitorul a stabilit condițiile și cuantumul indemnizațiilor lunare,
astfel încât intervenția sa prin art. 5 alin. (1) lit. a) din Legea
nr. 221/2009, după 20 de ani de la adoptarea primei
reglementări cu același obiect, aduce atingere valorii supreme
de dreptate, una dintre valorile esențiale ale statului de drept,
astfel cum este proclamată în prevederile art. 1 alin. (3) din
Constituție.
Având în vedere aceste considerente, Curtea a constatat că
acordarea de despăgubiri pentru daunele morale suferite de
foștii deținuți politici, astfel cum a fost reglementată prin art. 5
alin. (1) lit. a) teza întâi din Legea nr. 221/2009, contravine art. 1
alin. (3) din Legea fundamentală privind statul de drept,
democratic și social, în care dreptatea este valoare supremă.
Totodată, în temeiul dispozițiilor constituționale ale art. 142
alin. (1), potrivit cărora ăCurtea Constituțională este garantul
supremației Constituției”, și al art. 1 alin. (5) din Constituție,
potrivit căruia, ăÎn România, respectarea [...] legilor este
obligatorie”, Curtea a constatat că reglementarea criticată
încalcă și normele de tehnică legislativă, prin crearea unor
situații de incoerență și instabilitate, contrare prevederilor Legii
nr. 24/2000, republicată.
În aceste condiții, Curtea constată că sunt incidente
dispozițiile art. 29 alin. (3) din Legea nr. 47/1992, potrivit cărora

6

MONITORUL OFICIAL AL ROMÂNIEI, PARTEA I, Nr. 654/14.IX.2011

ăNu pot face obiectul excepției prevederile constatate ca fiind
neconstituționale printr-o decizie anterioară a Curții
Constituționale”, astfel încât, având în vedere momentele
sesizării Curții și data publicării în Monitorul Oficial a deciziilor
nr. 1.358 din 21 octombrie 2010 și nr. 1.360 din 21 octombrie
2010, excepția de neconstituționalitate a prevederilor art. 5
alin. (1) lit. a) teza întâi din Legea nr. 221/2009 urmează să fie
respinsă ca devenită inadmisibilă.
3. În ceea ce privește prevederile art. I pct. 1 și art. II din
Ordonanța de urgență a Guvernului nr. 62/2010, Curtea reține
că, prin Decizia nr. 1.354 din 20 octombrie 2010, publicată în
Monitorul Oficial al României, Partea I, nr. 761 din 15 noiembrie
2010, a admis excepția de neconstituționalitate, constatând că
prevederile legale menționate sunt neconstituționale. Cu acel
prilej, Curtea a statuat că dispozițiile legale criticate instituie o
inechitate, fără o motivare temeinică, obiectivă și rațională.
Totodată, Curtea a observat că ătratamentul juridic diferențiat
aplicat celor care se consideră îndreptățiți la despăgubiri pentru
prejudiciul moral suferit prin condamnarea politică, în funcție de
momentul în care hotărârea pronunțată de instanță privind
dreptul la despăgubiri rămâne definitivă, afectează drepturile
persoanelor care nu dețineau o hotărâre definitivă la data intrării
în vigoare a Ordonanței de urgență a Guvernului nr. 62/2010”.
În consecință, Curtea a constatat că dispozițiile art. I pct. 1 și
art. II din Ordonanța de urgență a Guvernului nr. 62/2010 încalcă
prevederile art. 16 alin. (1) din Constituție privind egalitatea în
drepturi.
De asemenea, Curtea a constatat că ăprevederile legale
criticate încalcă și principiul neretroactivității, consacrat de
art. 15 alin. (2) din Constituție, în sensul că se aplică inclusiv
situațiilor în care există o hotărâre judecătorească pronunțată

în primă instanță, care, deși nedefinitivă, poate fi legală și
temeinică prin raportare la legislația aflată în vigoare la data
pronunțării acesteia. Astfel, la data introducerii cererii de
chemare în judecată, sub imperiul Legii nr. 221/2009,
nemodificată prin Ordonanța de urgență a Guvernului
nr. 62/2010, s-a născut un drept la acțiune pentru a solicita
despăgubiri neplafonate sub aspectul întinderii, iar Ordonanța
de urgență a Guvernului nr. 62/2010 nu constituie norme de
procedură pentru a se invoca principiul aplicării sale imediate, ci
este un act normativ care cuprinde dispoziții de drept material,
astfel că legea aflată în vigoare la data formulării cererii de
chemare în judecată este aplicabilă pe tot parcursul procesului”.
Pe de altă parte, Curtea a constatat că dispozițiile art. I pct. 1
și art. II din Ordonanța de urgență a Guvernului nr. 62/2010
ăînfrâng și prevederile art. 115 alin. (6) din Constituție, deoarece
afectează un drept fundamental — egalitatea în drepturi a
cetățenilor, consfințit în prevederile constituționale ale art. 16
alin. (1)”.
Având în vedere argumentele expuse, Curtea a observat că
ănerespectarea acestor norme constituționale atrage și
înfrângerea prevederilor constituționale ale art. 1 alin. (5), potrivit
cărora, «În România, respectarea Constituției, a supremației
sale și a legilor este obligatorie»”.
În aceste condiții, Curtea constată că, și în această situație,
sunt incidente dispozițiile art. 29 alin. (3) din Legea nr. 47/1992,
potrivit cărora ăNu pot face obiectul excepției prevederile
constatate ca fiind neconstituționale printr-o decizie anterioară a
Curții Constituționale”. Reținând că acest caz de inadmisibilitate
a excepției de neconstituționalitate a intervenit după sesizarea
Curții, excepția de neconstituționalitate urmează să fie respinsă
ca devenită inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge, ca neîntemeiată, excepția de neconstituționalitate a prevederilor art. 4 alin. (1) teza a doua din Legea
nr. 221/2009 privind condamnările cu caracter politic și măsurile administrative asimilate acestora, pronunțate în perioada 6 martie
1945—22 decembrie 1989, excepție ridicată de statul român, prin Ministerul Finanțelor Publice, în dosarele nr. 1.626/90/2010 și
nr. 1.455/90/2010 ale Tribunalului Vâlcea — Secția civilă.
II. Respinge, ca devenită inadmisibilă, excepția de neconstituționalitate a prevederilor art. 5 alin. (1) lit. a) teza întâi din
Legea nr. 221/2009 privind condamnările cu caracter politic și măsurile administrative asimilate acestora, pronunțate în perioada
6 martie 1945—22 decembrie 1989, excepție ridicată de statul român, prin Ministerul Finanțelor Publice, în Dosarul
nr. 1.626/90/2010 al Tribunalului Vâlcea — Secția civilă și de statul român, prin Ministerul Finanțelor Publice — Direcția Generală
a Finanțelor Publice Arad, în Dosarul nr. 2.122/108/2010 al Tribunalului Arad — Secția civilă, precum și a prevederilor art. I pct. 1
și art. II din Ordonanța de urgență a Guvernului nr. 62/2010 pentru modificarea și completarea Legii nr. 221/2009 privind condamnările
cu caracter politic și măsurile administrative asimilate acestora, pronunțate în perioada 6 martie 1945—22 decembrie 1989, și
pentru suspendarea aplicării unor dispoziții din titlul VII al Legii nr. 247/2005 privind reforma în domeniile proprietății și justiției,
precum și unele măsuri adiacente, excepție ridicată de Ioan Ungureanu, Radu Ungureanu și Carmen Ionele în Dosarul
nr. 1.626/90/2010 al Tribunalului Vâlcea — Secția civilă și de Iosif Turc în Dosarul nr. 2.122/108/2010 al Tribunalului Arad — Secția
civilă.
Definitivă și general obligatorie.
Pronunțată în ședința publică din data de 7 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Simina Gagu

MONITORUL OFICIAL AL ROMÂNIEI, PARTEA I, Nr. 654/14.IX.2011

7

CURTEA CONSTITUȚIONALĂ

D E C I Z I A Nr. 943
din 7 iulie 2011

referitoare la excepția de neconstituționalitate a prevederilor art. I și art. II din Ordonanța de
urgență a Guvernului nr. 62/2010 pentru modificarea și completarea Legii nr. 221/2009 privind
condamnările cu caracter politic și măsurile administrative asimilate acestora, pronunțate în
perioada 6 martie 1945—22 decembrie 1989, și pentru suspendarea aplicării unor dispoziții din titlul
VII al Legii nr. 247/2005 privind reforma în domeniile proprietății și justiției, precum și unele măsuri
adiacente
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Simina Gagu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 62/2010
pentru modificarea și completarea Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în
domeniile proprietății și justiției, precum și unele măsuri
adiacente și ale art. 5 alin. (1) lit. a) din Legea nr. 221/2009
privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, astfel cum au fost
modificate și completate prin Ordonanța de urgență a
Guvernului nr. 62/2010, excepție ridicată de Olga Ciupe și
Gheorghe Ciupe în Dosarul nr. 3.792/117/2010 al Tribunalului
Cluj — Secția civilă și care formează obiectul Dosarului
nr. 4.370D/2010 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Președintele dispune să se facă apelul și în dosarele
nr. 4.371D/2010, nr. 4.614D/2010, nr. 4.648D/2010 și
nr. 4.677D/2010,
având
ca
obiect
excepția
de
neconstituționalitate ridicată de Adina Silvia Streza și Rodica
Anca Oprea în Dosarul nr. 3.997/117/2010 al Tribunalului Cluj —
Secția civilă, de Iuliea Roșu în Dosarul nr. 1.197/105/2010 al
Tribunalului Prahova — Secția civilă, de Nenad Iovanovici în
Dosarul nr. 2.195/115/2010 al Tribunalului Caraș-Severin și de
Romulus Ionițescu, Vergil Ioanițescu și Angela Margareta Bulata
în Dosarul nr. 48.146/3/2009 al Tribunalului București — Secția
a IV-a civilă.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, pune în discuție conexarea dosarelor
nr. 4.370D/2010, nr. 4.371D/2010, nr. 4.614D/2010,
nr. 4.648D/2010 și nr. 4.677D/2010, având în vedere obiectul
acestor cauze.
Reprezentantul Ministerului Public este de acord cu măsura
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 4.371D/2010,
nr. 4.614D/2010, nr. 4.648D/2010 și nr. 4.677D/2010 la Dosarul
nr. 4.370D/2010, care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune

concluzii de respingere a excepției de neconstituționalitate ca
devenită inadmisibilă, deoarece, prin Decizia Curții
Constituționale nr. 1.354/2010, textele de lege criticate au fost
declarate neconstituționale.
C U R T E A,

având în vedere actele și lucrările dosarelor, constată
următoarele:
Prin încheierile din 6 octombrie 2010, pronunțate în dosarele
nr. 3.792/117/2010 și nr. 3.997/117/2010, Tribunalul Cluj —
Secția civilă a sesizat Curtea Constituțională cu excepția de
neconstituționalitate a prevederilor Ordonanței de urgență
a Guvernului nr. 62/2010 pentru modificarea și completarea
Legii nr. 221/2009 privind condamnările cu caracter politic
și măsurile administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al Legii
nr. 247/2005 privind reforma în domeniile proprietății și
justiției, precum și unele măsuri adiacente și ale art. 5
alin. (1) lit. a) din Legea nr. 221/2009 privind condamnările
cu caracter politic și măsurile administrative asimilate
acestora, pronunțate în perioada 6 martie 1945—
22 decembrie 1989, astfel cum au fost modificate și
completate prin Ordonanța de urgență a Guvernului
nr. 62/2010.
Excepția a fost ridicată de Olga Ciupe, Gheorghe Ciupe,
Adina Silvia Streza și Rodica Anca Oprea în cauze având ca
obiect pretenții în temeiul Legii nr. 221/2009.
Prin Încheierea din 1 octombrie 2010, pronunțată în Dosarul
nr. 1.197/105/2010, Tribunalul Prahova — Secția civilă a
sesizat Curtea Constituțională cu excepția de
neconstituționalitate a prevederilor ăart. 1 pct. 1 lit. a)” din
Ordonanța de urgență a Guvernului nr. 62/2010.
Excepția a fost ridicată de Iuliea Roșu într-o cauză având ca
obiect pretenții în temeiul Legii nr. 221/2009.
Prin Încheierea din 13 octombrie 2010, pronunțată în Dosarul
nr. 2.195/115/2010, Tribunalul Caraș-Severin — Secția civilă
a sesizat Curtea Constituțională cu excepția de
neconstituționalitate a prevederilor art. 5 alin. (1) lit. a) din
Legea nr. 221/2009, precum și ale Ordonanței de urgență a
Guvernului nr. 62/2010.
Excepția a fost ridicată de Nenad Iovanovici într-o cauză
având ca obiect pretenții în temeiul Legii nr. 221/2009.
Prin Încheierea din 18 octombrie 2010, pronunțată în Dosarul
nr. 48.146/3/2009, Tribunalul București — Secția a IV-a civilă
a sesizat Curtea Constituțională cu excepția de
neconstituționalitate a prevederilor art. I și art. II din
Ordonanța de urgență a Guvernului nr. 62/2010.
Excepția a fost ridicată de Romulus Ionițescu, Vergil
Ioanițescu și Angela Margareta Bulata într-o cauză având ca
obiect acordarea unor drepturi în temeiul Legii nr. 221/2009.
În motivarea excepției de neconstituționalitate autorii
acesteia susțin, în esență, că modificarea Legii nr. 221/2009,
aplicabilă inclusiv proceselor în curs, încalcă principiul
neretroactivității legii, cu excepția legii penale sau
contravenționale mai favorabile.

8

MONITORUL OFICIAL AL ROMÂNIEI, PARTEA I, Nr. 654/14.IX.2011

Dispozițiile legale criticate contravin principiului egalității în
drepturi a cetățenilor prin faptul că există persoane care au
obținut deja hotărâri judecătorești definitive sau irevocabile, în
temeiul Legii nr. 221/2009, nemodificată, prin care statul a fost
obligat la plata unor despăgubiri neplafonate, iar persoanele
care au obținut în primă instanță despăgubiri sau care vor
introduce în viitor acțiuni similare vor obține despăgubiri
plafonate, derizorii, în raport cu cele deja acordate până la
momentul intrării în vigoare a Ordonanței de urgență a
Guvernului nr. 62/2010. De asemenea, prevederile legale
criticate creează persoanelor care au suferit condamnări politice
sau care au fost supuse unor măsuri administrative cu caracter
politic o situație discriminatorie față de cele care se constituie
parte civilă în procesul penal și care solicită acordarea
despăgubirilor pentru suferința lor. Pe de altă parte, limitarea
cuantumului despăgubirilor generează o discriminare și față de
stat, ca subiect pasiv al despăgubirii, care își creează o situație
vădit favorabilă față de restul subiectelor de drept. În același
timp, prevederile art. II din ordonanța criticată instituie un
tratament diferențiat, având drept criteriu momentul în care
persoanele interesate s-au adresat instanțelor judecătorești și
stadiul soluționării cauzelor lor, deși cererile au fost depuse în
termenul legal.
Contrar principiului liberului acces la justiție și dreptului la un
proces echitabil, prevederile legale criticate împiedică realizarea
unei reparații juste și echitabile. Prin actul normativ criticat,
Guvernul plafonează, fără niciun criteriu, cuantumul
despăgubirilor ce pot fi acordate și realizează o imixtiune
nepermisă în atribuțiile puterii judecătorești, care sunt astfel
golite de conținut. Faptul că instanței i se ărăpește” dreptul de a
determina după libera sa conștiință cuantumul despăgubirilor,
în timp ce Ordonanța de urgență a Guvernului permite doar o
reparare limitată, încalcă accesul liber la justiție. Or, repararea
prejudiciului trebuie să fie integrală, nu derizorie sau
fragmentată după grade de rudenie. Invocă în acest sens
ăRecomandarea nr. R (84) 15 a Comitetului de miniștri ai statelor
membre”.
Ordonanța criticată modifică neconstituțional procedura de
stabilire a cuantumului despăgubirilor și, contrar art. 52 alin. (3)
din Constituție, restrânge dreptul la repararea echitabilă a
prejudiciului. Sunt invocate în acest sens prevederi cuprinse în
diferite acte normative, precum: Decretul-lege nr. 118/1990,
Legea nr. 341/2004, Legea nr. 290/2003, Legea nr. 189/2000,
Ordonanța de urgență a Guvernului nr. 214/1999, Legea
nr. 309/2002, Codul civil, Codul de procedură penală.
Plafonul infim de 10.000 de euro, limitarea drastică a
despăgubirilor, lipsa unui criteriu de evaluare a suferințelor fizice
și psihice transformă întregul demers de obținere a
despăgubirilor într-o acțiune derizorie, contrară dreptului la viață
și la integritate fizică și psihică, libertății individuale, vieții intime,
familiale și private, libertății conștiinței. În opinia autorilor, criteriul
ăperioadei de timp scurse de la condamnare” este
neconstituțional, deoarece privește fapte de genocid care sunt
imprescriptibile extinctiv.
În același timp, Ordonanța de urgență a Guvernului
nr. 62/2010 a fost adoptată fără a se arăta situația extraordinară
ce impunea urgența recurgerii la această cale de reglementare,
iar motivarea Guvernului nu justifică modificarea legii printr-o
ordonanță de urgență.
Autorii susțin că sunt încălcate dispozițiile constituționale ale
art. 115 alin. (6), deoarece sunt afectate drepturi prevăzute de
Constituție și de tratatele internaționale, precum art. 47 din Carta
drepturilor fundamentale a Uniunii Europene privind dreptul la o
cale de atac eficientă și la un proces echitabil. Diminuarea
drepturilor patrimoniale prevăzută de textele legale criticate
impune o sarcină excesivă și disproporționată, fără a menține
un just echilibru între interesul general și drepturile
fundamentale ale persoanei.

Totodată, prin actul normativ criticat, Guvernul, fără a se
încadra în vreuna din ipotezele prevăzute de art. 53 din
Constituție, realizează o restrângere a dreptului la libera stabilire
a despăgubirilor și dă dovadă de rea-credință, contrar art. 57
din Constituție.
În susținerea criticii de neconstituționalitate sunt invocate și
dispozițiile Legii nr. 347/2006 pentru modificarea și completarea
Legii recunoștinței față de eroii-martiri și luptătorii care au
contribuit la victoria Revoluției române din decembrie 1989
nr. 341/2004 și cele ale Ordonanței de urgență a Guvernului
nr. 214/1999, precum și aspecte din jurisprudența Curții
Europene a Drepturilor Omului privind discriminarea și
acordarea despăgubirilor pentru prejudiciile suferite.
Tribunalul Cluj — Secția civilă consideră că excepția nu
este întemeiată.
Tribunalul Prahova — Secția civilă apreciază că excepția
de neconstituționalitate este fondată.
Tribunalul Caraș-Severin — Secția civilă opinează că
prevederile art. I și art. II din Ordonanța de urgență a Guvernului
nr. 62/2010 sunt neconstituționale.
Tribunalul București — Secția a IV-a civilă consideră că se
impune admiterea excepției de neconstituționalitate, deoarece
textele legale criticate creează premisele unei discriminări între
persoane care, deși se găsesc în situații obiectiv identice,
beneficiază de un tratament juridic diferit, încalcă principiul
neretroactivității legii și înfrâng prevederile art. 115 alin. (6) din
Constituție.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În ceea ce privește obiectul excepției de neconstituționalitate,
Curtea reține că, potrivit încheierilor de sesizare din 6 octombrie
2010, pronunțate de Tribunalul Cluj — Secția civilă în dosarele
nr. 3.792/117/2010 și nr. 3.997/117/2010, acesta îl constituie
prevederile Ordonanței de urgență a Guvernului nr. 62/2010
pentru modificarea și completarea Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în
domeniile proprietății și justiției, precum și unele măsuri
adiacente, ordonanță publicată în Monitorul Oficial al României,
Partea I, nr. 446 din 1 iulie 2010, și ale art. 5 alin. (1) lit. a) din
Legea nr. 221/2009 privind condamnările cu caracter politic și
măsurile administrative asimilate acestora, pronunțate în
perioada 6 martie 1945—22 decembrie 1989, publicată în
Monitorul Oficial al României, Partea I, nr. 396 din 11 iunie 2009,
astfel cum au fost modificate și completate prin Ordonanța de
urgență a Guvernului nr. 62/2010. Cu toate acestea, din
motivarea excepției, cuprinsă în notele scrise ale autorilor,
Curtea constată că obiectul excepției de neconstituționalitate îl
constituie doar prevederile art. I pct. 1 și art. II din această
ordonanță de urgență.

MONITORUL OFICIAL AL ROMÂNIEI, PARTEA I, Nr. 654/14.IX.2011
În ceea privește obiectul excepției de neconstituționalitate
menționat în Încheierea din 1 octombrie 2010, pronunțată de
Tribunalul Prahova — Secția civilă în Dosarul nr. 1.197/105/2010,
Curtea constată că, în realitate, acesta îl constituie prevederile
art. 1 pct. 1 din Ordonanța de urgență a Guvernului nr. 62/2010.
Cât privește obiectul excepției de neconstituționalitate
menționat în Încheierea din 13 octombrie 2010, pronunțată de
Tribunalul Caraș-Severin — Secția civilă în Dosarul
nr. 2.195/115/2010, Curtea observă că acesta îl constituie
prevederile art. 5 alin. (1) lit. a) din Legea nr. 221/2009 și ale
Ordonanței de urgență a Guvernului nr. 62/2010. Însă din
motivarea excepției cuprinsă în notele scrise ale autorului
rezultă că obiectul excepției de neconstituționalitate îl constituie
doar prevederile art. I pct. 1 și art. II din această ordonanță de
urgență.
Referitor la obiectul excepției de neconstituționalitate
menționat în Încheierea din 18 octombrie 2010, pronunțată de
Tribunalul București — Secția a IV-a civilă în Dosarul
nr. 48.146/3/2009, Curtea observă că acesta îl reprezintă
prevederile art. I și art. II din Ordonanța de urgență a Guvernului
nr. 62/2010.
În aceste condiții, instanța constituțională urmează să se
pronunțe numai asupra prevederilor art. I și art. II din Ordonanța
de urgență a Guvernului nr. 62/2010, prevederi care au
următorul cuprins:
— Art. I: ăLegea nr. 221/2009 privind condamnările cu
caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
publicată în Monitorul Oficial al României, Partea I, nr. 396 din
11 iunie 2009, se modifică și se completează după cum
urmează:
1. La articolul 5 alineatul (1), litera a) se modifică și va avea
următorul cuprins:
«a) acordarea unor despăgubiri pentru prejudiciul moral
suferit prin condamnare în cuantum de până la:
1. 10.000 de euro pentru persoana care a suferit
condamnarea cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic;
2. 5.000 de euro pentru soțul/soția și descendenții de gradul I;
3. 2.500 de euro pentru descendenții de gradul al II-lea;».
2. La articolul 5, după alineatul (1) se introduce un nou
alineat, alineatul (11), cu următorul cuprins:
ă(11) La stabilirea cuantumului despăgubirilor prevăzute la
alin. (1), instanța judecătorească va lua în considerare, fără a se
limita la acestea, durata pedepsei privative de libertate, perioada
de timp scursă de la condamnare și consecințele negative
produse în plan fizic, psihic și social, precum și măsurile
reparatorii deja acordate în temeiul Decretului-lege nr. 118/1990
privind acordarea unor drepturi persoanelor persecutate din
motive politice de dictatura instaurată cu începere de la 6 martie
1945, precum și celor deportate în străinătate ori constituite în
prizonieri, republicat, și al Ordonanței de urgență a Guvernului
nr. 214/1999 privind acordarea calității de luptător în rezistența
anticomunistă persoanelor condamnate pentru infracțiuni
săvârșite din motive politice, persoanelor împotriva cărora au
fost dispuse, din motive politice, măsuri administrative abuzive,
precum și persoanelor care au participat la acțiuni de împotrivire
cu arme și de răsturnare prin forță a regimului comunist instaurat
în România, aprobată cu modificări și completări prin Legea
nr. 568/2001, cu modificările și completările ulterioare.”;
— Art. II: ăDispozițiile Legii nr. 221/2009 privind condamnările
cu caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
astfel cum au fost modificate și completate prin prezenta
ordonanță de urgență, se aplică proceselor și cererilor pentru a
căror soluționare nu a fost pronunțată o hotărâre judecătorească

9

definitivă până la data intrării în vigoare a prezentei ordonanțe
de urgență.”
În opinia autorilor excepției de neconstituționalitate, textele
legale criticate încalcă dispozițiile din Constituție cuprinse în:
art. 1 privind statul român, art. 4 privind unitatea poporului și
egalitatea între cetățeni, art. 15 privind universalitatea, art. 16
privind egalitatea în drepturi, art. 20 referitor la tratatele
internaționale privind drepturile omului, art. 21 privind accesul
liber la justiție, art. 22 privind dreptul la viață și la integritate fizică
și psihică, art. 23 privind libertatea individuală, art. 26 privind
viața intimă, familială și privată, art. 29 privind libertatea
conștiinței, art. 44 alin. (6) privind stabilirea despăgubirilor,
art. 52 privind dreptul persoanei vătămate de o autoritate
publică, art. 53 privind restrângerea exercițiului unor drepturi sau
al unor libertăți, art. 57 privind exercitarea drepturilor și a
libertăților, art. 108 alin. (3) privind emiterea ordonanțelor
Guvernului, art. 115 alin. (4) și (6) privind limitele și condițiile
adoptării ordonanțelor de urgență, art. 144 privind
incompatibilitățile funcției de judecător al Curții Constituționale și
art. 146 privind atribuțiile Curții Constituționale.
De asemenea, în opinia autorilor excepției sunt încălcate
prevederile cuprinse în art. 3—10, 13—15, 17, 18, 41 și 53 din
Convenția pentru apărarea drepturilor omului și a libertăților
fundamentale, art. 1 din Primul Protocol adițional la Convenție,
art. 3 din Protocolul adițional nr. 7 la Convenție, art. 1 din
Protocolul adițional nr. 12 la Convenție, art. 3—5, 10, 11, 17, 20,
21, 47 și 52—54 din Carta drepturilor fundamentale a Uniunii
Europene, precum și în art. 1—5, 7, 8, 10, 17, 19, 25 și 28—30
din Declarația Universală a Drepturilor Omului.
Examinând excepția de neconstituționalitate, Curtea
constată următoarele:
1. Prin Decizia nr. 1.354 din 20 octombrie 2010, publicată în
Monitorul Oficial al României, Partea I, nr. 761 din 15 noiembrie
2010, Curtea a admis excepția de neconstituționalitate,
constatând că dispozițiile art. I pct. 1 și art. II din Ordonanța de
urgență a Guvernului nr. 62/2010 sunt neconstituționale. Cu acel
prilej, Curtea a statuat că dispozițiile legale criticate instituie o
inechitate, fără o motivare temeinică, obiectivă și rațională.
Totodată, Curtea a observat că ătratamentul juridic diferențiat
aplicat celor care se consideră îndreptățiți la despăgubiri pentru
prejudiciul moral suferit prin condamnarea politică, în funcție de
momentul în care hotărârea pronunțată de instanță privind
dreptul la despăgubiri rămâne definitivă, afectează drepturile
persoanelor care nu dețineau o hotărâre definitivă la data intrării
în vigoare a Ordonanței de urgență a Guvernului nr. 62/2010”.
În consecință, Curtea a constatat că dispozițiile art. I pct. 1 și
art. II din Ordonanța de urgență a Guvernului nr. 62/2010 încalcă
prevederile art. 16 alin. (1) din Constituție privind egalitatea în
drepturi.
De asemenea, Curtea a constatat că ăprevederile legale
criticate încalcă și principiul neretroactivității, consacrat de
art. 15 alin. (2) din Constituție, în sensul că se aplică inclusiv
situațiilor în care există o hotărâre judecătorească pronunțată
în primă instanță, care, deși nedefinitivă, poate fi legală și
temeinică prin raportare la legislația aflată în vigoare la data
pronunțării acesteia. Astfel, la data introducerii cererii de
chemare în judecată, sub imperiul Legii nr. 221/2009,
nemodificată prin Ordonanța de urgență a Guvernului
nr. 62/2010, s-a născut un drept la acțiune pentru a solicita
despăgubiri neplafonate sub aspectul întinderii, iar Ordonanța
de urgență a Guvernului nr. 62/2010 nu constituie norme de
procedură pentru a se invoca principiul aplicării sale imediate, ci
este un act normativ care cuprinde dispoziții de drept material,
astfel că legea aflată în vigoare la data formulării cererii de
chemare în judecată este aplicabilă pe tot parcursul procesului”.
Pe de altă parte, Curtea a constatat că dispozițiile art. I pct. 1
și art. II din Ordonanța de urgență a Guvernului nr. 62/2010
ăînfrâng și prevederile art. 115 alin. (6) din Constituție, deoarece

10

MONITORUL OFICIAL AL ROMÂNIEI, PARTEA I, Nr. 654/14.IX.2011

afectează un drept fundamental — egalitatea în drepturi a
cetățenilor, consfințit în prevederile constituționale ale art. 16
alin. (1)”.
Având în vedere argumentele expuse, Curtea a observat că
ănerespectarea acestor norme constituționale atrage și
înfrângerea prevederilor constituționale ale art. 1 alin. (5), potrivit
cărora, «În România, respectarea Constituției, a supremației
sale și a legilor este obligatorie»”.
În aceste condiții, Curtea constată că în prezenta cauză sunt
incidente dispozițiile art. 29 alin. (3) din Legea nr. 47/1992,
potrivit cărora ăNu pot face obiectul excepției prevederile
constatate ca fiind neconstituționale printr-o decizie anterioară a
Curții Constituționale”.
Reținând că acest caz de inadmisibilitate a excepției de
neconstituționalitate a intervenit după sesizarea Curții, excepția
de neconstituționalitate urmează să fie respinsă ca devenită
inadmisibilă.
2. Cât privește critica de neconstituționalitate a prevederilor
art. I pct. 2 din Ordonanța de urgență a Guvernului nr. 62/2010,
Curtea reține că aceasta vizează soluția legislativă potrivit căreia
ăperioada de timp scursă de la condamnare” este luată în

considerare la stabilirea cuantumului despăgubirilor pentru
prejudiciile morale suferite ca urmare a condamnării politice sau
supunerii la o măsură administrativă cu caracter politic.
Curtea observă că prevederile art. I pct. 2 din Ordonanța de
urgență a Guvernului nr. 62/2010 introduc la art. 5 din Legea
nr. 221/2009 alin. (11), care, instituind cu titlu exemplificativ
criteriile aflate la dispoziția instanței judecătorești pentru
stabilirea cuantumului despăgubirilor, face trimitere în mod
expres la prevederile art. 5 alin. (1) din Legea nr. 221/2009. În
aceste condiții, Curtea constată că, prin declararea ca
neconstituționale a prevederilor art. 5 alin. (1) lit. a) teza întâi din
Legea nr. 221/2009, prin deciziile nr. 1.358 din 21 octombrie 2010
și nr. 1.360 din 21 octombrie 2010, ambele publicate în Monitorul
Oficial al României, Partea I, nr. 761 din 15 noiembrie 2010,
trimiterile la aceste prevederi rămân fără obiect.
Prin urmare, Curtea constată că și critica de
neconstituționalitate formulată sub acest aspect a rămas fără
obiect, motiv pentru care excepția de neconstituționalitate a art. I
pct. 2 din Ordonanța de urgență a Guvernului nr. 62/2010
urmează a fi respinsă ca devenită inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a prevederilor art. I și art. II din Ordonanța de urgență
a Guvernului nr. 62/2010 pentru modificarea și completarea Legii nr. 221/2009 privind condamnările cu caracter politic și măsurile
administrative asimilate acestora, pronunțate în perioada 6 martie 1945—22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în domeniile proprietății și justiției, precum și unele măsuri adiacente,
excepție ridicată de Olga Ciupe și Gheorghe Ciupe în Dosarul nr. 3.792/117/2010 al Tribunalului Cluj — Secția civilă, de Adina Silvia
Streza și Rodica Anca Oprea în Dosarul nr. 3.997/117/2010 al Tribunalului Cluj — Secția civilă, de Iuliea Roșu în Dosarul
nr. 1.197/105/2010 al Tribunalului Prahova — Secția civilă, de Nenad Iovanovici în Dosarul nr. 2.195/115/2010 al Tribunalului
Caraș-Severin — Secția civilă și de Romulus Ionițescu, Vergil Ioanițescu și Angela Margareta Bulata în Dosarul nr. 48.146/3/2009
al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 7 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Simina Gagu

CURTEA CONSTITUȚIONALĂ

D E C I Z I A Nr. 947
din 7 iulie 2011

referitoare la excepția de neconstituționalitate a prevederilor art. 12 alin. (2) din Legea nr. 369/2004
privind aplicarea Convenției asupra aspectelor civile ale răpirii internaționale de copii, adoptată la
Haga la 25 octombrie 1980, la care România a aderat prin Legea nr. 100/1992
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán

— președinte
— judecător
— judecător
— judecător
— judecător
— judecător
— judecător

Tudorel Toader
Simina Gagu

— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 12 alin. (2) din Legea nr. 369/2004 privind

MONITORUL OFICIAL AL ROMÂNIEI, PARTEA I, Nr. 654/14.IX.2011
aplicarea Convenției asupra aspectelor civile ale răpirii
internaționale de copii, adoptată la Haga la 25 octombrie 1980,
la care România a aderat prin Legea nr. 100/1992, excepție
ridicată
de
Rahela-Mihaela
Dragomir
în
Dosarul
nr. 9.081/3/2010 (1.661/2010) al Curții de Apel București —
Secția a III-a civilă și pentru cauze cu minori și de familie și care
formează
obiectul
Dosarului
Curții
Constituționale
nr. 4.775D/2010.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens arată că prevederile legale criticate
au rolul de a asigura soluționarea cu celeritate a cauzei, în
considerarea interesului copilului.
C U R T E A,

având în vedere actele și lucrările dosarului, constată
următoarele:
Prin Încheierea din 13 octombrie 2010, pronunțată în Dosarul
nr. 9.081/3/2010 (1.661/2010), Curtea de Apel București —
Secția a III-a civilă și pentru cauze cu minori și de familie a
sesizat Curtea Constituțională cu excepția de
neconstituționalitate a prevederilor art. 12 alin. (2) din Legea
nr. 369/2004 privind aplicarea Convenției asupra aspectelor
civile ale răpirii internaționale de copii, adoptată la Haga la
25 octombrie 1980, la care România a aderat prin Legea
nr. 100/1992.
Excepția a fost ridicată de Rahela-Mihaela Dragomir cu
prilejul soluționării recursului împotriva Sentinței civile nr. 454
din 7 aprilie 2010, pronunțată de Tribunalul București — Secția
a V-a civilă într-o cauză având ca obiect răpirea internațională
de copii.
În motivarea excepției de neconstituționalitate autorul
acesteia susține că inexistența căii de atac a apelului împotriva
hotărârii date în fond în materia reglementată prin Convenția
asupra aspectelor civile ale răpirii internaționale de copii nu
respectă imperativul normelor constituționale privind liberul
acces la justiție, restrângerea exercițiului unor drepturi sau
libertăți și exercitarea căilor de atac. Consideră că nu este
constituțională restrângerea căilor de atac în cazul hotărârilor
date în procedura contencioasă privind deplasarea
transfrontalieră de minori, întrucât asemenea acțiuni sunt de
drept comun și implică garantarea tuturor drepturilor procesuale.
În opinia autorului excepției, celeritatea soluționării cauzei nu
poate să prevaleze în detrimentul temeiniciei soluționării
acesteia și nici nu se poate invoca o procedură de urgență, de
natura ordonanței președințiale, atât timp cât o asemenea
acțiune poate fi exercitată concomitent.
Curtea de Apel București — Secția a III-a civilă și pentru
cauze cu minori și de familie nu și-a exprimat opinia asupra
excepției de neconstituționalitate până la data pronunțării
prezentei decizii.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Guvernul apreciază că excepția de neconstituționalitate a
prevederilor art. 12 alin. (2) din Legea nr. 369/2004 este
neîntemeiată, deoarece procedura de judecată constituie
atributul exclusiv al legiuitorului. Invocă Decizia Plenului Curții
Constituționale nr. 1 din 8 februarie 1994 și Decizia Curții
Constituționale nr. 786/2006, subliniind că obiectivul Convenției
asupra aspectelor civile ale răpirii internaționale de copii,
prevăzut în art. 1, este de a asigura înapoierea imediată a

11

copiilor deplasați sau reținuți ilicit și de a face să se respecte în
celelalte state contractante drepturile privind încredințarea și
vizitarea care există într-un stat contractant.
Avocatul Poporului consideră că prevederile art. 12 alin. (2)
din Legea nr. 369/2004 sunt constituționale, deoarece, în
concordanță cu dispozițiile art. 129 din Constituție, legiuitorul
este unica autoritate competentă să reglementeze procedura de
judecată, căile de atac și condițiile exercitării acestora.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 12 alin. (2) din Legea nr. 369/2004 privind
aplicarea Convenției asupra aspectelor civile ale răpirii
internaționale de copii, adoptată la Haga la 25 octombrie 1980,
la care România a aderat prin Legea nr. 100/1992, publicată în
Monitorul Oficial al României, Partea I, nr. 888 din 29 septembrie
2004, potrivit cărora: ăHotărârea este supusă recursului la
Curtea de Apel București, Secția pentru minori și familie, în
termen de 10 zile de la comunicare.”
În opinia autorului excepției de neconstituționalitate, textul de
lege criticat încalcă dispozițiile din Constituție cuprinse în art. 21
privind accesul liber la justiție, art. 53 privind restrângerea
exercițiului unor drepturi sau al unor libertăți și art. 129 privind
folosirea căilor de atac.
Examinând excepția de neconstituționalitate, Curtea observă
că dispozițiile legale supuse controlului de constituționalitate
stabilesc reguli de procedură privind exercitarea căii de atac a
recursului împotriva hotărârii instanței judecătorești referitoare la
legalitatea deplasării sau reținerii copilului pe teritoriul României.
În ceea ce privește critica de neconstituționalitate formulată
în raport cu art. 21 din Constituție, Curtea reiterează cele
statuate prin Decizia Plenului nr. 1 din 8 februarie 1994,
publicată în Monitorul Oficial al României, Partea I, nr. 69 din
16 martie 1994. Astfel, semnificația art. 21 alin. (2) din
Constituție, potrivit căruia accesul la justiție nu poate fi îngrădit
prin lege, este aceea că nu se poate exclude de la exercițiul
drepturilor procesuale nicio categorie sau grup social. Însă
legiuitorul poate institui, în considerarea unor situații deosebite,
reguli speciale de procedură, precum și modalități particulare de
exercitare a drepturilor procedurale, astfel încât accesul liber la
justiție nu înseamnă accesul în toate cazurile la toate structurile
judecătorești și la toate căile de atac.
În același timp, Curtea reține că, potrivit jurisprudenței
constante a Curții Europene a Drepturilor Omului, limitările
dreptului de acces la un tribunal, incluse în marja de apreciere
lăsată la dispoziția statelor, cuprind și condițiile în care poate fi
atacată o hotărâre a unor instanțe de fond. A se vedea în acest
sens hotărârile pronunțate în Cauza Brualla Gomez de la Torre
contra Spaniei, 1997, paragraful 33, și Cauza Guérin contra
Franței, 1998, paragraful 37. De asemenea, în Hotărârea
pronunțată în Cauza Tudor Comerț contra Moldovei, 2008,
paragraful 35, Curtea Europeană a statuat că art. 6 din
Convenția pentru apărarea drepturilor omului și a libertăților
fundamentale privind dreptul la un proces echitabil nu

12

MONITORUL OFICIAL AL ROMÂNIEI, PARTEA I, Nr. 654/14.IX.2011

garantează dreptul la apel împotriva unei hotărâri pronunțate în
primă instanță.
Totodată, chiar dispozițiile art. 129 din Constituție stabilesc
că, ăÎmpotriva hotărârilor judecătorești, părțile interesate și
Ministerul Public pot exercita căile de atac, în condițiile legii”.
Curtea constată că această normă constituțională permite ca,
prin lege, să se reglementeze în mod diferit căile de atac. Nicio
dispoziție constituțională nu limitează dreptul legiuitorului la o
anumită reglementare a unei căi de atac, cu condiția de a nu se
aduce atingere altor texte constituționale. În acest sens este
jurisprudența Curții Constituționale, spre exemplu, Decizia
nr. 126 din 4 iulie 2000, publicată în Monitorul Oficial al
României, Partea I, nr. 447 din 11 septembrie 2000.
În cazul de față, opțiunea legiuitorului este pe deplin
justificată de exigența soluționării cu celeritate a procesului
dedus judecății, dată fiind starea de incertitudine ce planează
asupra legalității deplasării ori reținerii copilului pe teritoriul
României, cu consecințe majore asupra interesului acestuia, de

importanță primordială în orice problemă privind încredințarea
sa. De altfel, chiar dispozițiile art. 11 alin. (1) din Convenția din
25 octombrie 1980 asupra aspectelor civile ale răpirii
internaționale de copii, la care România a aderat prin Legea
nr. 100/1992, publicată în Monitorul Oficial al României, Partea I,
nr. 243 din 30 septembrie 1992, stabilesc că ăAutoritățile
judiciare sau administrative ale oricărui stat contractant urmează
să procedeze de urgență în vederea înapoierii copilului”.
În aceste condiții, Curtea constată că absența apelului și
reglementarea exercitării direct a recursului împotriva hotărârii
instanței judecătorești pronunțate în cauză nu contravin
dispozițiilor constituționale privind accesul liber la justiție și nici
celor privind folosirea căilor de atac.
Având în vedere că nu s-a constatat încălcarea dreptului de
acces liber la justiție, Curtea reține că invocarea de către autorul
excepției a prevederilor art. 53 din Constituție este irelevantă,
excepția de neconstituționalitate urmând să fie respinsă și sub
acest aspect.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 12 alin. (2) din Legea nr. 369/2004 privind
aplicarea Convenției asupra aspectelor civile ale răpirii internaționale de copii, adoptată la Haga la 25 octombrie 1980, la care
România a aderat prin Legea nr. 100/1992, excepție ridicată de Rahela-Mihaela Dragomir în Dosarul nr. 9.081/3/2010 (1.661/2010)
al Curții de Apel București — Secția a III-a civilă și pentru cauze cu minori și de familie.
Definitivă și general obligatorie.
Pronunțată în ședința publică din data de 7 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Simina Gagu
CURTEA CONSTITUȚIONALĂ

D E C I Z I A Nr. 957
din 12 iulie 2011

referitoare la excepția de neconstituționalitate a prevederilor art. 2 și art. 20 alin. (3)
din Legea nr. 146/1997 privind taxele judiciare de timbru
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 2 și art. 20 alin. (3) din Legea nr. 146/1997
privind taxele judiciare de timbru, excepție ridicată de Societatea

Comercială ăBaupartner” — S.R.L. din Ploiești în Dosarul
nr. 767/105/2010 al Tribunalului Prahova — Secția comercială și
de contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, apreciind că nu se impune reconsiderarea
soluției pronunțate prin Decizia nr. 1.236 din 5 octombrie 2010.
C U R T E A,

având în vedere actele și lucrările dosarului, constată
următoarele:

MONITORUL OFICIAL AL ROMÂNIEI, PARTEA I, Nr. 654/14.IX.2011
Prin Încheierea din 13 mai 2010, pronunțată în Dosarul
nr. 767/105/2010, Tribunalul Prahova — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
prevederilor art. 2 și art. 20 alin. (3) din Legea nr. 146/1997
privind taxele judiciare de timbru, excepție ridicată de
Societatea Comercială ăBaupartner” — S.R.L. din Ploiești într-o
cauză civilă având ca obiect soluționarea unei cereri de
întoarcere a executării efectuate în baza unei sentințe arbitrale.
În motivarea excepției de neconstituționalitate se susține
că prevederile art. 2 din Legea nr. 146/1997 sunt
neconstituționale, întrucât instituie o obligație de timbraj
excesivă. Arată că, prin stabilirea unor plafoane de taxe deosebit
de ridicate, se îngreunează accesul la justiție și, implicit, se
împiedică exercitarea dreptului la apărare. În ceea ce privește
dispozițiile art. 20 alin. (3) din Legea nr. 146/1997, susține că
sunt contrare art. 21 din Constituție, întrucât stabilesc o
sancțiune drastică față de persoane care, nedeținând fondurile
pentru plata unei taxe de timbru excesivă, sunt puse în situația
de a li se anula accesul la o instanță.
Tribunalul Prahova — Secția comercială și de
contencios administrativ a constatat că sunt îndeplinite
condițiile de admisibilitate a excepției de neconstituționalitate,
prevăzute de Legea nr. 47/1992, și a sesizat Curtea
Constituțională în vederea soluționării excepției, fără să își
exprime opinia cu privire la temeinicia acesteia, contrar art. 29
alin. (4) din Legea nr. 47/1992.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate
este neîntemeiată, apreciind că este legal și normal ca justițiabilii
care trag un folos nemijlocit din activitatea desfășurată de
instanțele judecătorești să contribuie la acoperirea cheltuielilor
acestora.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 2 și art. 20 alin. (3) din Legea nr. 146/1997
privind taxele judiciare de timbru, publicată în Monitorul Oficial
al României, Partea I, nr. 173 din 29 iulie 1997, cu modificările
și completările ulterioare. Textele de lege criticate au următorul
cuprins:
— Art. 2: ă(1) Acțiunile și cererile evaluabile în bani, introduse
la instanțele judecătorești, se taxează astfel:
a) până la valoarea de 50 lei — 6 lei;
b) între 51 lei și 500 lei — 6 lei + 10% pentru ce depășește
50 lei;
c) între 501 lei și 5.000 lei — 51 lei + 8% pentru ce depășește
500 lei;
d) între 5.001 lei și 25.000 lei — 411 lei + 6% pentru ce
depășește 5.000 lei;
e) între 25.001 lei și 50.000 lei — 1.611 lei + 4% pentru ce
depășește 25.000 lei;

13

f) între 50.001 lei și 250.000 lei — 2.611 lei + 2% pentru ce
depășește 50.000 lei;
g) peste 250.000 lei — 6.611 lei + 1% pentru ce depășește
250.000 lei.
(11) Dispozițiile alin. (1) se aplică în mod corespunzător și
cererilor privind declararea nulității, anularea, rezoluțiunea sau
rezilierea unui act juridic patrimonial, precum și cererilor privind
constatarea existenței sau inexistenței unui drept patrimonial;
cererea privind repunerea părților în situația anterioară este
scutită de taxă de timbru dacă este accesorie cererii privind
declararea nulității, anularea, rezoluțiunea sau rezilierea actului
juridic patrimonial.
(2) În cazul contestației la executarea silită, taxa se
calculează la valoarea bunurilor a căror urmărire se contestă
sau la valoarea debitului urmărit, când acest debit este mai mic
decât valoarea bunurilor urmărite. Taxa aferentă acestei
contestații nu poate depăși suma de 1.500.000 lei, indiferent de
valoarea contestată.
(3) Valoarea la care se calculează taxa de timbru este cea
declarată în acțiune sau în cerere. Dacă această valoare este
contestată sau apreciată de instanță ca derizorie, evaluarea se
va face potrivit normelor metodologice prevăzute la art. 28 alin. (2)
din prezenta lege.”;
— Art. 20 alin. (3): ă(3) Neîndeplinirea obligației de plată până
la termenul stabilit se sancționează cu anularea acțiunii sau a
cererii.”
În opinia autorului excepției de neconstituționalitate, textele
de lege criticate contravin dispozițiilor din Constituție cuprinse
la art. 21 care consacră accesul liber la justiție și dreptul la un
proces echitabil și art. 24 care garantează dreptul la apărare.
Examinând excepția de neconstituționalitate, Curtea observă
că s-a mai pronunțat în repetate rânduri asupra unor critici
similare, constatând conformitatea textelor de lege ce formează
obiectul acesteia cu dispozițiile constituționale invocate și în
prezenta cauză. Astfel, de exemplu, prin Decizia nr. 390 din
13 aprilie 2010, publicată în Monitorul Oficial al României,
Partea I, nr. 332 din 19 mai 2010, Curtea a statuat că accesul
liber la justiție nu presupune gratuitate și că nicio dispoziție
constituțională nu interzice stabilirea taxelor de timbru în justiție,
fiind justificat ca persoanele care se adresează autorităților
judecătorești să contribuie la acoperirea cheltuielilor prilejuite de
realizarea actului de justiție. Totodată, Curtea a reținut că regula
este cea a timbrării acțiunilor în justiție, excepțiile fiind posibile
numai în măsura în care sunt stabilite de legiuitor. Cheltuielile
ocazionate de realizarea actului de justiție sunt cheltuieli publice,
la a căror acoperire, potrivit art. 56 din Constituție, cetățenii sunt
obligați să contribuie prin impozite și taxe, stabilite în condițiile
legii. Atât obligația de plată a taxelor judiciare, cât și excepțiile
stabilite de lege se aplică deopotrivă tuturor cetățenilor aflați în
situații identice, precum și tuturor litigiilor de aceeași natură,
neexistând discriminări sau privilegii contrare prevederilor art. 16
alin. (1) și (2) din Constituție.
Plata taxelor judiciare de timbru fiind o condiție legală pentru
începerea proceselor civile, obligația la plata anticipată a acestor
taxe (în unele cazuri până la un termen ulterior, stabilit de
instanța judecătorească) este justificată, ca și sancțiunea
anulării acțiunii sau cererii, în caz de neplată a acestora. De
asemenea, la finalul procesului judiciar, sarcina suportării
cheltuielilor judiciare, inclusiv a celor constând în plata taxelor de
timbru, revine persoanei care a căzut în pretenții sau care, în
cauzele nelitigioase, a beneficiat de prestațiile efectuate, în
condițiile legii, de organele de justiție.
Întrucât nu au intervenit elemente noi, care să justifice
reconsiderarea acestei jurisprudențe, considerentele și soluția
pronunțată prin decizia amintită își mențin valabilitatea și în
cauza de față.

14

MONITORUL OFICIAL AL ROMÂNIEI, PARTEA I, Nr. 654/14.IX.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 2 și art. 20 alin. (3) din Legea nr. 146/1997
privind taxele judiciare de timbru, excepție ridicată de Societatea Comercială ăBaupartner” — S.R.L. din Ploiești în Dosarul
nr. 767/105/2010 al Tribunalului Prahova — Secția comercială și de contencios administrativ.
Definitivă și general obligatorie.
Pronunțată în ședința publică din data de 12 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 959
din 12 iulie 2011

referitoare la excepția de neconstituționalitate a prevederilor art. 8 alin. (1) din Ordonanța
Guvernului nr. 15/2002 privind aplicarea tarifului de utilizare și a tarifului de trecere pe rețeaua de
drumuri naționale din România
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 8 alin. (1) din Ordonanța Guvernului
nr. 15/2002 privind aplicarea tarifului de utilizare și a tarifului de
trecere pe rețeaua de drumuri naționale din România, excepție
ridicată de Societatea Comercială ăVal Sylv” — S.R.L. din Iași în
Dosarul nr. 147/832/2009 al Tribunalului Timiș — Secția
comercială și de contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere, ca neîntemeiată, a excepției de
neconstituționalitate. Consideră că se impune menținerea
jurisprudenței în materie a Curții Constituționale, făcând referire,
în acest sens, la Decizia nr. 1.343 din 22 octombrie 2009.
C U R T E A,

având în vedere actele și lucrările dosarului, constată
următoarele:
Prin Încheierea din 6 aprilie 2010, pronunțată în Dosarul
nr. 147/832/2009, Tribunalul Timiș — Secția comercială și de
contencios administrativ a sesizat Curtea Constituțională

cu excepția de neconstituționalitate a prevederilor art. 8
alin. (1) din Ordonanța Guvernului nr. 15/2002 privind
aplicarea tarifului de utilizare și a tarifului de trecere pe
rețeaua de drumuri naționale din România, excepție ridicată
de Societatea Comercială ăVal Sylv” — S.R.L. din Iași într-o
cauză civilă având ca obiect soluționarea unui recurs.
În motivarea excepției de neconstituționalitate autorul
acesteia critică sancționarea persoanei juridice proprietară a
vehiculului pentru fapta persoanei fizice care îl conduce fără a
deține rovinietă, deși obligația de respectare a prevederilor art. 8
alin. (1) din Ordonanța Guvernului nr. 15/2002 revine acesteia
din urmă. Arată că se aduce atingere dreptului de proprietate,
aplicarea și executarea unei sancțiuni pecuniare determinând o
diminuare a patrimoniului celui sancționat. Întrucât agentul
constatator stabilește cuantumul amenzii, susține că acesta este
învestit cu o putere discreționară de care ar putea abuza,
apreciind în mod subiectiv sancțiunea pe care o va aplica.
Tribunalul Timiș — Secția comercială și de contencios
administrativ consideră că excepția de neconstituționalitate
este neîntemeiată, fiind normal ca sancțiunea să fie aplicată
utilizatorului rețelei naționale de drumuri care nu a achitat
rovinieta, în condițiile în care acesta este beneficiarul
transportului.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 654/14.IX.2011
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 8 alin. (1) din Ordonanța Guvernului nr. 15/2002
privind aplicarea tarifului de utilizare și a tarifului de trecere pe
rețeaua de drumuri naționale din România, publicată în
Monitorul Oficial al României, Partea I, nr. 82 din 1 februarie
2002, aprobată cu modificări și completări prin Legea
nr. 424/2002, publicată în Monitorul Oficial al României, Partea I,
nr. 468 din 1 iulie 2002, astfel cum au fost modificate și
completate prin Ordonanța Guvernului nr. 51/2004, publicată în
Monitorul Oficial al României, Partea I, nr. 680 din 28 iulie 2004.
Textul de lege criticat are următorul cuprins:
— Art. 8 alin. (1): ă(1) Fapta utilizatorilor români sau străini de
a circula fără a deține rovinieta valabilă constituie contravenție
și se sancționează cu amendă.”
În opinia autorului excepției de neconstituționalitate, textul de
lege criticat contravine următoarelor dispoziții din Constituție:
art. 16 alin. (1) care consacră principiul egalității în fața legii și a
autorităților publice, art. 25 care garantează dreptul la liberă
circulație, art. 44 alin. (2) privind garantarea și ocrotirea egală a
dreptului de proprietate, art. 53 referitor la restrângerea
exercițiului unor drepturi sau al unor libertăți și art. 135 alin. (2)
lit. a) potrivit căruia statul trebuie să asigure libertatea
comerțului, protecția concurenței loiale, crearea cadrului
favorabil pentru valorificarea tuturor factorilor de producție.
Examinând excepția de neconstituționalitate, Curtea observă
că s-a mai pronunțat asupra prevederilor art. 8 alin. (1) din
Ordonanța Guvernului nr. 15/2002. Astfel, de exemplu, prin
Decizia nr. 836 din 16 noiembrie 2006, publicată în Monitorul

15

Oficial al României, Partea I, nr. 12 din 8 ianuarie 2007, reținând
că nu se poate susține că prin instituirea unei sancțiuni
contravenționale în sarcina persoanelor fizice ori juridice se
aduce atingere dreptului de proprietate, chiar dacă în mod
automat executarea contravenției înseamnă diminuarea
patrimoniului, iar dispozițiile legale criticate nu conțin niciun fel
de prevederi de natură a afecta în vreun fel libertatea comerțului,
pe care statul este dator să o asigure, potrivit art. 135 alin. (2)
lit. a) din Constituție. În același sens este și Decizia nr. 57 din
31 ianuarie 2008, publicată în Monitorul Oficial al României,
Partea I, nr. 149 din 27 februarie 2008.
Întrucât nu au intervenit elemente noi, care să justifice
reconsiderarea acestei jurisprudențe, considerentele și soluția
pronunțată prin deciziile amintite își mențin valabilitatea și în
cauza de față.
Totodată, Curtea constată că susținerea autorului excepției în
sensul că ar trebui sancționat șoferul autovehiculului care îl
conduce fără să dețină rovinieta valabilă, iar nu persoana
juridică proprietară a acestuia, nu constituie o critică de
neconstituționalitate, ci, mai degrabă, o apărare de fapt, ce
urmează să fie analizată de instanța învestită cu soluționarea
litigiului în cadrul căruia a fost ridicată excepția de
neconstituționalitate.
În ceea ce privește critica referitoare la faptul că agentul
constatator care stabilește cuantumul amenzii este învestit cu o
putere discreționară de care ar putea abuza, apreciind în mod
subiectiv sancțiunea pe care o va aplica, Curtea observă că
textul de lege ce formează obiectul excepției nu cuprinde nicio
referire la competența agentului constatator de a stabili
sancțiunea aplicabilă, prevederile art. 8 alin. (1) din Ordonanța
Guvernului nr. 15/2002 rezumându-se la descrierea conduitei
ilicite pe care legiuitorul a înțeles să o califice drept contravenție.
O asemenea critică ar putea fi formulată cu privire la alte
dispoziții din Ordonanța Guvernului nr. 15/2002, care însă nu au
fost supuse în prezenta cauză controlului de constituționalitate
exercitat de instanța de contencios constituțional.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 8 alin. (1) din Ordonanța Guvernului
nr. 15/2002 privind aplicarea tarifului de utilizare și a tarifului de trecere pe rețeaua de drumuri naționale din România, excepție
ridicată de Societatea Comercială ăVal Sylv” — S.R.L. din Iași în Dosarul nr. 147/832/2009 al Tribunalului Timiș — Secția comercială
și de contencios administrativ.
Definitivă și general obligatorie.
Pronunțată în ședința publică din data de 12 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

16

MONITORUL OFICIAL AL ROMÂNIEI, PARTEA I, Nr. 654/14.IX.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind desemnarea autorității competente responsabile de punerea în aplicare
a Regulamentului (CE) nr. 2.173/2005 al Consiliului din 20 decembrie 2005 privind instituirea
unui regim de licențe FLEGT pentru importurile de lemn în Comunitatea Europeană
În conformitate cu prevederile art. 7 alin. (1) din Regulamentul (CE) nr. 2.173/2005 al Consiliului din 20 decembrie 2005
privind instituirea unui regim de licențe FLEGT pentru importurile de lemn în Comunitatea Europeană,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Se desemnează Ministerul Mediului și Pădurilor
ca autoritate națională competentă responsabilă de punerea în
aplicare a Regulamentului (CE) nr. 2.173/2005 al Consiliului din
20 decembrie 2005 privind instituirea unui regim de licențe
FLEGT pentru importurile de lemn în Comunitatea Europeană,
denumită în continuare autoritate competentă.
(2) Ministerul Mediului și Pădurilor își exercită atribuțiile de
autoritate competentă prin direcția cu atribuții de control în
silvicultură și inspectoratele teritoriale de regim silvic și de
vânătoare.
(3) Autoritatea competentă prevăzută la alin. (1) este
responsabilă de comunicarea cu Comisia Europeană cu privire
la aplicarea Regulamentului (CE) nr. 2.173/2005.

Art. 2. — Normele metodologice de primire, verificare și
acceptare a licențelor FLEGT se aprobă prin ordin al ministrului
mediului și pădurilor, care se publică în Monitorul Oficial al
României, Partea I.
*
Prezenta hotărâre asigură cadrul legal pentru implementarea
dispozițiilor Regulamentului nr. 2.173/2005 al Consiliului din
20 decembrie 2005 privind instituirea unui regim de licențe
FLEGT pentru importurile de lemn în Comunitatea Europeană,
publicat în Jurnalul Oficial al Uniunii Europene seria L nr. 347
din 30 decembrie 2005.

PRIM-MINISTRU

EMIL BOC
Contrasemnează:
Ministrul mediului și pădurilor,
László Borbély
Ministrul economiei, comerțului și mediului de afaceri,
Ion Ariton
Șeful Departamentului pentru Afaceri Europene,
Bogdan Mănoiu
Ministrul finanțelor publice,
Gheorghe Ialomițianu
București, 31 august 2011.
Nr. 876.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 654/14.IX.2011 conține 16 pagini.

Prețul: 3,20 lei

&JUYDGY|526150]
ISSN 1453—4495

