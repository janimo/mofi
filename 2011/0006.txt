Anul 179 (XXIII) — Nr. 6

PARTEA I

Marți, 4 ianuarie 2011

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 1.301 din 14 octombrie 2010 referitoare la excepția
de neconstituționalitate a dispozițiilor art. 21 alin. (4)
din Legea nr. 164/2001 privind pensiile militare de
stat..............................................................................

2–3

Decizia nr. 1.410 din 2 noiembrie 2010 referitoare la excepția
de neconstituționalitate a dispozițiilor art. 180 alin. (1)
lit. a) din Legea nr. 95/2006 privind reforma în
domeniul sănătății ......................................................

3–4

Decizia nr. 1.415 din 2 noiembrie 2010 referitoare la excepția
de neconstituționalitate a dispozițiilor art. 27 și art. 31
alin. 1 și 2 din Codul de procedură civilă....................

5–6

Decizia nr. 1.417 din 2 noiembrie 2010 referitoare la excepția
de neconstituționalitate a dispozițiilor art. 2 pct. 1 lit. b)
din Codul de procedură civilă ....................................

6–8

Decizia nr. 1.419 din 2 noiembrie 2010 referitoare la excepția
de neconstituționalitate a dispozițiilor art. 106 alin. 1
din Codul de procedură civilă raportate la cele ale
art. 966 din Codul civil ................................................

8–9

Decizia nr. 1.444 din 4 noiembrie 2010 referitoare la excepția
de neconstituționalitate a dispozițiilor Ordonanței de
urgență a Guvernului nr. 195/2002 privind circulația pe
drumurile publice ........................................................

9–10

Decizia nr. 1.449 din 4 noiembrie 2010 referitoare la excepția
de neconstituționalitate a prevederilor art. 44 alin. (1)
din Legea nr. 317/2004 privind Consiliul Superior al
Magistraturii................................................................

11–12

Decizia nr. 1.456 din 4 noiembrie 2010 referitoare la excepția
de neconstituționalitate a dispozițiilor art. 11 alin. (2)
din Ordonanța de urgență a Guvernului nr. 43/2002
privind Direcția Națională Anticorupție........................

13–14

Decizia nr. 1.484 din 11 noiembrie 2010 referitoare la excepția
de neconstituționalitate a prevederilor art. 82 alin. (2)
din Legea nr. 303/2004 privind statutul judecătorilor și
procurorilor ................................................................

15–16

2

MONITORUL OFICIAL AL ROMÂNIEI, PARTEA I, Nr. 6/4.I.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.301
din 14 octombrie 2010

referitoare la excepția de neconstituționalitate a dispozițiilor art. 21 alin. (4)
din Legea nr. 164/2001 privind pensiile militare de stat
Acsinte Gaspar
Aspazia Cojocaru
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 21 alin. (4) din Legea nr. 164/2001 privind
pensiile militare de stat, excepție ridicată de Damian Stăncioi în
Dosarul nr. 8.622/101/2009 al Tribunalului Mehedinți — Secția
conflicte de muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă, sens în care arată că, ulterior sesizării
Curții Constituționale, efectele prevederilor de lege criticate au
încetat ca efect al intrării în vigoare a Legii nr. 119/2010.
C U R T E A,

având în vedere actele și lucrările dosarului, reține următoarele:
Prin Încheierea din 28 ianuarie 2010, pronunțată în Dosarul
nr. 8.622/101/2009, Tribunalul Mehedinți — Secția conflicte
de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 21 alin. (4) din Legea nr. 164/2001 privind
pensiile militare de stat.
Excepția a fost ridicată de Damian Stăncioi cu prilejul
soluționării contestației formulate împotriva deciziei de
recalculare a pensiei.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
discriminatorii, contravenind principiului egalității în drepturi a
cetățenilor. În acest sens, arată că aceste dispoziții de lege
creează o inechitate între cadrele militare care au dobândit
dreptul la pensie militară de stat ulterior trecerii în rezervă și
cadrele care dobândesc dreptul la pensie pe data trecerii în
rezervă, întrucât prima categorie de persoane nu beneficiază de
prevederile art. 21 alin. (2) din Legea nr. 164/2001, ci numai de
prevederile alin. (1).
Tribunalul Mehedinți — Secția conflicte de muncă și
asigurări sociale consideră că excepția de neconstituționalitate
nu este întemeiată. Astfel, consideră că tratamentul juridic

diferențiat este justificat, diferite categorii de persoane cu vocație
la pensie aflându-se în situații realmente diferite, fără ca acest
fapt să poată fi considerat privilegiu pentru unii sau discriminare
pentru alții.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 21 alin. (4) din Legea nr. 164/2001 privind pensiile
militare de stat, republicată în Monitorul Oficial al României,
Partea I, nr. 748 din 14 octombrie 2002, dispoziții potrivit cărora:
ăPentru cadrele militare pensionate în condițiile art. 15 și art. 31
alin. (2), baza de calcul folosită pentru stabilirea pensiei militare
de stat este cea prevăzută la alin. (1), actualizată la data
deschiderii dreptului la pensie.”
Autorul excepției consideră că acest text de lege contravine
dispozițiilor art. 16 alin. (1) din Constituție, referitor la egalitatea
în drepturi a cetățenilor.
Examinând excepția de neconstituționalitate, Curtea
constată că Legea nr. 119/2010 privind stabilirea unor măsuri în
domeniul pensiilor, publicată în Monitorul Oficial al României,
Partea I, nr. 441 din 30 iunie 2010, a stabilit prin art. 1 că pensiile
militare de stat devin pensii în sensul Legii nr. 19/2000 privind
sistemul public de pensii și alte drepturi de asigurări sociale,
publicată în Monitorul Oficial al României, Partea I, nr. 140 din
1 aprilie 2000, astfel că dispozițiile de lege criticate, care
reglementau un mod de calcul al pensiei diferit de Legea
nr. 19/2000, și-au încetat aplicarea.
În aceste condiții, având în vedere dispozițiile art. 29 alin. (1)
din Legea nr. 47/1992, potrivit cărora Curtea Constituțională nu
se poate pronunța decât asupra dispozițiilor dintr-o lege sau
ordonanță în vigoare, Curtea constată că excepția de
neconstituționalitate a devenit inadmisibilă.

MONITORUL OFICIAL AL ROMÂNIEI, PARTEA I, Nr. 6/4.I.2011

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 21 alin. (4) din Legea nr. 164/2001
privind pensiile militare de stat, excepție ridicată de Damian Stăncioi în Dosarul nr. 8.622/101/2009 al Tribunalului Mehedinți —
Secția conflicte de muncă și asigurări sociale.
Definitivă și general obligatorie.
Pronunțată în ședința publică din data de 14 octombrie 2010.
PREȘEDINTE,

ACSINTE GASPAR
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.410
din 2 noiembrie 2010

referitoare la excepția de neconstituționalitate a dispozițiilor art. 180 alin. (1) lit. a)
din Legea nr. 95/2006 privind reforma în domeniul sănătății
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 180 alin. (1) lit. a) din Legea nr. 95/2006 privind
reforma în domeniul sănătății, excepție ridicată de Mircea
Boghici în Dosarul nr. 1.371/57/2009 al Curții de Apel Alba Iulia —
Secția de contencios administrativ și fiscal.
La apelul nominal se prezintă partea Agenția Națională de
Integritate, prin șeful serviciului juridic, domnul Dragoș Vaida.
Lipsește autorul excepției, față de care procedura de citare este
legal îndeplinită.
Cauza fiind în stare de judecată, președintele acordă
cuvântul reprezentantului Agenției Naționale de Integritate, care
solicită respingerea excepției de neconstituționalitate, arătând
că prevederile de lege criticate nu contravin dispozițiilor
constituționale invocate. Astfel, art. 37 și art. 40 din Constituție
nu se opun instituirii prin lege a unor condiții corespunzătoare
domeniului pe care îl reglementează, pentru mai buna

funcționare a acestuia. În cazul analizat, legiuitorul a urmărit o
mai bună exercitare a funcțiilor și demnităților publice în condiții
de imparțialitate, integritate și transparență, principiu care
guvernează sistemul public. Totodată, asocierea liberă în partide
nu este limitată de textul de lege criticat.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
În acest sens, arată că incompatibilitățile instituite de textul de
lege criticat urmăresc asigurarea condițiilor pentru buna
exercitare a funcției de manager al unui spital. Chiar dacă se
restrânge un drept, această restrângere este proporțională cu
scopul urmărit. De altfel, există posibilitatea de a opta între
funcția de manager al unui spital și exercitarea altor funcții
salarizate, nesalarizate sau/și indemnizate. În plus, arată că
textul de lege criticat nu interzice managerilor de spital să fie
membri ai unui partid politic, așa cum susține autorul excepției.
C U R T E A,

având în vedere actele și lucrările dosarului, reține următoarele:
Prin Încheierea nr. 8/F/CA/2010 din 2 februarie 2010,
pronunțată în Dosarul nr. 1.371/57/2009, Curtea de Apel Alba
Iulia — Secția de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 180 alin. (1) lit. a) din Legea nr. 95/2006
privind reforma în domeniul sănătății.
Excepția a fost ridicată de Mircea Boghici cu prilejul
soluționării unei cauze în contencios administrativ.
În motivarea excepției de neconstituționalitate autorul
acesteia susține, în esență, că textul de lege criticat, care

4

MONITORUL OFICIAL AL ROMÂNIEI, PARTEA I, Nr. 6/4.I.2011

reglementează incompatibilitatea funcției de manager al unui
spital cu exercitarea oricăror altor funcții salarizate, nesalarizate
sau/și indemnizate, cu excepția funcțiilor sau activităților în
domeniul medical în aceeași unitate sanitară, a activităților
didactice, de cercetare științifică și de creație literar-artistică,
restrâng în mod nejustificat dreptul persoanei de a fi aleasă, în
conformitate cu prevederile art. 37 din Constituție, precum și
dreptul de a se asocia liber în partide politice.
Curtea de Apel Alba Iulia — Secția de contencios
administrativ și fiscal consideră că textul de lege criticat este
constituțional, sens în care arată că restrângerile drepturilor
prevăzute de acest text sunt proporționale cu scopul urmărit de
legiuitor, respectiv cel al ocrotirii interesului public, și sunt
aplicabile în mod egal tuturor celor aflați în situații identice.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele de vedere asupra excepției
de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 180 alin. (1) lit. a) din Legea nr. 95/2006 privind
reforma în domeniul sănătății, publicată în Monitorul Oficial al
României, Partea I, nr. 372 din 28 aprilie 2006, așa cum au fost
modificate prin art. I pct. 3 din Legea nr. 91/2010 pentru

aprobarea Ordonanței de urgență a Guvernului nr. 69/2009
pentru modificarea și completarea Legii nr. 95/2006 privind
reforma în domeniul sănătății, publicată în Monitorul Oficial al
României, Partea I, nr. 348 din 26 mai 2010.
Textul de lege criticat are următoarea redactare: ă(1) Funcția
de manager persoană fizică este incompatibilă cu:
a) exercitarea oricăror altor funcții salarizate, nesalarizate
sau/și indemnizate, cu excepția funcțiilor sau activităților în
domeniul medical în aceeași unitate sanitară, a activităților
didactice, de cercetare științifică și de creație literar-artistică.”
Autorul excepției consideră că acest text de lege este contrar
următoarelor prevederi constituționale: art. 37 referitor la dreptul
la vot, art. 40 privind dreptul la asociere și art. 53 referitor la
restrângerea exercițiului unor drepturi sau libertăți.
Examinând excepția de neconstituționalitate, Curtea
constată că textul de lege criticat, stabilind anumite
incompatibilități ale funcției de manager al unui spital cu alte
funcții, nu prevede însă și interdicția de a fi membru al unui
partid politic, așa cum susține autorul excepției, astfel că
dispozițiile art. 40 din Constituție referitoare la dreptul de
asociere nu sunt incidente în cauză.
În ceea ce privește interdicția stabilită de dispozițiile art. 180
alin. (1) lit. a) din Legea nr. 95/2006 cu privire la deținerea unei
demnități sau funcții elective în stat, Curtea reține că aceasta
este justificată de importanța și complexitatea funcției de
manager de spital, care presupune o dedicare totală a persoanei
exercitării acestei funcții. Ocuparea, concomitent, a oricărei alte
funcții sau desfășurarea altor activități, cu excepția celor
prevăzute de lege, ar impieta asupra modului de desfășurarea
a activității manageriale. Or, buna administrare a modului în care
se realizează serviciile medicale reprezintă un interes social
major, care justifică în mod rezonabil și proporțional cu obiectivul
urmărit restrângerea dreptului de a fi ales, consacrat de art. 37
din Constituție. Această prevedere de lege se aplică
nediscriminatoriu tuturor persoanelor aflate în ipoteza normei
art. 180 alin. (1) lit. a) din Legea nr. 95/2006 și nu aduce atingere
înseși substanței dreptului, de vreme ce există posibilitatea de
a opta liber pentru ocuparea funcției de manager al unui spital
sau deținerea unei demnități ori funcții elective în stat.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 180 alin. (1) lit. a) din Legea nr. 95/2006
privind reforma în domeniul sănătății, excepție ridicată de Mircea Boghici în Dosarul nr. 1.371/57/2009 al Curții de Apel Alba Iulia —
Secția de contencios administrativ și fiscal.
Definitivă și general obligatorie.
Pronunțată în ședința publică din data de 2 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 6/4.I.2011

5

CURTEA CONSTITUȚIONALĂ

D E C I Z I A Nr. 1.415
din 2 noiembrie 2010

referitoare la excepția de neconstituționalitate a dispozițiilor art. 27 și art. 31 alin. 1 și 2
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 27 și art. 31 alin. 1 și 2 din Codul de procedură
civilă, excepție ridicată de Marius Neculcea în Dosarul
nr. 3.813/55/2010 al Judecătoriei Arad — Secția civilă.
La apelul nominal lipsesc părțile, față de care procedura de
citare este legal îndeplinită.
Magistratul-asistent-șef referă asupra cauzei și arată că
partea Manuela Maria Răzman (fostă Neculcea) a depus la
dosar o cerere prin care solicită judecarea în lipsă.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 18 martie 2010, pronunțată în Dosarul
nr. 3.813/55/2010, Judecătoria Arad — Secția civilă a sesizat
Curtea Constituțională cu excepția de neconstituționalitate
a dispozițiilor art. 27 și art. 31 alin. 1 și 2 din Codul de
procedură civilă.
Excepția a fost ridicată de Marius Neculcea cu ocazia
soluționării unei cereri de recuzare a unui judecător.
În motivarea excepției de neconstituționalitate autorul
acesteia susține că textele de lege criticate contravin
prevederilor constituționale ale art. 16 alin. (1) și (2), art. 21
alin. (1), (2) și (3), art. 24 și art. 20 raportat la cele ale art. 1 și
art. 6 din Convenția pentru apărarea drepturilor omului și a
libertăților fundamentale. În acest sens, arată, în esență, că,
deoarece procedura instituită în vederea judecării cererii de
recuzare stabilește numai ascultarea judecătorului recuzat, iar
pe justițiabil îl împiedică să participe la judecarea cererii de
recuzare, creează un dezechilibru evident în ceea ce privește
drepturile procesuale pe care le are justițiabilul și o inegalitate în
fața legii între acesta și judecătorul recuzat. Autorul excepției
consideră că art. 27 din Codul de procedură civilă ăprezintă doar
o aparentă minuțiozitate [...], în sensul că cele nouă puncte sunt
vădit insuficiente, a fortiori existând o sumedenie de alte situații
care nu au fost circumscrise în acest text de lege”. În continuare,
arată că ăeste revoltătoare argumentația oferită de Curtea
Constituțională în Decizia nr. 40 din 27 ianuarie 2005”.
Instanța de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
republicată, ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 27 și art. 31 alin. 1 și 2 din Codul de procedură
civilă, care au următorul cuprins:
— Art. 27: ăJudecătorul poate fi recuzat:
1. când el, soțul său, ascendenții ori descendenții lor au
vreun interes în judecarea pricinii sau când este soț, rudă sau
afin, până la al patrulea grad inclusiv, cu vreuna din părți;
2. când el este soț, rudă sau afin în linie directă ori în linie
colaterală, până la al patrulea grad inclusiv, cu avocatul sau
mandatarul unei părți sau dacă este căsătorit cu fratele ori sora
soțului uneia din aceste persoane;
3. când soțul în viață și nedespărțit este rudă sau afin a uneia
din părți până la al patrulea grad inclusiv, sau dacă, fiind încetat
din viață ori despărțit, au rămas copii;
4. dacă el, soțul sau rudele lor până la al patrulea grad
inclusiv au o pricină asemănătoare cu aceea care se judecă sau
dacă au o judecată la instanța unde una din părți este judecător;
5. dacă între aceleași persoane și una din părți a fost o
judecată penală în timp de 5 ani înaintea recuzării;
6. dacă este tutore sau curator al uneia dintre părți;
7. dacă și-a spus părerea cu privire la pricina ce se judecă;
8. dacă a primit de la una din părți daruri sau făgăduieli de
daruri ori altfel de îndatoriri;
9. dacă este vrăjmășie între el, soțul sau una din rudele sale
până la al patrulea grad inclusiv și una din părți, soții sau rudele
acestora până la gradul al treilea inclusiv.”;
— Art. 31 alin. 1 și 2: ăInstanța decide asupra recuzării, în
camera de consiliu, fără prezența părților și ascultând pe
judecătorul recuzat.
Nu se admite interogatoriul ca mijloc de dovadă a motivelor
de recuzare.”
Autorul excepției de neconstituționalitate consideră că aceste
dispoziții contravin prevederilor constituționale cuprinse în
art. 16 alin. (1) și (2) privind egalitatea în fața legii, art. 21
alin. (1), (2) și (3) privind accesul liber la justiție, art. 24 privind
dreptul la apărare și art. 20 referitor la tratatele internaționale
privind drepturile omului raportat la prevederilor cuprinse în
art. 1 referitor la obligația de a respecta drepturile omului și art. 6
referitor la dreptul la un proces echitabil din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată că asupra constituționalității dispozițiilor de lege
criticate s-a pronunțat prin mai multe decizii.
Astfel, prin Decizia nr. 364 din 20 martie 2008, publicată în
Monitorul Oficial al României, Partea I, nr. 435 din 10 iunie 2008,
și prin Decizia nr. 1.176 din 11 decembrie 2007, publicată în
Monitorul Oficial al României, Partea I, nr. 54 din 23 ianuarie

6

MONITORUL OFICIAL AL ROMÂNIEI, PARTEA I, Nr. 6/4.I.2011

2008, Curtea a reținut că dispozițiile art. 27 din Codul de
procedură civilă reglementează în mod limitativ cazurile de
recuzare a judecătorilor, protejând, astfel, partea în cazul în care
se presupune că judecătorul ar putea fi lipsit de obiectivitate.
Curtea a observat că dispozițiile art. 27 din Codul de procedură
civilă acoperă o paletă foarte largă de situații, iar toate cazurile
de recuzare enumerate, la baza cărora stau criterii obiective și
raționale, duc la finalitatea mai sus arătată. Pe această cale este
împiedicată posibilitatea îndepărtării de către o parte de reacredință a unui judecător pentru motive subiective sau
netemeinice, situație ce nu contravine textelor constituționale
ale art. 21 alin. (1) și (3).
De asemenea, prin Decizia nr. 268 din 6 martie 2008,
publicată în Monitorul Oficial al României, Partea I, nr. 380 din
20 mai 2008, Curtea a reținut că art. 31 din Codul de procedură
civilă nu contravin dispozițiilor art. 21 din Constituție, întrucât
judecarea cererii de recuzare nu vizează fondul cauzei și nu
presupune în mod necesar dezbateri contradictorii. Prin această
reglementare legiuitorul a avut în vedere instituirea unei
proceduri simple și operative de soluționare a acestei cereri,
încheierea prin care s-a respins recuzarea putându-se ataca
odată cu fondul, instanța superioară de fond urmând a reface
toate actele și dovezile administrate la prima instanță, atunci
când constată că cererea de recuzare a fost pe nedrept
respinsă.
Pentru aceleași considerente nu a putut fi reținută nici critica
privind încălcarea art. 24 privind dreptul la apărare din
Constituție.
În final, Curtea a reținut că procedura privind judecarea
cererii de recuzare este aceeași, indiferent de calitatea părților

în proces, astfel încât nu se poate reține nici încălcarea
principiului egalității în drepturi.
Întrucât criticile de neconstituționalitate privesc, în esență,
aceleași aspecte și având în vedere că nu au intervenit
elemente noi, de natură să determine schimbarea jurisprudenței
Curții Constituționale, soluția și considerentele deciziilor
menționate își mențin valabilitatea și în cauza de față.
În fine, Curtea constată că, prin dispozițiile de lege criticate,
legiuitorul a înțeles să asigure un climat de ordine, indispensabil
exercitării, în condiții optime, a drepturilor constituționale
invocate. Exercitarea unui drept de către titularul său nu poate
avea loc decât într-un anumit cadru juridic, stabilit de legiuitor, cu
respectarea anumitor exigențe, de natură a preveni eventualele
abuzuri și tergiversarea soluționării cauzelor deduse judecății.
De altfel, autorul excepției solicită modificarea soluțiilor
legislative criticate, considerând că, ăîntr-un mod profund
discreționar”, legiuitorul a eliminat ăînsăși regina probelor —
interogatoriul [...].” În acest sens, invocă Decizia nr. 969 din
30 octombrie 2007, publicată în Monitorul Oficial al României,
Partea I, nr. 816 din 29 noiembrie 2007, prin care Curtea a decis
că dispozițiile art. 612 alin. (6) din Codul de procedură civilă sunt
neconstituționale,
deoarece
împiedică
administrarea
interogatoriului în dovedirea motivelor de divorț.
Curtea observă însă că dispozițiile legale analizate
corespund art. 126 alin. (2) din Constituție, din care rezultă că
legiuitorul are libertatea de a institui reguli de procedură judiciară
adecvate situațiilor procedurale pe care le reglementează.
Admiterea interogatoriului ca mijloc de probă pentru dovedirea
unor motive de recuzare ar supune, în mod evident, judecătorul
unor presiuni, ceea ce ar deteriora actul de justiție.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 27 și art. 31 alin. 1 și 2 din Codul de procedură
civilă, excepție ridicată de Marius Neculcea în Dosarul nr. 3.813/55/2010 al Judecătoriei Arad — Secția civilă.
Definitivă și general obligatorie.
Pronunțată în ședința publică din data de 2 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.417
din 2 noiembrie 2010

referitoare la excepția de neconstituționalitate a dispozițiilor art. 2 pct. 1 lit. b)
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán

— președinte
— judecător
— judecător
— judecător
— judecător
— judecător
— judecător
— judecător

Tudorel Toader
Doina Suliman

— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 2 pct. 1 lit. b) din Codul de procedură civilă,
excepție ridicată de Nicoleta Cuturela în Dosarul

MONITORUL OFICIAL AL ROMÂNIEI, PARTEA I, Nr. 6/4.I.2011
nr. 49.144/3/2009 al Tribunalului București — Secția a IV-a
civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 8 februarie 2010, pronunțată în Dosarul
nr. 49.144/3/2009, Tribunalul București — Secția a IV-a civilă
a sesizat Curtea Constituțională cu excepția de
neconstituționalitate a dispozițiilor art. 2 pct. 1 lit. b) din
Codul de procedură civilă.
Excepția a fost ridicată de Nicoleta Cuturela cu ocazia
soluționării recursului civil declarat împotriva Încheierii de
ședință din data de 3 decembrie 2009, pronunțată de
Judecătoria Buftea în Dosarul nr. 2.604/94/2009, având ca
obiect partaj bunuri comune, în contradictoriu cu Sandu
Cuturela.
În motivarea excepției de neconstituționalitate autorul
acesteia susține, în esență, că textele de lege criticate contravin
prevederilor constituționale ale art. 16, art. 21 și art. 24,
prevederilor art. 6, art. 13, art. 14 și art. 17 din Convenția pentru
apărarea drepturilor omului și a libertăților fundamentale,
precum și celor ale art. 1, art. 2, art. 6, art. 7, art. 8, art. 10,
art. 11 și art. 30 din Declarația Universală a Drepturilor Omului,
deoarece ăneagă posibilitatea justițiabililor ce înțeleg să apeleze
la instanțele de judecată în vederea realizării unui partaj judiciar,
al cărui obiect are o valoare de peste 500.000 de Ron, de a avea
acces la Înalta Curte de Casație și Justiție în vederea soluționării
cauzei lor.” În acest sens, arată că reglementarea în mod
diferențiat a competenței de soluționare a cererilor de partaj
judiciar în funcție de valoarea bunurilor de împărțit, restrânge
posibilitatea justițiabilului de a avea acces la un recurs efectiv
exercitat în fața unei instanțe naționale.
Instanța de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
republicată, ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

7

Obiectul excepției de neconstituționalitate îl constituie
dispozițiile art. 2 pct. 1 lit. b) din Codul de procedură civilă, care
au următorul cuprins:
ăTribunalul judecă:
1. În primă instanță: [...]
b) procesele și cererile în materie civilă al căror obiect are o
valoare de peste 5 miliarde lei, cu excepția cererilor de
împărțeală judiciară, a cererilor în materia succesorală, a
cererilor neevaluabile în bani și a cererilor privind materia
fondului funciar, inclusiv cele de drept comun, petitorii sau, după
caz, posesorii, formulate de terții vătămați în drepturile lor prin
aplicarea legilor în materia fondului funciar;”.
Autorul excepției consideră că aceste dispoziții contravin
prevederilor constituționale cuprinse în art. 16 privind egalitatea
în fața legii, art. 21 privind accesul liber la justiție și art. 24 privind
dreptul la apărare, precum și prevederilor cuprinse în art. 6,
art. 13, art. 14 și art. 17 din Convenția pentru apărarea
drepturilor omului și a libertăților fundamentale și în art. 1, art. 2,
art. 6, art. 7, art. 8, art. 10, art. 11 și art. 30 din Declarația
Universală a Drepturilor Omului.
Examinând excepția de neconstituționalitate, Curtea
constată că asupra constituționalității dispozițiilor de lege
criticate s-a pronunțat prin Decizia nr. 914/2006, publicată în
Monitorul Oficial al României, Partea I, nr. 71 din 30 ianuarie
2007. Cu acel prilej, Curtea a reținut, în esență, că diferențierea
hotărârilor care pot fi sau nu pot fi supuse apelului se face pe
criteriul valorii obiectului litigiului, iar nu pe cel al averii sau al
categoriei sociale și, prin urmare, textul legal criticat nu instituie
discriminări pe criteriile prevăzute de art. 4 din Constituție, de
natură să aducă atingere principiului egalității cetățenilor în fața
legii.
Regimul juridic diferit este determinat de deosebirea de
situații, care impune soluții legislative diferite în vederea
asigurării celerității soluționării cauzelor aflate pe rolul
instanțelor.
Tot cu acel prilej, referitor la prevederile constituționale ale
art. 21 privind accesul liber la justiție, Curtea a stabilit că nu se
poate exclude de la exercițiul drepturilor procesuale nicio
categorie sau grup social, însă legiuitorul poate institui, în
considerarea unor situații deosebite, reguli speciale de
procedură, precum și modalități particulare de exercitare a
drepturilor procedurale, astfel încât accesul liber la justiție nu
înseamnă accesul, în toate cazurile, la toate structurile
judecătorești și la toate căile de atac.
Pentru aceleași considerente nu a putut fi reținută nici critica
privind încălcarea prevederilor art. 24 privind dreptul la apărare
din Constituție și a reglementărilor internaționale invocate.
În aceste condiții, Curtea a constatat că dispoziția cuprinsă
în art. 2 pct. 1 lit. b) din Codul de procedură civilă nu are caracter
neconstituțional, deși această modalitate de stabilire a
competenței nu reglementează accesul la Înalta Curte de
Casație și Justiție pentru părțile nemulțumite de soluțiile
pronunțate în urma exercitării căilor de atac.
Întrucât criticile de neconstituționalitate privesc, în esență,
aceleași aspecte și având în vedere că nu au intervenit
elemente noi, de natură să determine schimbarea jurisprudenței
Curții Constituționale, soluția și considerentele deciziei
menționate își mențin valabilitatea și în cauza de față.

8

MONITORUL OFICIAL AL ROMÂNIEI, PARTEA I, Nr. 6/4.I.2011

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2 pct. 1 lit. b) din Codul de procedură civilă,
excepție ridicată de Nicoleta Cuturela în Dosarul nr. 49.144/3/2009 al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 2 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.419
din 2 noiembrie 2010

referitoare la excepția de neconstituționalitate a dispozițiilor art. 106 alin. 1
din Codul de procedură civilă raportate la cele ale art. 966 din Codul civil
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 106 alin. 1 din Codul de procedură civilă
raportate la cele ale art. 966 din Codul civil, excepție ridicată de
Iancu Alexandru Arpezeanu și Mirela Arpezeanu în Dosarul
nr. 835/215/2009 al Judecătoriei Craiova — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 26 ianuarie 2009, pronunțată în Dosarul
nr. 835/215/2009, Judecătoria Craiova — Secția civilă a
sesizat Curtea Constituțională cu excepția de
neconstituționalitate a dispozițiilor art. 106 alin. 1 din Codul
de procedură civilă raportate la cele ale art. 966 din Codul
civil.
Excepția a fost ridicată de Iancu Alexandru Arpezeanu și
Mirela Arpezeanu într-o cauză civilă având ca obiect anularea
unui act.
În motivarea excepției de neconstituționalitate autorii
acesteia susțin, în esență, că textele de lege criticate contravin
prevederilor constituționale ale art. 16 alin. (1) și (2) și art. 44,

precum și prevederilor art. 1 și art. 41 din Convenția pentru
apărarea drepturilor omului și a libertăților fundamentale. În
acest sens, face referire, pe de o parte, la exprimarea utilizată
de legiuitor în enunțarea art. 966 din Codul civil, respectiv
sintagma ănu poate avea niciun efect”, prin care se aduce
atingere dreptului oricărei persoane de a i se garanta ocrotirea
bunului al cărui proprietar este și, pe de altă parte, la ăcaracterul
dubitativ prin care art. 966 din Codul civil este enunțat și care
lasă loc la interpretări părtinitoare, subiective, supuse
arbitrariului și influențabile de orice natură de interese obscure,
în anumite cazuri, fără considerarea principiilor de drept”. Astfel,
ătextul de lege menționat lasă la aprecierea instanței
(judecătorului) posibilitatea aprecierii valabilității actului
subsecvent, prin raportare la eventuale încălcări ale textelor de
lege de către contractanții inițiali”.
Cât privește critica art. 106 alin. (1) din Codul de procedură
civilă, autorii excepției consideră că și modul de redactare a
acestui text ălasă loc la interpretări”, astfel că în practica judiciară
se ajunge, de multe ori, ăla situații injuste ce generează veritabile
abuzuri și încălcări ale drepturilor fundamentale”.
Instanța de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

MONITORUL OFICIAL AL ROMÂNIEI, PARTEA I, Nr. 6/4.I.2011
republicată, ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 106 alin. 1 din Codul de procedură civilă raportate
la cele ale art. 966 din Codul civil, dispoziții care au următorul
cuprins:
— Art. 106 alin. 1 din Codul de procedură civilă: ăAnularea
unui act de procedură atrage și nulitatea actelor următoare, în
măsura în care acestea nu pot avea o existență de sine
stătătoare.”;
— Art. 966 din Codul civil: ăObligația fără cauză sau fondată
pe o cauză falsă, sau nelicită, nu poate avea niciun efect.”
Autorii excepției consideră că aceste dispoziții contravin
prevederilor constituționale cuprinse în art. 16 alin. (1) și (2)
privind egalitatea în fața legii și art. 44 privind dreptul de
proprietate privată, precum și prevederilor cuprinse în art. 41

9

privind reparația echitabilă din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea reține
că autorii excepției nu formulează o veritabilă critică de
neconstituționalitate, ci, nemulțumiți de soluțiile legislative
cuprinse în dispozițiile de lege sus-citate, solicită modificarea
acestora cu scopul de a împiedica aplicarea lor.
Deoarece aceste dispoziții de lege consacră reglementări de
maximă generalitate, cu valoare principială, aplicarea lor nu este
condiționată de criterii cu finalitate sau eficiență discriminatorie,
ci este exclusiv dependentă de identitatea dintre situația de fapt
reală și cea definită prin ipotezele lor.
De aceea, nu se poate reține niciun fine de
neconstituționalitate în ceea ce le privește, prevederile
constituționale și convenționale invocate neavând nicio
concludență în demonstrarea neconstituționalității acestor
dispoziții legale.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 106 alin. 1 din Codul de procedură civilă
raportate la cele ale art. 966 din Codul civil, excepție ridicată de Iancu Alexandru Arpezeanu și Mirela Arpezeanu în Dosarul
nr. 835/215/2009 al Judecătoriei Craiova — Secția civilă.
Definitivă și general obligatorie.
Pronunțată în ședința publică din data de 2 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.444
din 4 noiembrie 2010

referitoare la excepția de neconstituționalitate a dispozițiilor Ordonanței de urgență a Guvernului
nr. 195/2002 privind circulația pe drumurile publice
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 195/2002
privind circulația pe drumurile publice, excepție ridicată de Ion
Temelie în Dosarul nr. 801/234/2009 al Judecătoriei Gheorgheni.

La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea civilă nr. 3 din 16 februarie 2010, pronunțată
în Dosarul nr. 801/234/2009, Judecătoria Gheorgheni a
sesizat Curtea Constituțională cu excepția de
neconstituționalitate a Ordonanței de urgență a Guvernului
nr. 195/2002 privind circulația pe drumurile publice, în
integralitatea sa.
Excepția a fost ridicată de Ion Temelie într-o cauză având ca
obiect o plângere contravențională.

10

MONITORUL OFICIAL AL ROMÂNIEI, PARTEA I, Nr. 6/4.I.2011

În motivarea excepției de neconstituționalitate autorul
acesteia susține că Ordonanța de urgență a Guvernului
nr. 195/2002 a fost adoptată în temeiul dispozițiilor art. 114
alin. (4) din Constituție, în forma anterioară revizuirii, potrivit
cărora Guvernul poate emite ordonanțe ăîn cazuri excepționale”.
Această sintagmă are un conținut semantic identic cu sintagma
ăîn situații extraordinare”, cuprinsă la art. 115 alin. (4) din
Constituția revizuită. Autorul excepției consideră că, deoarece
la data adoptării acestei ordonanțe de urgență ănu a existat un
caz excepțional sau vreo situație extraordinară, întreaga
ordonanță are caracter neconstituțional”. De asemenea, susține
că nici în preambulul ordonanței criticate nu s-a indicat cazul
excepțional care a determinat adoptarea acesteia.
Judecătoria Gheorgheni apreciază că din expunerea de
motive la proiectul de lege pentru aprobarea ordonanței criticate
rezultă existența cazului excepțional prevăzut de art. 114
alin. (4) din Constituție, în forma anterioară revizuirii, astfel că
excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
Ordonanța de urgență a Guvernului nr. 195/2002 privind
circulația pe drumurile publice, republicată în Monitorul Oficial
al României, Partea I, nr. 670 din 3 august 2006.
Critica vizează motive de neconstituționalitate extrinsecă, și
anume adoptarea ordonanței criticate cu încălcarea prevederilor

care legitimează adoptarea ordonanțelor de urgență în cazuri
excepționale, așa cum sunt cele referitoare la delegarea
legislativă, cuprinse în art. 114 alin. (4) din Constituție, în forma
nerevizuită, sau în situații extraordinare, așa cum sunt cele ale
art. 115 alin. (4) din Constituție, în forma revizuită.
Din examinarea textului constituțional în vigoare la data
emiterii ordonanței de urgență, precum și din conținutul
expunerii de motive la proiectul de lege pentru aprobarea
Ordonanței de urgență a Guvernului nr. 195/2002, publicată în
Monitorul Oficial al României, Partea I, nr. 958 din 28 decembrie
2002, rezultă că au fost întrunite exigențele constituționale
prevăzute de art. 114 alin. (4) din Constituție, în forma
nerevizuită, pentru adoptarea ordonanței de urgență, și anume
existența cazului excepțional și a urgenței reglementării.
Guvernul a precizat, în documentul menționat anterior, că
ăamplificarea continuă a fenomenului infracțional, care a căpătat
un caracter tot mai dinamic și mai complex, a reclamat soluții
viabile de contracarare, concretizate în acest proiect de act
normativ, pe de o parte, prin înăsprirea sancțiunilor penale, iar
pe de altă parte, prin incriminarea ca infracțiuni a unor noi fapte”.
Totodată, s-a arătat că promovarea unui proiect de act normativ
asupra regimului circulației pe drumurile publice sub forma unei
ordonanțe de urgență ăa fost determinată de necesitatea
reglementării pe baze noi și în acord cu noile reglementări
europene, în cel mai scurt timp, a relațiilor sociale dintr-un
domeniu foarte important pentru societatea românească,
prelungirea procedurii legislative având consecințe nedorite,
uneori dramatice, vizibile pe toate drumurile țării. Promovarea
în regim de urgență este determinată, nu în ultimul rând, și de
necesitatea îndeplinirii, la termenele convenite, a
angajamentelor asumate de România în procesul de armonizare
a legislației românești cu aquis-ul comunitar”.
În practica sa jurisdicțională, Curtea Constituțională s-a mai
pronunțat, în același sens, prin Decizia nr. 245 din 10 mai 2005,
publicată în Monitorul Oficial al României, Partea I, nr. 612 din
14 iulie 2005.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin decizia menționată, precum și considerentele care
au fundamentat-o sunt valabile și în prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor Ordonanței de urgență a Guvernului nr. 195/2002
privind circulația pe drumurile publice, excepție ridicată de Ion Temelie în Dosarul nr. 801/234/2009 al Judecătoriei Gheorgheni.
Definitivă și general obligatorie.
Pronunțată în ședința publică din data de 4 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 6/4.I.2011

11

CURTEA CONSTITUȚIONALĂ

D E C I Z I A Nr. 1.449
din 4 noiembrie 2010

referitoare la excepția de neconstituționalitate a prevederilor art. 44 alin. (1)
din Legea nr. 317/2004 privind Consiliul Superior al Magistraturii
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 44 alin. (1) din Legea nr. 317/2004 privind
Consiliul Superior al Magistraturii, excepție ridicată de Gabriel
Salontai în Dosarul nr. 3.213/1/2009 al Înaltei Curți de Casație
și Justiție — Completul de 9 judecători.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 26 aprilie 2010, pronunțată în Dosarul
nr. 3.213/1/2009, Înalta Curte de Casație și Justiție —
Completul de 9 judecători a sesizat Curtea Constituțională
cu excepția de neconstituționalitate a prevederilor art. 44
alin. (1) din Legea nr. 317/2004 privind Consiliul Superior al
Magistraturii. Excepția de neconstituționalitate a fost ridicată
de recurentul Gabriel Salontai într-o cauză având ca obiect
soluționarea recursului declarat de acesta împotriva Hotărârii
nr. 6/P din 16 decembrie 2008 a Consiliului Superior al
Magistraturii — Secția pentru procurori.
În motivarea excepției de neconstituționalitate autorul
acesteia susține, în esență, că prevederile de lege criticate
contravin dispozițiilor constituționale ale art. 21 privind accesul
liber la justiție și ale art. 126 alin. (1) potrivit cărora ăJustiția se
realizează prin Înalta Curte de Casație și Justiție și prin celelalte
instanțe judecătorești stabilite de lege”. În acest sens, arată că
dispozițiile de lege criticate permit unei structuri jurisdicționale
din cadrul Consiliului Superior al Magistraturii să judece sesizări
de natura abaterii disciplinare, substituindu-se în rolul unei
instanțe de judecată, încălcându-se astfel și jurisprudența Curții
Europene a Drepturilor Omului, precum și prevederile art. 10 din
Declarația Universală a Drepturilor Omului și ale art. 6
paragraful 1 din Convenția pentru apărarea drepturilor omului și
a libertăților fundamentale.

Înalta Curte de Casație și Justiție — Completul de
9 judecători consideră că excepția de neconstituționalitate este
neîntemeiată, deoarece textul de lege criticat nu contravine
prevederilor criticate din Constituție și din actele internaționale
și nici jurisprudenței Curții Europene a Drepturilor Omului.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile de lege
criticate sunt constituționale, acestea reprezentând tocmai
expresia prevederilor art. 134 alin. (2) din Constituție, potrivit
căruia Consiliul Superior al Magistraturii îndeplinește rolul de
instanță de judecată, prin secțiile sale, în domeniul răspunderii
disciplinare a judecătorilor și procurorilor, potrivit procedurii
stabilite prin legea sa organică. Invocă în acest sens
jurisprudența constantă a Curții Constituționale, și anume
deciziile nr. 788/2007, nr. 148/2003 și nr. 165/2010.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 44 alin. (1) din Legea nr. 317/2004 privind
Consiliul Superior al Magistraturii, republicată în Monitorul Oficial
al României, Partea I, nr. 827 din 13 septembrie 2005, având
următorul conținut: ăConsiliul Superior al Magistraturii
îndeplinește, prin secțiile sale, rolul de instanță de judecată în
domeniul răspunderii disciplinare a judecătorilor și a procurorilor,
pentru faptele prevăzute în Legea nr. 303/2004, republicată.”
Autorul excepției consideră că dispozițiile de lege menționate
încalcă dispozițiile constituționale ale art. 21 privind accesul liber
la justiție și ale art. 126 alin. (1) potrivit cărora ăJustiția se
realizează prin Înalta Curte de Casație și Justiție și prin celelalte
instanțe judecătorești stabilite de lege”. De asemenea, sunt
invocate prevederile art. 10 din Declarația Universală a
Drepturilor Omului și ale art. 6 paragraful 1 din Convenția pentru
apărarea drepturilor omului și a libertăților fundamentale,
referitoare la dreptul la un proces echitabil.
Examinând excepția de neconstituționalitate, Curtea
constată următoarele:
În primul rând, prevederile de lege criticate reprezintă o
reiterare a dispozițiilor art. 134 alin. (2) teza întâi din Constituție,

12

MONITORUL OFICIAL AL ROMÂNIEI, PARTEA I, Nr. 6/4.I.2011

potrivit cărora ăConsiliul Superior al Magistraturii îndeplinește
rolul de instanță de judecată, prin secțiile sale, în domeniul
răspunderii disciplinare a judecătorilor și procurorilor, potrivit
procedurii stabilite prin legea sa organică. [...]”. Prin urmare,
legea sa organică — Legea nr. 317/2004 — stabilește procedura
de soluționare a acțiunii disciplinare în secțiunea a 4-a
ăAtribuțiile Consiliului Superior al Magistraturii în domeniul
răspunderii disciplinare a magistraților” din cap. IV ăAtribuțiile
Consiliului Superior al Magistraturii”, în conformitate cu
dispozițiile constituționale menționate.
În al doilea rând, Curtea reține că — referitor la natura
juridică a contestațiilor privitoare la măsurile disciplinare ce pot
fi aplicate de către ordinele profesionale —, Curtea Europeană
a Drepturilor Omului a arătat că în numeroase state ale
Consiliului Europei abaterile disciplinare sunt de competența
acestor ordine, iar o asemenea atribuire de competență nu este
contrară dispozițiilor Convenției, care impune totuși unul dintre
următoarele sisteme: sau jurisdicțiile ordinelor profesionale
îndeplinesc exigențele art. 6 paragraful 1 din Convenție sau ele
nu le îndeplinesc și atunci legea națională trebuie să permită
accesul la o instanță judecătorească care prezintă toate
garanțiile dreptului la un proces echitabil și la soluționarea
cauzei de către o instanță independentă și imparțială. În acest
sens s-a pronunțat, în mod constant, Curtea de la Strasbourg,
prin Hotărârea din 10 februarie 1983, pronunțată în Cauza Albert
et Le Compte contra Belgiei, prin Hotărârea din 22 noiembrie
1995, pronunțată în Cauza Bryan contra Marii Britanii, prin
Hotărârea din 20 mai 1998, pronunțată în Cauza Gautrin și alții
contra Franței, prin Hotărârea din 16 decembrie 2008,
pronunțată în Cauza Frankowicz contra Poloniei, și prin
Hotărârea din 29 octombrie 2009, pronunțată în Cauza Chaudet
contra Franței.
În această ordine de idei, Curtea reține că, potrivit
dispozițiilor art. 49 alin. (2) din Legea nr. 317/2004, hotărârile
secțiilor Consiliului Superior al Magistraturii prin care s-a
soluționat acțiunea disciplinară se pot ataca cu recurs, în termen
de 15 zile de la comunicare, la Completul de 9 judecători al
Înaltei Curți de Casație și Justiție, acestea fiind în deplină
concordanță și cu prevederile constituționale ale art. 134
alin. (3), potrivit cărora hotărârile Consiliului Superior al
Magistraturii în materie disciplinară pot fi atacate la Înalta Curte
de Casație și Justiție.

Așadar, avându-se în vedere, pe de o parte, rolul
constituțional al Consiliului Superior al Magistraturii de ăinstanță
de judecată [...] în domeniul răspunderii disciplinare a
judecătorilor și procurorilor”, iar pe de altă parte, dispozițiile Legii
nr. 317/2004 care prevăd o cale de atac la instanța de judecată
împotriva hotărârilor secțiilor Consiliului Superior al Magistraturii
prin care s-a soluționat acțiunea disciplinară, nu se poate susține
că prevederile art. 44 alin. (1) din aceeași lege încalcă accesul
liber la justiție sau dreptul la un proces echitabil, consacrate prin
art. 21 din Constituție și prin art. 10 din Declarația Universală a
Drepturilor Omului și art. 6 paragraful 1 din Convenția pentru
apărarea drepturilor omului și a libertăților fundamentale.
În final, Curtea observă că reglementări similare privind
competența de soluționare a abaterilor disciplinare se regăsesc
în ceea ce îi privește pe avocați (potrivit art. 71 din Legea
nr. 51/1995 pentru organizarea și exercitarea profesiei de
avocat, anchetarea abaterii și exercitarea acțiunii disciplinare
sunt de competența consiliului baroului, iar potrivit art. 72, în
cadrul fiecărui barou se organizează și funcționează o comisie
de disciplină care judecă, în primă instanță și în complet de
3 membri, abaterile disciplinare săvârșite de avocații din acel
barou, iar recursul declarat împotriva deciziei disciplinare a
Comisiei centrale de disciplină, ca instanță de fond, este judecat
de Consiliul Uniunii Naționale a Barourilor din România constituit
ca instanță disciplinară în plenul său, în afară de persoana
implicată în cauză), pe executorii judecătorești (potrivit art. 45
din Legea nr. 188/2000 privind executorii judecătorești, acțiunea
disciplinară se exercită de ministrul justiției sau de Colegiul
director al Camerei executorilor judecătorești și se judecă de
Consiliul de disciplină al acesteia, format din 3 membri aleși de
adunarea generală a Camerei executorilor judecătorești, pe
o perioadă de 3 ani, iar împotriva hotărârii Consiliului de
disciplină al Camerei executorilor judecătorești părțile pot face
contestație la Comisia superioară de disciplină a Uniunii
Naționale a Executorilor Judecătorești, care judecă în complet
de 5 membri) sau pe notarii publici (potrivit art. 40 din Legea
notarilor publici și a activității notariale nr. 36/1995, acțiunea
disciplinară se exercită de Colegiul director și se judecă de
Consiliul de disciplină, iar împotriva hotărârii acestuia părțile pot
face contestație la Consiliul uniunii, în termen de 10 zile de la
comunicare; hotărârea Consiliului uniunii poate fi atacată la
instanța judecătorească competentă, civilă sau de contencios
administrativ, după caz).

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 44 alin. (1) din Legea nr. 317/2004 privind
Consiliul Superior al Magistraturii, excepție ridicată de Gabriel Salontai în Dosarul nr. 3.213/1/2009 al Înaltei Curți de Casație și
Justiție — Completul de 9 judecători.
Definitivă și general obligatorie.
Pronunțată în ședința publică din data de 4 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 6/4.I.2011

13

CURTEA CONSTITUȚIONALĂ

D E C I Z I A Nr. 1.456
din 4 noiembrie 2010

referitoare la excepția de neconstituționalitate a dispozițiilor art. 11 alin. (2)
din Ordonanța de urgență a Guvernului nr. 43/2002 privind Direcția Națională Anticorupție
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 11 alin. (2) din Ordonanța de urgență a
Guvernului nr. 43/2002 privind Direcția Națională Anticorupție,
excepție ridicată de Mihai Valeriu Alexe în Dosarul
nr. 1.730/192/2009 al Tribunalului Giurgiu — Secția penală.
La apelul nominal lipsesc părțile, față de care procedura de
citare a fost legal îndeplinită.
La dosar, partea Ministerul Economiei și Finanțelor —
Agenția Națională de Administrare Fiscală a depus concluzii
scrise prin care solicită respingerea excepției ca nefondată.
De asemenea, autorul excepției a depus o cerere prin care
solicită acordarea unui nou termen de judecată în vederea
pregătirii apărării.
Curtea, deliberând, în temeiul art. 14 din Legea nr. 47/1992
și al art. 156 din Codul de procedură civilă, respinge cererea de
acordare a unui nou termen de judecată, motivat de
împrejurarea că de la data sesizării instanței de contencios
constituțional, respectiv 12 iulie 2010, și până în prezent, autorul
excepției a dispus de un interval de timp suficient pentru
angajarea unui apărător.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Decizia nr. 297 din 12 iulie 2010, pronunțată în Dosarul
nr. 1.730/192/2009, Tribunalul Giurgiu — Secția penală a
sesizat Curtea Constituțională cu excepția de
neconstituționalitate a prevederilor art. 11 alin. (2) din
Ordonanța de urgență a Guvernului nr. 43/2002 privind
Direcția Națională Anticorupție, excepție ridicată de Mihai
Valeriu Alexe.

În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 16 alin. (1) referitoare la
egalitatea cetățenilor în fața legii, art. 21 referitoare la Accesul
liber la justiție, art. 124 alin. (2) referitoare la unicitatea,
imparțialitatea și egalitatea justiției și art. 24 referitoare la Dreptul
la apărare, deoarece statutul specialiștilor din cadrul Direcției
Naționale Anticorupție nu oferă garanții de independență și
imparțialitate în activitatea pe care o desfășoară, în condițiile în
care acționează sub directa conducere, supraveghere și
controlul nemijlocit al procurorilor din acest parchet, iar
constatările tehnico-științifice efectuate de aceștia constituie
mijloace de probă în procesul penal.
Tribunalul Giurgiu — Secția penală opinează că excepția
de neconstituționalitate este neîntemeiată, sens în care face
trimitere la jurisprudența în materie.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 11 alin. (2) din Ordonanța de urgență a
Guvernului nr. 43/2002 privind Direcția Națională Anticorupție,
publicată în Monitorul Oficial al României, Partea I, nr. 244 din
11 aprilie 2002, așa cum au fost modificate prin Legea
nr. 54/2006 privind aprobarea Ordonanței de urgență a
Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind Direcția
Națională Anticorupție, publicată în Monitorul Oficial al
României, Partea I, nr. 226 din 13 martie 2006, care au
următorul conținut:
ă(2) Specialiștii prevăzuți la alin. (1) au calitatea de funcționar
public și își desfășoară activitatea sub directa conducere,
supraveghere și control nemijlocit al procurorilor din Direcția

14

MONITORUL OFICIAL AL ROMÂNIEI, PARTEA I, Nr. 6/4.I.2011

Națională Anticorupție. Specialiștii au drepturile și obligațiile
prevăzute de lege pentru funcționarii publici, cu excepțiile
menționate în prezenta ordonanță de urgență. De asemenea,
specialiștii beneficiază, în mod corespunzător, de drepturile
prevăzute la art. 26 din Ordonanța de urgență a Guvernului
nr. 177/2002 privind salarizarea și alte drepturi ale magistraților,
cu modificările și completările ulterioare.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 16 alin. (1), art. 21, art. 124 alin. (2) și
art. 24.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 805 din 3 iulie 2008, publicată în
Monitorul Oficial al României, Partea I, nr. 587 din 5 august
2008, Curtea Constituțională a statuat că, ăpotrivit dispozițiilor
de lege criticate, în cadrul Direcției Naționale Anticorupție sunt
numiți specialiști cu înaltă calificare în domeniul economic,
financiar, bancar, vamal, informatic, precum și în alte domenii,
pentru clarificarea unor aspecte tehnice în activitatea de
urmărire penală. Aceștia au calitatea de funcționari publici, iar
constatările tehnico-științifice efectuate din dispoziția scrisă a
procurorului constituie mijloc de probă, ceea ce, în opinia
autorului excepției de neconstituționalitate, contravine dreptului
la un proces echitabil”.
Curtea a constatat că o componentă a garanțiilor unui proces
echitabil este principiul egalității armelor, ce semnifică tratarea
egală a părților pe toată durata desfășurării procedurii în fața
unei instanțe de judecată, fără ca una să fie dezavantajată în
raport cu cealaltă. Așa fiind, nu se poate aprecia că se încalcă
principiul egalității armelor atunci când procedura contestată, în
ansamblul ei, nu a respectat exigențele dreptului la un proces
echitabil.
Totodată, principiul contradictorialității, o altă componentă a
dreptului la un proces echitabil, presupune, în esență,
posibilitatea pentru părțile unui proces de a lua cunoștință de
toate probele și observațiile prezentate judecătorului, de natură
să îi influențeze decizia și de a le discuta.

Or, Curtea reține că în cauza de față partea putea să ia
cunoștință de existența constatării tehnico-științifice — mijloc de
probă efectuat de specialiștii din cadrul Direcției Naționale
Anticorupție — odată cu prezentarea materialului de urmărire
penală, în condițiile art. 250—254 din Codul de procedură
penală. Așadar, partea poate formula obiecții la raportul de
constatare sau poate contesta în fața instanței de judecată, în
condiții de contradictorialitate, mijlocul de probă respectiv.
De asemenea, Curtea a constatat că o reglementare similară
cu cea criticată este cuprinsă în art. 112 din Codul de procedură
penală, potrivit căruia, în anumite cazuri, organul de urmărire
penală poate folosi cunoștințele unui specialist sau tehnician,
dispunând, din oficiu sau la cerere, efectuarea unei constatări
tehnico-științifice, care se efectuează, de regulă, de către
specialiști sau tehnicieni care funcționează în cadrul ori pe lângă
instituția de care aparține organul de urmărire penală, dar care
poate fi efectuată și de către specialiști sau tehnicieni care
funcționează în cadrul altor organe.
Pe de altă parte, Curtea a observat că ăîn procesul deliberării
judecătorul verifică și evaluează materialul probator și își
fundamentează soluția pe întregul probatoriu administrat în
cauză, prin coroborarea și aprecierea probelor, iar nu prin
raportarea exclusivă la constatările tehnico-științifice întocmite
de specialiștii prevăzuți de textele de lege criticate. Așadar,
judecata se desfășoară de către o instanță independentă și
imparțială, în condiții de publicitate, oralitate și
contradictorialitate, iar judecătorul își fundamentează soluția pe
întregul probatoriu administrat, verificând, evaluând și
coroborând probele, astfel că informațiile conținute în
constatările tehnico-științifice nu pot crea în mod concret riscul
unui abuz de procedură. În acest sens, s-a pronunțat Curtea
Constituțională prin Decizia nr. 524/2006, publicată în Monitorul
Oficial al României, Partea I, nr. 764 din 7 septembrie 2006”.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 11 alin. (2) din Ordonanța de urgență a
Guvernului nr. 43/2002 privind Direcția Națională Anticorupție, excepție ridicată de Mihai Valeriu Alexe în Dosarul nr. 1.730/192/2009
al Tribunalului Giurgiu — Secția penală.
Definitivă și general obligatorie.
Pronunțată în ședința publică din data de 4 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 6/4.I.2011

15

CURTEA CONSTITUȚIONALĂ

D E C I Z I A Nr. 1.484
din 11 noiembrie 2010

referitoare la excepția de neconstituționalitate a prevederilor art. 82 alin. (2) din Legea nr. 303/2004
privind statutul judecătorilor și procurorilor
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 82 alin. (2) din Legea nr. 303/2004 privind
statutul judecătorilor și procurorilor, excepție ridicată de
Dorel Herban în Dosarul nr. 4.705/97/2009 al Tribunalului
Hunedoara — Secția litigii de muncă și asigurări sociale.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere, ca inadmisibilă, a excepției de
neconstituționalitate, deoarece autorul acesteia solicită
interpretarea și aplicarea legii.
C U R T E A,

având în vedere actele și lucrările dosarului, constată
următoarele:
Prin Încheierea din 1 martie 2010, pronunțată în Dosarul
nr. 4.705/97/2009, Tribunalul Hunedoara — Secția litigii de
muncă și asigurări sociale a sesizat Curtea Constituțională
cu excepția de neconstituționalitate a prevederilor art. 85
alin. (2) din Legea nr. 303/2004 privind statutul judecătorilor
și procurorilor. Excepția de neconstituționalitate a fost ridicată
de reclamantul Dorel Herban într-o cauză având ca obiect
soluționarea contestației împotriva deciziei de pensionare emise
de Casa Județeană de Pensii Hunedoara.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece ăexclud de la dreptul de pensionare
înainte de împlinirea vârstei de 60 ani pe foștii ofițeri de poliție
judiciară care lucrează în magistratură, în comparație cu foștii
notari sau consilieri juridici aflați în aceeași situație”.
Tribunalul Hunedoara — Secția litigii de muncă și
asigurări sociale consideră că excepția de neconstituționalitate
invocată este inadmisibilă, prin raportare la art. 2 alin. (3) din
Legea nr. 47/1992.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum rezultă
din încheierea de sesizare, îl constituie dispozițiile art. 85
alin. (2) din Legea nr. 303/2004 privind statutul judecătorilor și
procurorilor, republicată în Monitorul Oficial al României,
Partea I, nr. 826 din 13 septembrie 2005. În realitate, Curtea
constată că autorul excepției de neconstituționalitate critică
dispozițiile art. 82 alin. (2) din Legea nr. 303/2004 privind statutul
judecătorilor și procurorilor, modificate prin art. I pct. 7 din Legea
nr. 97/2008 privind aprobarea Ordonanței de urgență a
Guvernului nr. 100/2007 pentru modificarea și completarea unor
acte normative în domeniul justiției, lege publicată în Monitorul
Oficial al României, Partea I, nr. 294 din 15 aprilie 2008.
Textul de lege criticat are următorul cuprins: ăJudecătorii,
procurorii, magistrații-asistenți de la Înalta Curte de Casație și
Justiție, personalul de specialitate juridică asimilat judecătorilor
și procurorilor, precum și foștii judecători și procurori financiari și
consilierii de conturi de la secția jurisdicțională care au exercitat
aceste funcții la Curtea de Conturi se pot pensiona la cerere
înainte de împlinirea vârstei de 60 de ani și beneficiază de
pensia prevăzută la alin. (1), dacă au o vechime de cel puțin
25 de ani numai în funcția de judecător, procuror, magistratasistent sau personal de specialitate juridică asimilat
judecătorilor, precum și în funcția de judecător ori procuror
financiar sau consilier de conturi de la secția jurisdicțională a
Curții de Conturi. La calcularea acestei vechimi se iau în
considerare și perioadele în care judecătorul, procurorul,
magistratul-asistent sau personalul de specialitate juridică
asimilat judecătorilor și procurorilor, precum și judecătorul,
procurorul financiar și consilierul de conturi la secția
jurisdicțională a Curții de Conturi a exercitat profesia de avocat,
personal de specialitate juridică în fostele arbitraje de stat,
consilier juridic sau jurisconsult.”
Autorul excepției de neconstituționalitate susține că
prevederile de lege criticate încalcă dispozițiile constituționale
ale art. 16 alin. (1) privind egalitatea în fața legii.
Examinând excepția de neconstituționalitate, Curtea
constată că, în realitate, autorul acesteia dorește o completare
a textului de lege criticat, în sensul cuprinderii și altor activități de
specialitate juridică ce pot fi luate în calculul vechimii în
magistratură, în vederea pensionării la cerere înainte de
împlinirea vârstei de 60 de ani.
Or, Curtea constată că, potrivit art. 2 alin. (3) din Legea
nr. 47/1992, Curtea se pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului.
Prin urmare, excepția de neconstituționalitate a dispozițiilor
art. 82 alin. (2) din Legea nr. 303/2004 privind statutul
judecătorilor și procurorilor, astfel cum a fost formulată, urmează
a fi respinsă ca inadmisibilă.

16

MONITORUL OFICIAL AL ROMÂNIEI, PARTEA I, Nr. 6/4.I.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 82 alin. (2) din Legea nr. 303/2004 privind
statutul judecătorilor și procurorilor, excepție ridicată de Dorel Herban în Dosarul nr. 4.705/97/2009 al Tribunalului Hunedoara —
Secția litigii de muncă și asigurări sociale.
Definitivă și general obligatorie.
Pronunțată în ședința publică din data de 11 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

Cristina-Gabriela F. Popescu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 6/4.I.2011 conține 16 pagini.

Prețul: 3,20 lei

&JUYDGY|448902]
ISSN 1453—4495

