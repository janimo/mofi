Anul 179 (XXIII) — Nr. 835

PARTEA I

Vineri, 25 noiembrie 2011

LEGI, DECRETE, HOTĂRÂRI ȘI ALTE ACTE
SUMAR

Pagina
DECIZII ALE CURȚII CONSTITUȚIONALE
Decizia nr. 1.091 din 8 septembrie 2011 referitoare la excepția
de neconstituționalitate a dispozițiilor art. 255 alin. (1),
(11) și (12), ale art. 2561 și art. 2562 din Ordonanța de
urgență a Guvernului nr. 34/2006 privind atribuirea
contractelor de achiziție publică, a contractelor de
concesiune de lucrări publice și a contractelor de
concesiune de servicii ..............................................

2–4

Decizia nr. 1.161 din 15 septembrie 2011 referitoare la
excepția de neconstituționalitate a dispozițiilor art. 18
alin. (2) și (3) din Legea nr. 571/2003 privind Codul
fiscal ..........................................................................

5–7

Decizia nr. 1.163 din 15 septembrie 2011 referitoare la
excepția de neconstituționalitate a dispozițiilor art. 322
teza finală a părții introductive din Codul de procedură
civilă ..........................................................................

7–8

Decizia nr. 1.208 din 20 septembrie 2011 referitoare la
excepția de neconstituționalitate a dispozițiilor art. 3
pct. 1 lit. a), pct. 6 și pct. 12, art. 8 alin. (1) și (2), art. 32
alin. (1) și art. 33 alin. (2) teza a doua din Legea
nr. 85/2006 privind procedura insolvenței ..................

9–11

Decizia nr. 1.269 din 27 septembrie 2011 referitoare la
excepția de neconstituționalitate a dispozițiilor art. 1
lit. c), art. 2—5 și art. 12 din Legea nr. 119/2010 privind
stabilirea unor măsuri în domeniul pensiilor ..............

11–14

Decizia nr. 1.276 din 29 septembrie 2011 referitoare la
excepția de neconstituționalitate a prevederilor
art. 248—254 și art. 304 din Codul de procedură civilă 14–15

2

MONITORUL OFICIAL AL ROMÂNIEI, PARTEA I, Nr. 835/25.XI.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.091
din 8 septembrie 2011

referitoare la excepția de neconstituționalitate a dispozițiilor art. 255 alin. (1), (11) și (12),
ale art. 2561 și art. 2562 din Ordonanța de urgență a Guvernului nr. 34/2006 privind atribuirea
contractelor de achiziție publică, a contractelor de concesiune de lucrări publice
și a contractelor de concesiune de servicii
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

C U R T E A,

Exercitarea a două căi procedurale diferite și care se exclud de
principiu este rezultatul unei tehnici legislative incoerente ce
destabilizează activitatea economică atât a ofertanților operatori
economici, dar și a autorității contractante, în cadrul unei
proceduri de achiziție publică.
Curtea de Apel Craiova — Secția contencios
administrativ
și
fiscal
apreciază
excepția
de
neconstituționalitate ca fiind neîntemeiată. Prin instituirea unei
proceduri administrativ-jurisdicționale facultative de contestare a
actelor emise de autoritatea contractantă, nu se îngrădește
dreptul la un proces echitabil și nici egalitatea cetățenilor în fața
legii, dimpotrivă, se lărgește sfera posibilităților persoanei
vătămate de a ataca actele nelegale emise de această
autoritate. Pe de altă parte, legiuitorul a prevăzut o procedură
care să asigure soluționarea procesului într-un termen rezonabil,
prevăzând termene mai scurte decât cele din dreptul comun în
materie de anulare a actelor emise de autorități.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că reglementarea specială a
procedurii de a contesta de către persoana care se consideră
vătămată într-un drept al său ori într-un interes legitim printr-un
act al autorității contractante pe cale administrativ-jurisdicțională
nu este obligatorie. Potrivit dispozițiilor legale criticate, persoana
care contestă poate alege această cale administrativjurisdicțională sau se poate adresa justiției, în condițiile Legii
nr. 554/2004 a contenciosului administrativ, având asigurat
astfel accesul la justiție. În acest sens, este invocată Decizia
Curții Constituționale nr. 1/2009.
Președinții celor două Camere ale Parlamentului și
Guvernul nu au comunicat punctul lor de vedere cu privire la
excepția de neconstituționalitate.

având în vedere actele și lucrările dosarului, reține următoarele:
Prin Încheierea din 1 aprilie 2010, pronunțată în Dosarul
nr. 6.716/95/2009, Curtea de Apel Craiova — Secția
contencios administrativ și fiscal a sesizat Curtea
Constituțională
cu
soluționarea
excepției
de
neconstituționalitate a dispozițiilor art. 255 alin. (1), (11) și
(12), ale art. 2561 și art. 2562 din Ordonanța de urgență a
Guvernului nr. 34/2006 privind atribuirea contractelor de
achiziție publică, a contractelor de concesiune de lucrări
publice și a contractelor de concesiune de servicii.
Excepția a fost ridicată de Societatea Comercială ăLexi Star” —
S.R.L. din Târgu Jiu într-o cauză având ca obiect anularea unei
proceduri de atribuire, întemeiată pe dispozițiile Ordonanței de
urgență a Guvernului nr. 34/2006.
În motivarea excepției de neconstituționalitate autorul
arată că dispozițiile legale criticate dau posibilitatea de a ataca
în paralel sau la intervale aleatorii de timp acte emise în cadrul
unei achiziții publice și care au produs efecte juridice majore.

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl reprezintă
prevederile art. 255 alin. (1), (11) și (12), art. 2561 și art. 2562 din
Ordonanța de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de concesiune de
servicii, publicată în Monitorul Oficial al României, Partea I,
nr. 418 din 15 mai 2006, aprobată cu modificări și completări

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 255 alin. (1), (11) și (12), ale art. 2561 și
art. 2562 din Ordonanța de urgență a Guvernului nr. 34/2006
privind atribuirea contractelor de achiziție publică, a contractelor
de concesiune de lucrări publice și a contractelor de concesiune
de servicii, excepție ridicată de Societatea Comercială ăLexi
Star” — S.R.L. din Târgu Jiu în Dosarul nr. 6.716/95/2009 al
Curții de Apel Craiova — Secția contencios administrativ și
fiscal.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă în ceea ce privește dispozițiile art. 255 alin. (1), (11)
și (12) din Ordonanța de urgență a Guvernului nr. 34/2006, care
au fost abrogate ulterior sesizării Curții cu excepția de
neconstituționalitate, și ca neîntemeiată în ceea ce privește
dispozițiile art. 2561 și art. 2562 din aceeași ordonanță de
urgență, sens în care invocă jurisprudența în materie a Curții.

C U R T E A,

MONITORUL OFICIAL AL ROMÂNIEI, PARTEA I, Nr. 835/25.XI.2011
prin Legea nr. 337/2006, cu modificările și completările
ulterioare. Dispozițiile criticate au următorul conținut:
— Art. 255 alin. (1), (11) și (12): ă(1) Orice persoană care se
consideră vătămată într-un drept ori într-un interes legitim printr-un
act al autorității contractante, prin încălcarea dispozițiilor legale
în materia achizițiilor publice, poate solicita anularea actului,
obligarea autorității contractante de a emite un act,
recunoașterea dreptului pretins sau a interesului legitim pe cale
administrativ-jurisdicțională sau în justiție, în condițiile prezentei
ordonanțe de urgență.
(11) În cazul în care cu privire la același obiect au fost
formulate atât contestație în fața Consiliului Național de
Soluționare a Contestațiilor, cât și acțiune la instanța
judecătorească, aceasta din urmă, pentru asigurarea unei bune
judecăți, va putea dispune, la cererea părților sau din oficiu, prin
încheiere, întrunirea cauzelor. Încheierea poate fi atacată numai
odată cu fondul.
(12) Consiliul Național de Soluționare a Contestațiilor va
transmite dosarul în termen de 3 zile de la comunicarea
încheierii prevăzute la alin. (11).”;
— Art. 2561: ă(1) Înainte de a se adresa instanței competente,
persoana vătămată notifică autoritatea contractantă cu privire la
pretinsa încălcare a dispozițiilor legale în materia achizițiilor
publice și la intenția de a sesiza instanța judecătorească
competentă. Dispozițiile art. 205 și 2562 rămân aplicabile.
(2) Lipsa notificării prevăzute la alin. (1) nu împiedică
introducerea cererii în fața instanței judecătorești competente.
(3) Notificarea prevăzută la alin. (1) nu are ca efect
suspendarea de drept a procedurii de atribuire. După primirea
notificării, autoritatea contractantă poate adopta orice măsuri pe
care le consideră necesare pentru remedierea pretinsei
încălcări, inclusiv suspendarea procedurii de atribuire sau
revocarea unui act emis în cadrul respectivei proceduri.
(4) Măsurile adoptate potrivit alin. (3) se comunică în termen
de o zi lucrătoare atât persoanei care a notificat autoritatea
contractantă, cât și celorlalți operatori economici implicați în
procedura de atribuire.
(5) Persoana vătămată care a notificat autoritatea
contractantă potrivit dispozițiilor alin. (1) se poate adresa de
îndată instanței judecătorești competente, fără a fi obligată să
aștepte comunicarea măsurilor luate de autoritatea contractantă
potrivit alin. (3).
(6) Persoana vătămată care, primind comunicarea prevăzută
la alin. (4), consideră că măsurile adoptate sunt suficiente pentru
remedierea pretinsei încălcări va transmite autorității
contractante o notificare de renunțare la dreptul de a formula
acțiune în justiție sau, după caz, de renunțare la judecarea
acțiunii în ceea ce privește respectiva încălcare.
(7) Dispozițiile alin. (1)—(6) se aplică în mod corespunzător
în cazul prevăzut la art. 256 alin. (1).”;
— Art. 2562: ă(1) Persoana vătămată poate sesiza Consiliul
Național de Soluționare a Contestațiilor sau, după caz, instanța
judecătorească competentă în vederea anulării actului și/sau
recunoașterii dreptului pretins ori a interesului legitim, în termen
de:
a) 10 zile începând cu ziua următoare luării la cunoștință, în
condițiile prezentei ordonanțe de urgență, despre un act al
autorității contractante considerat nelegal, în cazul în care
valoarea contractului care urmează să fie atribuit, estimată
conform prevederilor art. 23 și ale cap. II secțiunea a 2-a, este
mai mare decât pragurile valorice prevăzute la art. 55 alin. (2);
b) 5 zile începând cu ziua următoare luării la cunoștință, în
condițiile prezentei ordonanțe de urgență, despre un act al
autorității contractante considerat nelegal, în cazul în care
valoarea contractului care urmează să fie atribuit, estimată
conform prevederilor art. 23 și ale cap. II secțiunea a 2-a, este

3

egală sau mai mică decât pragurile valorice prevăzute la art. 55
alin. (2).
(2) În cazul în care cererea prevăzută la alin. (1) privește
conținutul documentației de atribuire, publicată în SEAP în
condițiile art. 75 alin. (5), art. 89 alin. (4) și art. 127 alin. (2), data
luării la cunoștință este data publicării documentației de
atribuire.
(3) Partea nu se poate adresa, pentru soluționarea aceleiași
cereri, concomitent Consiliului Național de Soluționare a
Contestațiilor și instanței judecătorești competente. În caz
contrar, se prezumă renunțarea la calea administrativjurisdicțională, partea având obligația de a notifica Consiliului
introducerea cererii la instanța judecătorească competentă.”
Ulterior sesizării Curții, Ordonanța de urgență a Guvernului
nr. 34/2006 a fost modificată prin Legea nr. 278/2010 privind
aprobarea Ordonanței de urgență a Guvernului nr. 76/2010
pentru modificarea și completarea Ordonanței de urgență a
Guvernului nr. 34/2006 privind atribuirea contractelor de achiziție
publică, a contractelor de concesiune de lucrări publice și a
contractelor de concesiune de servicii, publicată în Monitorul
Oficial al României, Partea I, nr. 898 din 31 decembrie 2010,
astfel că în prezent dispozițiile criticate au următorul conținut:
— Art. 255 alin. (1): ăOrice persoană care se consideră
vătămată într-un drept ori într-un interes legitim printr-un act al
autorității contractante, prin încălcarea dispozițiilor legale în
materia achizițiilor publice, poate solicita, prin contestație,
anularea actului, obligarea autorității contractante de a emite un
act, recunoașterea dreptului pretins sau a interesului legitim pe
cale administrativ-jurisdicțională, în condițiile prezentei
ordonanțe de urgență.”;
— Art. 255 alin. (11) și (12) se abrogă;
— Art. 2561: ă(1) Înainte de a se adresa Consiliului Național
de Soluționare a Contestațiilor, persoana vătămată notifică
autoritatea contractantă cu privire la pretinsa încălcare a
dispozițiilor legale în materia achizițiilor publice și la intenția de
a sesiza Consiliul Național de Soluționare a Contestațiilor.
Dispozițiile art. 205 și 2562 rămân aplicabile.
(2) Lipsa notificării prevăzute la alin. (1) nu împiedică
introducerea cererii în fața Consiliului Național de Soluționare a
Contestațiilor.
(3) Notificarea prevăzută la alin. (1) nu are ca efect
suspendarea de drept a procedurii de atribuire. După primirea
notificării, autoritatea contractantă poate adopta orice măsuri pe
care le consideră necesare pentru remedierea pretinsei
încălcări, inclusiv suspendarea procedurii de atribuire sau
revocarea unui act emis în cadrul respectivei proceduri.
(4) Măsurile adoptate potrivit alin. (3) se comunică în termen
de o zi lucrătoare atât persoanei care a notificat autoritatea
contractantă, cât și celorlalți operatori economici implicați.
(5) Persoana vătămată care a notificat autoritatea
contractantă potrivit dispozițiilor alin. (1) se poate adresa de
îndată Consiliului Național de Soluționare a Contestațiilor, fără
a fi obligată să aștepte comunicarea măsurilor luate de
autoritatea contractantă potrivit alin. (3).
(6) Persoana vătămată care, primind comunicarea prevăzută
la alin. (4), consideră că măsurile adoptate sunt suficiente pentru
remedierea pretinsei încălcări va transmite autorității
contractante o notificare de renunțare la dreptul de a formula
contestație în fața Consiliului Național de Soluționare a
Contestațiilor sau, după caz, o cerere de renunțare la judecarea
contestației.”;
— Art. 2562: ă(1) Persoana vătămată poate sesiza Consiliul
Național de Soluționare a Contestațiilor în vederea anulării
actului și/sau recunoașterii dreptului pretins ori a interesului
legitim, în termen de:
a) 10 zile începând cu ziua următoare luării la cunoștință, în
condițiile prezentei ordonanțe de urgență, despre un act al

4

MONITORUL OFICIAL AL ROMÂNIEI, PARTEA I, Nr. 835/25.XI.2011

autorității contractante considerat nelegal, în cazul în care
valoarea contractului care urmează să fie atribuit, estimată
conform prevederilor art. 23 și ale cap. II secțiunea a 2-a, este
egală sau mai mare decât pragurile valorice prevăzute la art. 55
alin. (2);
b) 5 zile începând cu ziua următoare luării la cunoștință, în
condițiile prezentei ordonanțe de urgență, despre un act al
autorității contractante considerat nelegal, în cazul în care
valoarea contractului care urmează să fie atribuit, estimată
conform prevederilor art. 23 și ale cap. II secțiunea a 2-a, este
mai mică decât pragurile valorice prevăzute la art. 55 alin. (2).
(2) În cazul în care cererea prevăzută la alin. (1) privește
conținutul documentației de atribuire, publicată în SEAP în
condițiile art. 75 alin. (5), art. 89 alin. (4) și art. 127 alin. (2), data
luării la cunoștință este data publicării documentației de
atribuire.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 — Egalitatea în drepturi și în art. 21 —
Accesul liber la justiție.
Examinând excepția de neconstituționalitate, Curtea reține
următoarele:
I. Prin Decizia nr. 766 din 15 iunie 2011, publicată în
Monitorul Oficial al României, Partea I, nr. 549 din 3 august
2011, Curtea a stabilit că sintagma ăîn vigoare” din cuprinsul
dispozițiilor art. 29 alin. (1) și ale art. 31 alin. (1) din Legea
nr. 47/1992 privind organizarea și funcționarea Curții
Constituționale, republicată, este constituțională în măsura în
care se interpretează în sensul că sunt supuse controlului de
constituționalitate și legile sau ordonanțele ori dispozițiile din legi
sau din ordonanțe ale căror efecte juridice continuă să se
producă și după ieșirea lor din vigoare.
Analizând excepția de neconstituționalitate a dispozițiilor
art. 255 alin. (1), (11) și (12), art. 2561 și art. 2562 din Ordonanța
de urgență a Guvernului nr. 34/2006, Curtea constată că, deși
acestea au fost modificate sau abrogate, astfel încât soluția
legislativă criticată nu mai este în vigoare, dispozițiile legale în
forma prevăzută de legea anterioară își produc în continuare
efectele juridice în temeiul dispozițiilor art. 725 alin. 4 și 5 din
Codul de procedură civilă, potrivit cărora ăHotărârile pronunțate
înainte de intrarea în vigoare a legii noi rămân supuse căilor de
atac și termenelor prevăzute de legea sub care au fost
pronunțate”, respectiv ăActul de procedură îndeplinit înainte de
intrarea în vigoare a legii noi rămâne supus dispozițiilor vechii

legi. În cazul în care acest act de procedură ar putea fi anulat
potrivit legii vechi, el nu va fi menținut, chiar dacă potrivit legii noi
ar fi valabil”. Astfel, prevederile art. 255 alin. (1), (11) și (12),
art. 2561 și art. 2562 din Ordonanța de urgență a Guvernului
nr. 34/2006 privind atribuirea contractelor de achiziție publică, a
contractelor de concesiune de lucrări publice și a contractelor
de concesiune de servicii au constituit temeiul juridic al acțiunii
având ca obiect anularea unei proceduri de atribuire, întemeiată
pe dispozițiile Ordonanței de urgență a Guvernului nr. 34/2006,
în care a fost invocată excepția de neconstituționalitate. În acest
caz, Curtea are competența de a controla constituționalitatea
acestor dispoziții legale, chiar dacă ele, abrogate total sau
parțial, ori modificate, fără a prelua soluția legislativă criticată, nu
mai sunt în vigoare la data pronunțării prezentei decizii.
II. Cu privire la constituționalitatea dispozițiilor art. 255
alin. (1), (11) și (12), art. 2561 și art. 2562 din Ordonanța de
urgență a Guvernului nr. 34/2006, Curtea s-a pronunțat în
repetate rânduri, respingând criticile formulate. Astfel, printr-o
jurisprudență constantă (de exemplu, Decizia nr. 318 din
13 martie 2008, publicată în Monitorul Oficial al României,
Partea I, nr. 320 din 23 aprilie 2008, sau Decizia nr. 585 din
14 aprilie 2009, publicată în Monitorul Oficial al României, Partea I,
nr. 369 din 2 iunie 2009), Curtea a constatat constituționalitatea
textelor de lege criticate în raport cu critici similare, statuând că
dispozițiile art. 255 alin. (1) din ordonanță satisfac pe deplin
cerința constituțională consacrată de art. 21 alin. (4), potrivit
căreia ăJurisdicțiile speciale administrative sunt facultative și
gratuite”, persoana vătămată având posibilitatea de a opta între
contestarea actului administrativ pe calea administrativjurisdicțională și formularea unei acțiuni direct în fața instanței
judecătorești, în temeiul dreptului comun în materia
contenciosului administrativ. Împrejurarea că, în această
materie, legea a prevăzut două căi alternative prin care
persoana vătămată într-un drept al său ori într-un interes legitim
printr-un act al autorității contractante, încheiat cu încălcarea
dispozițiilor legale în materia achizițiilor publice, poate contesta
actul respectiv nu este de natură a contraveni principiului
constituțional al egalității cetățenilor în fața legii și a autorităților
publice.
Întrucât nu au intervenit elemente noi de natură a determina
reconsiderarea jurisprudenței Curții, considerentele și soluția
deciziilor amintite își păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 255 alin. (1), (11) și (12), ale art. 2561 și
art. 2562 din Ordonanța de urgență a Guvernului nr. 34/2006 privind atribuirea contractelor de achiziție publică, a contractelor de
concesiune de lucrări publice și a contractelor de concesiune de servicii, excepție ridicată de Societatea Comercială ăLexi Star” —
S.R.L. din Târgu Jiu în Dosarul nr. 6.716/95/2009 al Curții de Apel Craiova — Secția contencios administrativ și fiscal.
Definitivă și general obligatorie.
Pronunțată în ședința publică din data de 8 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 835/25.XI.2011

5

CURTEA CONSTITUȚIONALĂ

D E C I Z I A Nr. 1.161
din 15 septembrie 2011

referitoare la excepția de neconstituționalitate a dispozițiilor art. 18 alin. (2) și (3)
din Legea nr. 571/2003 privind Codul fiscal
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 32 alin. (2) și (3) din Ordonanța de urgență a
Guvernului nr. 34/2009 cu privire la rectificarea bugetară pe anul
2009 și reglementarea unor măsuri financiar-fiscale, excepție
ridicată de Societatea Comercială ăRifa Exim” — S.R.L. din
Oradea în Dosarul nr. 20.249/271/2009 al Judecătoriei Oradea —
Secția civilă și care formează obiectul Dosarului Curții
Constituționale nr. 2.954D/2010.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere, ca neîntemeiată, a excepției de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 25 mai 2010, pronunțată în Dosarul
nr. 20.249/271/2009, Judecătoria Oradea — Secția civilă a
sesizat Curtea Constituțională cu excepția de
neconstituționalitate a dispozițiilor art. 32 alin. (2) și (3) din
Ordonanța de urgență a Guvernului nr. 34/2009 cu privire la
rectificarea bugetară pe anul 2009 și reglementarea unor
măsuri financiar-fiscale, excepție ridicată de Societatea
Comercială ăRifa Exim” — S.R.L. din Oradea într-o cauză având
ca obiect soluționarea unei contestații la executare.
În motivarea excepției de neconstituționalitate autoarea
acesteia susține, în esență, că modificările aduse Codului fiscal
pe calea ordonanței de urgență sunt neconstituționale, fiind
încălcate dispozițiile constituționale ale art. 1 alin. (3) și (5) și
art. 16, raportate la prevederile Codului fiscal, care prevăd că
ăse modifică și se completează numai prin lege, promovată de
regulă cu 6 luni înainte de data intrării în vigoare a acesteia” și
că orice modificare sau completare a acestuia intră în vigoare cu
începere din prima zi a anului următor celui în care a fost
adoptată legea. Astfel, deși prevederile Ordonanței de urgență
a Guvernului nr. 34/2009 intră în vigoare la data de 1 mai 2009,
art. 32 al acestui act normativ stabilește grile de impozitare în
funcție de situația financiară a contribuabilului existentă la data
de 31 decembrie 2008, ceea ce înseamnă că acesta are efect

retroactiv. De asemenea, consideră că dispozițiile criticate
încalcă prevederile art. 139 din Constituție, care stipulează că
ăimpozitele, taxele [...] se stabilesc numai prin lege”.
Judecătoria Oradea — Secția civilă opinează în sensul că
excepția de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum reiese
din încheierea de sesizare, îl constituie dispozițiile art. 32
alin. (2) și (3) din Ordonanța de urgență a Guvernului
nr. 34/2009 cu privire la rectificarea bugetară pe anul 2009 și
reglementarea unor măsuri financiar-fiscale, publicată în
Monitorul Oficial al României, Partea I, nr. 249 din 14 aprilie
2009, aprobată prin Legea nr. 227/2009, publicată în Monitorul
Oficial al României, Partea I, nr. 402 din 12 iunie 2009.
Însă, din opinia instanței de judecată și din motivarea
autoarei excepției de neconstituționalitate reiese că aceasta
critică, de fapt, prevederile alin. (2) și (3) ale art. 18 din Legea
nr. 571/2003 privind Codul fiscal, astfel cum au fost modificate
prin art. 32 pct. 1 din Ordonanța de urgență a Guvernului
nr. 34/2009.
Potrivit art. 62 din Legea nr. 24/2000 privind normele de
tehnică legislativă pentru elaborarea actelor normative,
republicată în Monitorul Oficial al României, Partea I, nr. 260 din
21 aprilie 2010, dispozițiile de modificare și de completare se
încorporează, de la data intrării lor în vigoare, în actul de bază,
identificându-se cu acesta.
Așa fiind, obiectul excepției de neconstituționalitate îl
constituie dispozițiile art. 18 alin. (2) și (3) din Legea
nr. 571/2003 privind Codul fiscal, publicată în Monitorul Oficial al
României, Partea I, nr. 927 din 23 decembrie 2003, cu
modificările și completările ulterioare, care au următorul cuprins:
ă(2) Contribuabilii, cu excepția celor prevăzuți la alin. (1), la
art. 13 lit. c)—e), art. 15 și 38, în cazul cărora impozitul pe profit
este mai mic decât suma impozitului minim pentru tranșa de
venituri totale corespunzătoare, prevăzute la alin. (3), sunt
obligați la plata impozitului la nivelul acestei sume.

6

MONITORUL OFICIAL AL ROMÂNIEI, PARTEA I, Nr. 835/25.XI.2011

(3) Pentru aplicarea prevederilor alin. (2), sumele
corespunzătoare impozitului minim, stabilite în funcție de
veniturile totale înregistrate la data de 31 decembrie a anului
precedent, sunt următoarele:
Venituri totale anuale
(lei)

Impozit minim anual
(lei)

0 — 52.000

2.200

52.001 — 215.000

4.300

215.001 — 430.000

6.500

430.001 — 4.300.000

8.600

4.300.001 — 21.500.000

11.000

21.500.001 — 129.000.000

22.000

Peste 129.000.001

43.000”

În opinia autoarei excepției de neconstituționalitate,
prevederile criticate contravin dispozițiilor constituționale ale
art. 1 alin. (3) și (5) referitor la statul român, art. 15 alin. (2)
referitor la neretroactivitatea legii, art. 16 privind egalitatea în
drepturi și art. 139 referitoare la impozite, taxe și alte contribuții.
Examinând excepția de neconstituționalitate, Curtea
constată următoarele:
1. Ulterior sesizării Curții Constituționale, dispozițiile art. 18
alin. (2) și (3) din Legea nr. 571/2003 privind Codul fiscal au fost
abrogate prin art. I pct. 1 din Ordonanța de urgență a Guvernului
nr. 87/2010, publicată în Monitorul Oficial al României, Partea I,
nr. 669 din 30 septembrie 2010. Potrivit art. II din ordonanță,
aceasta intră în vigoare începând cu data de 1 octombrie 2010.
Prin Decizia nr. 766 din 15 iunie 2011, publicată în Monitorul
Oficial al României, Partea I, nr. 549 din 3 august 2011, Curtea
a stabilit că sintagma ăîn vigoare” din cuprinsul dispozițiilor
art. 29 alin. (1) și ale art. 31 alin. (1) din Legea nr. 47/1992
privind organizarea și funcționarea Curții Constituționale,
republicată, este constituțională în măsura în care se
interpretează în sensul că sunt supuse controlului de
constituționalitate și legile sau ordonanțele ori dispozițiile din legi
sau din ordonanțe ale căror efecte juridice continuă să se
producă și după ieșirea lor din vigoare.
Astfel, deși nu mai sunt în vigoare, dispozițiile art. 18 alin. (2)
și (3) din Legea nr. 571/2003 privind Codul fiscal produc în
continuare efecte juridice, acestea constituind temeiul juridic
utilizat pentru calculul impozitului datorat de autorul excepției pe
perioada în care au fost în vigoare. În acest caz, Curtea are
competența de a controla constituționalitatea dispozițiilor legale
criticate, chiar dacă ele nu mai sunt în vigoare la data pronunțării
prezentei decizii.
2. Curtea observă că asupra dispozițiilor criticate, raportate
la prevederi constituționale similare, s-a mai pronunțat, în acest
sens fiind Decizia nr. 1.286 din 14 octombrie 2010, publicată în
Monitorul Oficial al României, Partea I, nr. 824 din 9 decembrie
2010, Decizia nr. 786 din 13 mai 2009, publicată în Monitorul
Oficial al României, Partea I, nr. 400 din 12 iunie 2009, și Decizia
nr. 883 din 6 iulie 2010, publicată în Monitorul Oficial al
României, Partea I, nr. 551 din 5 august 2010.
De asemenea, Curtea a reținut că regula generală în materia
impozitelor și taxelor este cuprinsă în art. 139 alin. (1) din
Constituție, potrivit căruia ăImpozitele, taxele și orice alte venituri
ale bugetului de stat și ale bugetului asigurărilor sociale de stat
se stabilesc numai prin lege”, iar, potrivit art. 56 din Constituție,
contribuția cetățenilor la cheltuielile publice constituie o
îndatorire fundamentală a acestora. Din aceste reglementări
constituționale rezultă că stabilirea impozitelor și taxelor datorate

bugetului de stat intră în competența exclusivă a legiuitorului,
acesta având dreptul exclusiv de a stabili cuantumul impozitelor
și taxelor și de a opta pentru acordarea unor exceptări sau scutiri
de la aceste obligații în favoarea anumitor categorii de
contribuabili și în anumite perioade de timp, în funcție de
situațiile conjuncturale, dar, evident, și în raport cu situația
economico-financiară a țării în perioadele respective.
Întrucât, astfel cum s-a arătat, stabilirea impozitelor și taxelor
datorate bugetului de stat, precum și a condițiilor de impozitare
intră în competența exclusivă a legiuitorului, adoptând
reglementarea criticată, Guvernul, în calitatea sa de legiuitor
delegat, a acționat în limitele acestei competențe, prin stabilirea
unei baze impozabile certe care să asigure un tratament
echitabil și corect.
În ceea ce privește critica potrivit căreia se realizează o
neconcordanță între prevederile Codului fiscal și cele ale
Ordonanței de urgență a Guvernului nr. 34/2009, fapt ce
determină neconstituționalitatea textului criticat, fiind încălcate
dispozițiile constituționale ale art. 1 alin. (3) și (5) și art. 16 din
Constituție, Curtea constată că aceasta nu poate fi primită,
întrucât examinarea constituționalității unui text de lege are în
vedere compatibilitatea acestuia cu dispozițiile constituționale
pretins încălcate, iar nu compararea mai multor prevederi legale
între ele și raportarea concluziei ce ar rezulta din această
comparație la dispoziții ori principii ale Constituției.
De asemenea, prin Decizia nr. 786 din 13 mai 2009,
publicată în Monitorul Oficial al României, Partea I, nr. 400 din
12 iunie 2009, Curtea a statuat că prevederile art. 1 alin. (3) din
Constituție consfințesc caracterul de ăstat de drept, democratic
și social în care demnitatea omului, drepturile și libertățile
cetățenilor, libera dezvoltare a personalității umane, dreptatea
și pluralismul politic reprezintă valori supreme” și, pentru ca
această prevedere să nu rămână doar la stadiu declarativ, în
art. 1 alin. (5) din Constituție se instituie obligația tuturor, inclusiv
a autorităților publice, de a respecta Constituția, supremația
acesteia și legile. În aceste condiții, Curtea a reținut că art. 4
alin. (1) din Codul fiscal reprezintă un text de principiu ce
consfințește regula modificării și completării sale cu 6 luni înainte
de data intrării în vigoare și, prin urmare, pot apărea excepții de
la această regulă, fiind permise nu numai de Codul fiscal, ci și
de art. 115 alin. (4) din Constituție. În momentul adoptării
Ordonanței de urgență a Guvernului nr. 34/2009, Guvernul s-a
aflat și într-o situație extraordinară, care impunea măsuri
urgente menite tocmai să consolideze situația economică a țării
și să mențină în efectivitate bugetul public național. Astfel, nu se
poate susține că, prin adoptarea Ordonanței de urgență a
Guvernului nr. 34/2009, Guvernul ar fi luat măsuri ce s-ar situa
deasupra legii și, prin urmare, nici Parlamentul, aprobând
ordonanța de urgență, nu a încălcat prevederile art. 16 alin. (2)
din Constituție.
Totodată, Curtea constată că și susținerea potrivit căreia
dispozițiile criticate stabilesc obligații fiscale determinate în baza
unei situații anterioare intrării sale în vigoare, care sunt de natură
a încălca prevederile art. 15 alin. (2) din Constituție, este
neîntemeiată, deoarece legea stabilește valoarea impozitului
datorat pentru viitor în funcție de veniturile totale înregistrate la
data de 31 decembrie a anului precedent, ceea ce nu
echivalează cu retroactivitatea legii.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile
menționate își păstrează valabilitatea și în cauza de față.

MONITORUL OFICIAL AL ROMÂNIEI, PARTEA I, Nr. 835/25.XI.2011

7

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 18 alin. (2) și (3) din Legea nr. 571/2003
privind Codul fiscal, excepție ridicată de Societatea Comercială ăRifa Exim” — S.R.L. din Oradea în Dosarul nr. 20.249/271/2009
al Judecătoriei Oradea — Secția civilă.
Definitivă și general obligatorie.
Pronunțată în ședința publică din data de 15 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 1.163
din 15 septembrie 2011

referitoare la excepția de neconstituționalitate a dispozițiilor art. 322 teza finală a părții introductive
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 322 din Codul de procedură civilă, excepție
ridicată de Societatea Comercială ăObretin” — S.R.L. din Tulcea
în Dosarul nr. 453/36/2010 al Curții de Apel Constanța — Secția
comercială, maritimă și fluvială, contencios administrativ și fiscal
și care formează obiectul Dosarului Curții Constituționale
nr. 3.540D/2010.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, cu referire la jurisprudența Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 23 iunie 2010, pronunțată în Dosarul
nr. 453/36/2010, Curtea de Apel Constanța — Secția

comercială, maritimă și fluvială, contencios administrativ și
fiscal a sesizat Curtea Constituțională cu excepția de
neconstituționalitate a dispozițiilor art. 322 din Codul de
procedură civilă, excepție ridicată de Societatea Comercială
ăObretin” — S.R.L. din Tulcea cu ocazia soluționării unei cereri
de revizuire.
În motivarea excepției de neconstituționalitate autoarea
acesteia susține, în esență, că prevederile art. 322 alin. 1 Codul
de procedură civilă încalcă dispozițiile constituționale ale art. 21
și 129, precum și pe cele ale art. 6 din Convenția pentru
apărarea drepturilor omului și a libertăților fundamentale. De
asemenea, arată că dispozițiile criticate, care dau posibilitatea
formulării cererii de revizuire în cazul în care hotărârea
judecătorească s-a pronunțat în temeiul unui înscris declarat
fals în cursul sau în urma judecății, blochează accesul la justiție
prin sintagma ăatunci când se evocă fondul”.
Curtea de Apel Constanța — Secția comercială, maritimă
și fluvială, contencios administrativ și fiscal opinează în
sensul respingerii excepției de neconstituționalitate ca
neîntemeiată, deoarece revizuirea este o cale extraordinară de
atac, fiind admisibilă numai în cazurile limitativ prevăzute de
art. 322 din Codul de procedură civilă, promovată pentru a
îndrepta erorile de fapt, în scopul restabilirii adevărului, ceea ce
este în deplină concordanță cu dispozițiile constituționale
referitoare la înfăptuirea justiției.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.

8

MONITORUL OFICIAL AL ROMÂNIEI, PARTEA I, Nr. 835/25.XI.2011
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, notele scrise
depuse, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum reiese
din încheierea de sesizare, îl constituie dispozițiile art. 322 din
Codul de procedură civilă.
Din motivarea autoarei excepției de neconstituționalitate
reiese însă că aceasta critică doar teza finală a părții introductive
a art. 322 din Codul de procedură civilă în ceea ce privește
sintagma ăatunci când evocă fondul”. Așadar, Curtea urmează
să analizeze constituționalitatea dispozițiilor art. 322 teza finală
a părții introductive din Codul de procedură civilă, care au
următorul cuprins: ăRevizuirea unei hotărâri rămase definitivă în
instanța de apel sau prin neapelare, precum și a unei hotărâri
date de o instanță de recurs atunci când evocă fondul, se poate
cere în următoarele cazuri:
[...]”
În opinia autoarei excepției de neconstituționalitate, aceste
texte de lege contravin dispozițiilor constituționale ale art. 21
privind accesul liber la justiție și art. 129 privind folosirea căilor
de atac. De asemenea sunt invocate și prevederile art. 6
paragraful 1 privind dreptul la un proces echitabil din Convenția
pentru apărarea drepturilor omului și a libertăților fundamentale,
art. 10 privind dreptul oricărei persoane, în deplină egalitate, să
fie audiată în mod echitabil și public de un tribunal independent
și imparțial din Declarația Universală a Drepturilor Omului și
art. 14 paragraful 1 referitor la egalitatea în fața tribunalelor și
curților de justiție din Pactul internațional cu privire la drepturile
civile și politice.
Examinând excepția de neconstituționalitate, Curtea reține
următoarele:
1. Dispozițiile criticate reglementează o cale extraordinară
de atac, care poate fi utilizată doar în cazurile limitativ prevăzute
de art. 322 din Codul de procedură civilă.
Astfel, acestea sunt norme de procedură, iar, potrivit
dispozițiilor art. 126 alin. (2) și ale art. 129 din Constituție,
procedura de judecată și exercitarea căilor de atac împotriva
hotărârilor judecătorești sunt stabilite numai prin lege. Din

aceste prevederi constituționale reiese că legiuitorul are
libertatea de a stabili condițiile în care părțile interesate și
Ministerul Public pot exercita căile de atac, cu respectarea
normelor și principiilor consacrate prin Legea fundamentală și
prin actele juridice internaționale la care România este parte.
Prin Decizia nr. 258 din 6 martie 2008, publicată în Monitorul
Oficial al României, Partea I, nr. 380 din 20 mai 2008, Curtea a
reținut că revizuirea este o cale extraordinară de atac promovată
în scopul îndreptării erorilor de fapt.
Pentru acest motiv, ce ține de specificul căii de atac, textul de
lege criticat se referă la hotărâri pronunțate în recurs prin care
se evocă fondul, adică acele hotărâri prin care fondul cauzei a
fost soluționat chiar de instanța de recurs.
De asemenea, răspunzând unor critici similare, prin Decizia
nr. 437 din 7 aprilie 2011, publicată în Monitorul Oficial al
României, Partea I, nr. 544 din 1 august 2011, Curtea nu a putut
reține critica referitoare la încălcarea accesului liber la justiție,
deoarece, așa cum a statuat în jurisprudența sa, accesul liber la
justiție nu presupune accesul la toate structurile judecătorești și
la toate căile de atac.
În final, Curtea a mai reținut că interesul legat de stabilitatea
hotărârilor judecătorești definitive, precum și a raporturilor
juridice la care se referă impune ca legea să stabilească riguros
și limitativ cazurile și motivele pentru care se poate exercita
calea de atac a revizuirii.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în decizia menționată
își păstrează valabilitatea și în cauza de față.
2. Distinct de cele arătate, Curtea reține că prin Decizia
nr. 233 din 15 februarie 2011, publicată în Monitorul Oficial al
României, Partea I, nr. 340 din 17 mai 2011, a admis excepția de
neconstituționalitate și a constatat că dispozițiile art. 322 pct. 9
din Codul de procedură civilă sunt neconstituționale în măsura
în care aceste prevederi legale nu permit revizuirea unei hotărâri
judecătorești prin care, fără a se evoca fondul, s-au produs
încălcări ale unor drepturi și libertăți fundamentale, încălcări
constatate de Curtea Europeană a Drepturilor Omului.
Prin urmare, Curtea reține că sintagma ăatunci când se
evocă fondul”, criticată în prezenta cauză, cunoaște o limitare
în sfera sa de aplicare în privința art. 322 pct. 9 din Codul de
procedură civilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 322 teza finală a părții introductive din
Codul de procedură civilă în Dosarul nr. 453/36/2010 al Curții de Apel Constanța — Secția comercială, maritimă și fluvială,
contencios administrativ și fiscal.
Definitivă și general obligatorie.
Pronunțată în ședința publică din data de 15 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

MONITORUL OFICIAL AL ROMÂNIEI, PARTEA I, Nr. 835/25.XI.2011

9

CURTEA CONSTITUȚIONALĂ

D E C I Z I A Nr. 1.208
din 20 septembrie 2011

referitoare la excepția de neconstituționalitate a dispozițiilor art. 3 pct. 1 lit. a), pct. 6 și pct. 12,
art. 8 alin. (1) și (2), art. 32 alin. (1) și art. 33 alin. (2) teza a doua din Legea nr. 85/2006
privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Tudorel Toader
Andreea Costin

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 3 pct. 1 lit. a), pct. 6 și pct. 12, art. 8 alin. (1) și
(2), art. 32 alin. (1) și art. 33 alin. (2) teza a doua din Legea
nr. 85/2006 privind procedura insolvenței, excepție ridicată de
Societatea Comercială ăManole Construct Proiect” — S.R.L. din
Constanța în Dosarul nr. 6.591/118/2009 al Tribunalului
Constanța — Secția comercială, contencios administrativ și
fiscal și care formează obiectul Dosarului Curții Constituționale
nr. 4.192D/2010.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând jurisprudența Curții.
C U R T E A,

având în vedere actele și lucrările dosarului, constată
următoarele:
Prin Încheierea din 13 septembrie 2010, pronunțată în
Dosarul nr. 6.591/118/2009, Tribunalul Constanța — Secția
comercială, contencios administrativ și fiscal a sesizat
Curtea Constituțională pentru soluționarea excepției de
neconstituționalitate a prevederilor art. 3 pct. 1 lit. a), pct. 6
și pct. 12, art. 8 alin. (1) și (2), art. 32 alin. (1) și art. 33
alin. (2) teza a doua din Legea nr. 85/2006 privind procedura
insolvenței, excepție ridicată de Societatea Comercială
ăManole Construct Proiect” — S.R.L. din Constanța într-o cauză
având ca obiect deschidere procedură insolvență.
În motivarea excepției de neconstituționalitate autorul
susține, în esență, că dispozițiile legale ale art. 3 pct. 1 lit. a),
pct. 6 și pct. 12, art. 8 alin. (1) și (2) și art. 33 alin. (2) teza a
doua sunt neconstituționale deoarece, pe de o parte, restrâng
dreptul debitorului de a solicita reorganizarea judiciară, ceea ce
conduce practic la dispariția totală a acestuia, iar, pe de altă
parte, instituie prezumții, cu consecința răsturnării sarcinii
probei, aceasta aparținând debitorului; astfel se încalcă
egalitatea în fața legii și se îngrădește accesul liber la justiție.
În privința neconstituționalității art. 32 alin. (1) din Legea
nr. 85/2006 autorul excepției arată că judecătorul-sindic dispune
prin încheiere deschiderea procedurii insolvenței, care se
notifică tuturor creditorilor, iar creditorii pot face opoziție, care
se soluționează printr-o singură hotărâre de judecătorul-sindic,
după citarea părților. Opoziția introdusă de creditori la

deschiderea procedurii poate fi calificată ca o cale de atac
împotriva încheierii de deschidere a procedurii asupra căreia se
pronunță tot judecătorul-sindic, or prin aceasta se încalcă art. 21
alin. (1)—(3) din Constituție, nefiind firesc ca aceeași instanță,
respectiv judecătorul-sindic, să se pronunțe asupra întregului
proces de deschidere a procedurii, asupra opozițiilor formulate,
precum și asupra tuturor cererilor ulterioare.
Tribunalul Constanța — Secția comercială, contencios
administrativ și fiscal consideră că excepția de
neconstituționalitate ridicată este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 3 pct. 1 lit. a), pct. 6 și pct. 12, art. 8 alin. (1) și (2),
art. 32 alin. (1) și art. 33 alin. (2) teza a doua din Legea
nr. 85/2006 privind procedura insolvenței, publicată în Monitorul
Oficial al României, Partea I, nr. 359 din 21 aprilie 2006, care, în
forma indicată de autorul excepției de neconstituționalitate,
aveau următorul conținut:
— Art. 3 pct. 1 lit. a), pct. 6 și pct. 12:
ăÎn înțelesul prezentei legi, termenii și expresiile de mai jos au
următoarele semnificații:
1. insolvența este acea stare a patrimoniului debitorului care
se caracterizează prin insuficiența fondurilor bănești disponibile
pentru plata datoriilor certe, lichide și exigibile:
a) insolvența este prezumată ca fiind vădită atunci când
debitorul, după 30 de zile de la scadență, nu a plătit datoria sa
față de unul sau mai mulți creditori;
[...]
6. prin creditor îndreptățit să solicite deschiderea procedurii
insolvenței se înțelege creditorul a cărui creanță împotriva
patrimoniului debitorului este certă, lichidă și exigibilă de mai
mult de 30 de zile;
[...]
12. cuantumul minim al creanței, pentru a putea fi introdusă
cererea creditorului, este de 30.000 lei, iar pentru salariați, de
6 salarii medii pe economie;”;
— Art. 8 alin. (1) și (2):
ă(1) Curtea de apel va fi instanța de recurs pentru hotărârile
pronunțate de judecătorul-sindic în temeiul art. 11.
(2) Termenul de recurs este de 10 zile de la comunicarea
hotărârii, dacă legea nu prevede altfel.”;

10

MONITORUL OFICIAL AL ROMÂNIEI, PARTEA I, Nr. 835/25.XI.2011

— Art. 32 alin. (1):
ă(1) Dacă cererea debitorului corespunde condițiilor
prevăzute la art. 27, judecătorul-sindic va pronunța o încheiere
de deschidere a procedurii generale, iar dacă prin declarația
făcută conform art. 28 alin. (1) lit. h) debitorul își arată intenția de
a intra în procedura simplificată sau nu depune documentele
prevăzute la art. 28 alin. (1) lit. a)—f) și h) la termenul prevăzut
la art. 28 alin. (2) ori se încadrează în una dintre categoriile
prevăzute la art. 1 alin. (2), judecătorul va pronunța o încheiere
de deschidere a procedurii simplificate.”;
— Art. 33 alin. (2) teza a doua:
ă(2) În termen de 10 zile de la primirea copiei, debitorul
trebuie fie să conteste, fie să recunoască existența stării de
insolvență. Dacă debitorul contestă starea de insolvență, iar
contestația sa este ulterior respinsă, el nu va mai avea
dreptul să solicite reorganizarea judiciară.”
Autorul excepției susține că dispozițiile legale criticate încalcă
prevederile constituționale ale art. 16 alin. (1) privind egalitatea
în drepturi, art. 21 alin. (3) privind dreptul la un proces echitabil
și soluționarea cauzelor într-un termen rezonabil, art. 44 alin. (2)
privind dreptul de proprietate privată și art. 135 alin. (2) lit. a)
privind asigurarea libertății comerțului din Constituție.
Examinând excepția de neconstituționalitate, Curtea reține
următoarele:
I. Autorul excepției susține neconstituționalitatea textelor
art. 3 pct. 1 lit. a), pct. 6 și pct. 12 și art. 8 alin. (2) din Legea
nr. 85/2006 în forma avută de aceste texte anterior modificării
aduse acestora prin art. I pct. 1, 2 și, respectiv, pct. 12 din Legea
nr. 169/2010, publicată în Monitorul Oficial al României, Partea I,
nr. 505 din 21 iulie 2010.
Având în vedere Decizia nr. 766 din 15 iunie 2011, publicată
în Monitorul Oficial al României, Partea I, nr. 549 din 3 august
2011, Curtea urmează a analiza pe fond textul în forma
anterioară modificării, întrucât acesta este incident și produce
efecte juridice în litigiul aflat pe rolul instanței judecătorești.
II. Curtea constată că s-a pronunțat în numeroase cazuri
asupra excepției de neconstituționalitate a dispozițiilor art. 3
pct. 1 lit. a), pct. 6 și pct. 12, art. 8 alin. (1) și (2), art. 32 alin. (1),
precum și art. 33 alin. (2) teza a doua din Legea nr. 85/2006
privind procedura insolvenței, prin raportare la aceleași
prevederi din Legea fundamentală, soluția adoptată de Curte
fiind de respingere a criticilor, ca neîntemeiate.
Astfel, prin Decizia nr. 1.138 din 4 decembrie 2007, publicată
în Monitorul Oficial al României, Partea I, nr. 31 din 15 ianuarie
2008, Curtea a constatat că, în ceea ce privește art. 3 pct. 1
lit. a) din Legea nr. 85/2006, acesta instituie, într-adevăr, o
prezumție de insolvență pentru comerciantul debitor care nu
stinge o datorie exigibilă după 30 de zile de la scadență.
Instituirea acestei prezumții, cu consecința răsturnării probei în
sarcina debitorului, este justificată însă de necesitatea asigurării
celerității în desfășurarea procedurii insolvenței, principiu
recunoscut pentru desfășurarea raporturilor de drept comercial,
precum și de nevoia de a se evita obligația creditorului de a
dovedi starea de insolvență, fapt ce ar fi imposibil în condițiile în
care acesta nu are acces la documentele debitorului și la datele
privind disponibilitățile bănești ale acestuia.
Totodată, în ceea ce privește critica art. 3 pct. 6 și 12 din
Legea nr. 85/2006, prin Decizia nr. 583 din 5 mai 2011, publicată
în Monitorul Oficial al României, Partea I, nr. 584 din 18 august
2011, Curtea a reținut că, potrivit art. 126 alin. (2) din Constituție,
legiuitorul se bucură de atributul exclusiv de a stabili normele
privind procedura de judecată, putând institui prevederi speciale
în vederea reglementării unor situații deosebite. O situație
deosebită o reprezintă și starea de insolvența cauzată de culpa
debitorului constând în neplata unei creanțe certe, lichide și
exigibile, având un anumit cuantum, într-un termen de 30 de

zile, care, sub imperiul celerității specifice soluționării raporturilor
comerciale, a impus adoptarea unei proceduri speciale ce are
drept scop protejarea patrimoniului debitorului și reîntregirea
acestuia, în cazurile în care a fost diminuat prin acte juridice
frauduloase, urmărind, în același timp, valorificarea cu eficiență
sporită a activelor debitorului, în vederea satisfacerii într-o
măsură cât mai mare a creanțelor creditorilor.
Acest mod de reglementare este în perfect acord cu
principiul constituțional al egalității în drepturi, care, după cum
s-a statuat în numeroase rânduri în jurisprudența Curții
Constituționale, nu presupune omogenitate, astfel încât situații
diferite justifică instituirea unui tratament juridic diferențiat.
Prin Decizia nr. 786 din 7 noiembrie 2006, publicată în
Monitorul Oficial al României, Partea I, nr. 11 din 8 ianuarie
2007, Curtea Constituțională a respins excepția de
neconstituționalitate a dispozițiilor art. 8 din Legea nr. 85/2006.
Cu acel prilej, a reținut că prevederile referitoare la competența
tribunalelor prin judecătorul-sindic, ca primă instanță, și a curților
de apel pentru judecarea recursurilor declarate împotriva
hotărârilor pronunțate de judecătorul-sindic au fost stabilite prin
lege, în conformitate cu dispozițiile art. 126 alin. (2) din
Constituție, iar nu prin încălcarea acestora. Curtea a mai reținut
că opțiunea legiuitorului pentru stabilirea competenței curților de
apel în soluționarea recursurilor a fost determinată de faptul că
acestea sunt instanțele imediat superioare în grad tribunalelor în
cadrul cărora funcționează judecătorul-sindic. De altfel, nicio
dispoziție constituțională și niciun instrument juridic internațional
nu stabilesc câte grade de jurisdicție și câte căi de atac trebuie
să existe pentru înfăptuirea justiției în diferite categorii de cauze,
astfel încât existența numai a unei singure căi de atac nu aduce
nicio atingere dreptului de acces liber la justiție. În considerarea
acestui aspect, Curtea a constatat că art. 13 din Convenția
pentru apărarea drepturilor omului și a libertăților fundamentale
presupune doar existența posibilității efective de a supune
judecății unei instanțe naționale cazul violării unui drept
consacrat de Convenție (Hotărârea din 26 octombrie 2000,
pronunțată în Cauza Kudla împotriva Poloniei, paragraful 157)
și, în consecință, ănu impune un anumit număr al gradelor de
jurisdicție sau un anumit număr al căilor de atac” (Decizia Curții
Constituționale nr. 288 din 3 iulie 2003, publicată în Monitorul
Oficial al României, Partea I, nr. 560 din 5 august 2003).
Cu privire la critica de constituționalitate raportată la art. 44
alin. (2) din Constituție, Curtea a statuat, prin Decizia nr. 78 din
8 februarie 2007, publicată în Monitorul Oficial al României,
Partea I, nr. 117 din 16 februarie 2007, că principiul ocrotirii în
mod egal prin lege a proprietății private se aplică atât în privința
proprietății debitorului, cât și în privința proprietății creditorilor,
inclusiv a creanțelor acestora din urmă. Astfel, creditorul este
îndreptățit să acționeze pe orice cale legală pentru valorificarea
creanțelor sale, iar debitorul, dacă în realitate nu este în
insolvență, își poate lichida oricând datoria, prevenind
deschiderea ori determinând închiderea procedurii insolvenței.
În ceea ce privește critica de neconstituționalitate raportată
la art. 135 alin. (2) lit. a) din Constituție, Curtea a statuat prin
Decizia nr. 78 din 8 februarie 2007, în esență, că dispozițiile
legale criticate au ca scop, ca de altfel întreaga procedură
instituită prin Legea nr. 85/2006, acoperirea pasivului debitorului
aflat în insolvență și, în același timp, pe un plan mai general,
asanarea mediului comercial, ceea ce corespunde obligației
statului înscrise în art. 135 alin. (2) lit. a) din Constituție.
Specificul procedurii a impus adoptarea unor reguli de
procedură speciale, care derogă de la normele dreptului comun,
stabilirea acestora constituind atributul exclusiv al legiuitorului,
potrivit prevederilor art. 126 alin. (2) din Constituție.
Cu privire la critica de neconstituționalitate a dispozițiilor
art. 33 alin. (2) din Legea nr. 85/2006, Curtea a constatat, prin

11

MONITORUL OFICIAL AL ROMÂNIEI, PARTEA I, Nr. 835/25.XI.2011
Decizia nr. 639 din 17 mai 2011, publicată în Monitorul Oficial al
României, Partea I, nr. 657 din 15 septembrie 2011, că aceasta
are în vedere, de fapt, doar interzicerea dreptului debitorului de
a mai solicita reorganizarea judiciară după ce anterior a
contestat existența stării de insolvență, iar contestația i-a fost
respinsă.
În legătură cu aceasta, Curtea a reținut că garantarea
libertății economice trebuie să aibă loc în mod egal pentru toți cei
care desfășoară o activitate economică. Astfel, garantarea
drepturilor comercianților debitori nu poate aduce prejudicii
drepturilor creditorilor. Prin urmare, limitarea exercițiului unor
drepturi ale debitorilor care nu și-au exercitat voluntar obligațiile
de plată apare ca justificată cu prilejul desfășurării procedurii
insolvenței, ce urmărește tocmai acoperirea pasivului acestora
prin satisfacerea creanțelor creditorilor.
Curtea a mai arătat că restrângerea anumitor drepturi ale
debitorului nu duce însă la dispariția totală a acelor drepturi.
Astfel, debitorul are posibilitatea de a opta între acceptarea
soluției cu privire la deschiderea procedurii insolvenței și
propunerea unui plan de reorganizare sau contestarea soluției
de deschidere a procedurii insolvenței, contestare care însă nu
trebuie să tindă spre o simplă tergiversare a cauzei. În plus,
chiar dacă va fi respinsă contestația, un plan de reorganizare
va putea fi propus de administratorul-judiciar sau de către
creditori. Prin urmare, Curtea a concluzionat că legea pune la
dispoziție mai multe căi prin care debitorul își poate valorifica
drepturile sale, inclusiv prin exercitarea accesului liber la justiție.
Referitor la critica de neconstituționalitate a art. 32 alin. (1)
din Legea nr. 85/2006, Curtea reține că opoziția la deschiderea
procedurii introdusă de creditori nu poate fi calificată ca fiind o

cale de atac împotriva încheierii de deschidere a procedurii
generale sau simplificate prevăzute de lege. Posibilitatea
introducerii unei opoziții este doar o parte componentă a
întregului mecanism de declanșare a deschiderii procedurii
prevăzute de Legea nr. 85/2006. De altfel, art. 11 alin. (1) lit. a)
din lege prevede că una dintre atribuțiile judecătorului-sindic
este ăpronunțarea motivată a hotărârii de deschidere a
procedurii”, iar art. 12 din lege statuează că ăHotărârile
judecătorului-sindic sunt definitive și executorii. Ele pot fi atacate
separat cu recurs”. În acest sens a fost pronunțată și Decizia
nr. 585 din 19 septembrie 2006, publicată în Monitorul Oficial al
României, Partea I, nr. 903 din 7 noiembrie 2006.
Procedura reglementată de Legea nr. 85/2006 poate fi
considerată deschisă ori refuzată numai când judecătorul-sindic
hotărăște în privința opozițiilor formulate de creditori. Or, Curtea
reține că numai hotărârea prin care judecătorul-sindic se
pronunță asupra opozițiilor este supusă căii de atac a recursului.
Controlul judecătoresc exercitat de judecătorul-sindic este
limitat la activitatea administratorului judiciar sau, după caz, a
lichidatorului, precum și la procesele și cererile de natură
judiciară aferente procedurii insolvenței.
Neintervenind elemente noi, de natură să determine
reconsiderarea
jurisprudenței
Curții
Constituționale,
considerentele și soluția deciziilor amintite își păstrează
valabilitatea și în prezenta cauză.
Distinct de cele arătate, Curtea constată că hotărârile
judecătorului-sindic pronunțate în temeiul art. 11 pot forma
obiectul recursului ce va fi judecat de curtea de apel, potrivit
art. 8 alin. (1) din lege, ceea ce asigură existența unui control
judiciar asupra hotărârilor judecătorului-sindic.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 3 pct. 1 lit. a), pct. 6 și pct. 12, art. 8 alin. (1)
și (2), art. 32 alin. (1) și art. 33 alin. (2) teza a doua din Legea nr. 85/2006 privind procedura insolvenței, excepție ridicată de
Societatea Comercială ăManole Construct Proiect” — S.R.L. din Constanța în Dosarul nr. 6.591/118/2009 al Tribunalului Constanța —
Secția comercială, contencios administrativ și fiscal.
Definitivă și general obligatorie.
Pronunțată în ședința publică din data de 20 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Andreea Costin

CURTEA CONSTITUȚIONALĂ

D E C I Z I A Nr. 1.269
din 27 septembrie 2011

referitoare la excepția de neconstituționalitate a dispozițiilor art. 1 lit. c), art. 2—5 și art. 12
din Legea nr. 119/2010 privind stabilirea unor măsuri în domeniul pensiilor
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc

— președinte
— judecător
— judecător
— judecător
— judecător

Ion Predescu
Puskás Valentin Zoltán
Tudorel Toader
Patricia Marilena Ionea

— judecător
— judecător
— judecător
— magistrat-asistent

12

MONITORUL OFICIAL AL ROMÂNIEI, PARTEA I, Nr. 835/25.XI.2011

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 1 lit. c), art. 2—5 și art. 12 din Legea
nr. 119/2010 privind stabilirea unor măsuri în domeniul pensiilor,
excepție ridicată din oficiu de Curtea de Apel Iași — Secția litigii
de muncă și asigurări sociale în Dosarul nr. 3.269/89/2010 și
care face obiectul Dosarului Curții Constituționale nr. 538D/2011.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în dosarele
nr. 562D/2011,
563D/2011,
621D/2011,
895D/2011—
900D/2011,
996D/2011—1.000D/2011,
1.003D/2011,
1.004D/2011, 1.006D/2011—1.008D/2011, având ca obiect
excepția de neconstituționalitate a acelorași dispoziții de lege,
excepție ridicată din oficiu de Curtea de Apel Iași — Secția
conflicte de muncă și asigurări sociale în dosarele
nr. 3.265/89/2010,
3.267/89/2010,
7.703/99/2010,
3.755/89/2010,
8.090/99/2010*,
8.042/99/2010*,
8.072/99/2010*,
8.078/99/2010*,
8.053/99/2010*,
8.071/99/2010*,
8.068/99/2010*,
8.046/99/2010*,
8.073/99/2010*,
8.062/99/2010*,
8.083/99/2010*,
8.057/99/2010,
8.040/99/2010*,
8.080/99/2010*
și
8.069/99/2010**.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă asupra înscrisurilor depuse în
dosarele nr. 563D/2011, 896D/2011, 898D/2011, 900D/2011,
996D/2011, 1.000D/2011, 1.003D/2011, 1.004D/2011,
1.006D/2011 și 1.007D/2011 de părțile Ilinca Torcescu, Ana
Enache, Cătălina Antonescu, Ivona Letiția Panican, Maria
Caraiman, Paraschiva Buznosu, Lola Bialus, Jana Tanasievici,
Eogenia Luca și Natalia Butnaru prin care se solicită admiterea
excepției de neconstituționalitate.
Curtea, având în vedere obiectul identic al excepțiilor de
neconstituționalitate ridicate în dosarele nr. 538D/2011,
562D/2011, 563D/2011, 621D/2011, 895D/2011—900D/2011,
996D/2011—1.000D/2011,
1.003D/2011,
1.004D/2011,
1.006D/2011—1.008D/2011, pune în discuție, din oficiu,
problema conexării cauzelor.
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 562D/2011, 563D/2011,
621D/2011, 895D/2011—900D/2011, 996D/2011—1.000D/2011,
1.003D/2011, 1.004D/2011, 1.006D/2011—1.008D/2011 la
Dosarul nr. 538D/2011, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarelor, constată
următoarele:
Prin Încheierea din 29 martie 2011, pronunțată în Dosarul
nr. 3.269/89/2010, încheierile din 18 martie 2011, pronunțate în
dosarele nr. 3.265/89/2010 și nr. 3.267/89/2010, Încheierea din
29 aprilie 2011, pronunțată în Dosarul nr. 7.703/99/2010,
încheierile din 28 iunie 2011, pronunțate în dosarele
nr. 3.755/89/2010, nr. 8.042/99/2010*, nr. 8.072/99/2010*,
nr. 8.078/99/2010*, nr. 8.053/99/2010* și 8.062/99/2010*,
încheierile din 1 iulie 2011, pronunțate în dosarele
nr. 8.071/99/2010*, nr. 8.068/99/2010*, nr. 8.046/99/2010* și
nr. 8.073/99/2010*, încheierile din 5 iulie 2011, pronunțate în

dosarele nr. 8.090/99/2010* și nr. 8.069/99/2010**, și încheierile
din 15 iulie 2011, pronunțate în dosarele nr. 8.083/99/2010*,
nr. 8.057/99/2010, nr. 8.040/99/2010* și nr. 8.080/99/2010,
Curtea de Apel Iași — Secția conflicte de muncă și asigurări
sociale a sesizat Curtea Constituțională cu excepția de
neconstituționalitate a dispozițiilor art. 1 lit. c), art. 2—5 și
art. 12 din Legea nr. 119/2010 privind stabilirea unor măsuri
în domeniul pensiilor.
Excepția a fost ridicată, din oficiu, de către instanța de
judecată cu prilejul soluționării unor cauze având ca obiect
drepturi de asigurări sociale.
În motivarea excepției de neconstituționalitate Curtea de
Apel Iași — Secția conflicte de muncă și asigurări sociale arată,
în esență, că dreptul la pensie constituie un ăbun” în sensul
arătat de Curtea Europeană a Drepturilor Omului în
jurisprudența sa, astfel că se bucură de protecția art. 1 din
Primul Protocol adițional la Convenția pentru apărarea
drepturilor omului și a libertăților fundamentale. Prin urmare,
recalcularea, prin reducerea substanțială a pensiilor
ocupaționale, chiar dacă operează pentru viitor, constituie o
încălcare a dreptului de proprietate ce are semnificația
exproprierii. De asemenea, arată că art. 47 alin. (2) din
Constituție nu distinge între pensia contributivă și cea
necontributivă, ceea ce conduce la concluzia că pensia stabilită
printr-o lege în vigoare la data deschiderii drepturilor la pensie
reprezintă un drept constituțional, iar cuantumul său nu poate fi
diminuat printr-o lege ulterioară. Dispozițiile de lege criticate însă
au semnificația nerecunoașterii de către stat a principiilor
prevăzute anterior, care au stat la baza calculării pensiilor
ocupaționale, ceea ce afectează stabilitatea circuitului civil și
aduce atingere drepturilor câștigate. Mai mult, se aduce atingere
și dispozițiilor art. 53 din Constituție, întrucât din cuprinsul
expunerii de motive a Legii nr. 119/2010 nu rezultă nici că
măsurile bugetare se impun și nici faptul că acestea ar fi
proporționale cu situația care le-a determinat. În plus,
restrângerea dreptului la pensie nu are un caracter temporar. În
sfârșit, susține că interesul public urmărit, respectiv asigurarea
unui sistem unitar de pensii, încalcă principiul proporționalității,
consacrat de jurisprudența Curții Europene a Drepturilor Omului
și de Constituție, prin aceea că rupe justul echilibru ce trebuie
păstrat între protecția proprietății și cerințele interesului general
prin privarea de dreptul de a beneficia de pensie în cuantumul
garantat de dispozițiile art. 68 alin. (2) și (7) din Legea
nr. 567/2004 privind statutul personalului auxiliar de specialitate
al instanțelor judecătorești și al parchetelor de pe lângă acestea
și al personalului care funcționează în cadrul Institutului Național
de Expertize Criminalistice.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul consideră că excepția de neconstituționalitate nu
este întemeiată, sens în care invocă jurisprudența în materie a
Curții Constituționale.
Președinții celor două Camere ale Parlamentului și
Avocatul Poporului nu au comunicat punctele de vedere
solicitate cu privire la excepția de neconstituționalitate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

MONITORUL OFICIAL AL ROMÂNIEI, PARTEA I, Nr. 835/25.XI.2011
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 lit. c), art. 2—5 și art. 12 din Legea nr. 119/2010
privind stabilirea unor măsuri în domeniul pensiilor, publicată în
Monitorul Oficial al României, Partea I, nr. 441 din 30 iunie 2010,
dispoziții potrivit cărora:
— Art. 1 lit. c): ăPe data intrării în vigoare a prezentei legi,
următoarele categorii de pensii, stabilite pe baza legislației
anterioare, devin pensii în înțelesul Legii nr. 19/2000 privind
sistemul public de pensii și alte drepturi de asigurări sociale, cu
modificările și completările ulterioare: [...]
c) pensiile de serviciu ale personalului auxiliar de specialitate
al instanțelor judecătorești și al parchetelor de pe lângă
acestea.”;
— Art. 2: ă(1) Pensiile de serviciu anticipate și anticipate
parțiale dintre cele prevăzute la art. 1 devin pensii pentru limită
de vârstă în înțelesul Legii nr. 19/2000, cu modificările și
completările ulterioare.
(2) Pensiile anticipate de serviciu dintre cele prevăzute la
art. 1 lit. c) și f) devin pensii pentru limită de vârstă în înțelesul
Legii nr. 19/2000, cu modificările și completările ulterioare.
(3) Pensiile de invaliditate și pensiile de urmaș dintre cele
prevăzute la art. 1 devin pensii de invaliditate, respectiv pensii
de urmaș, în înțelesul Legii nr. 19/2000, cu modificările și
completările ulterioare.
(4) Pensiile de serviciu, altele decât cele menționate la
alin. (1)—(3), dintre cele prevăzute la art. 1, devin pensii pentru
limită de vârstă în înțelesul Legii nr. 19/2000, cu modificările și
completările ulterioare.”;
— Art. 3: ă(1) Pensiile prevăzute la art. 1, stabilite potrivit
prevederilor legilor cu caracter special, cuvenite sau aflate în
plată, se recalculează prin determinarea punctajului mediu anual
și a cuantumului fiecărei pensii, utilizând algoritmul de calcul
prevăzut de Legea nr. 19/2000, cu modificările și completările
ulterioare.
(2) În situația pensiilor dintre cele prevăzute la alin. (1), care
au fost stabilite în baza legilor speciale, pensia din sistemul
public se determină considerându-se a fi îndeplinite condițiile de
acordare prevăzute de Legea nr. 19/2000, cu modificările și
completările ulterioare.
(3) În termen de 15 zile de la data intrării în vigoare a
prezentei legi, se elaborează metodologia de recalculare a
pensiilor prevăzute la art. 1, care se aprobă prin hotărâre a
Guvernului.”;
— Art. 4: ă(1) Recalcularea pensiilor prevăzute la art. 1 se
realizează de către instituțiile în evidența cărora se află
persoanele beneficiare, după cum urmează:
a) într-o perioadă de 5 luni de la data intrării în vigoare a
hotărârii Guvernului prevăzute la art. 3 alin. (3), pentru pensiile
prevăzute la art. 1 lit. a) și b);
b) într-o perioadă de 30 de zile de la data intrării în vigoare
a hotărârii Guvernului prevăzute la art. 3 alin. (3), pentru pensiile
prevăzute la art. 1 lit. c)—h).
(2) Cuantumul pensiilor recalculate potrivit prevederilor
alin. (1) se stabilește în baza punctajului mediu anual,
determinat potrivit prevederilor Legii nr. 19/2000, cu modificările
și completările ulterioare, și se plătește de la data de întâi a lunii
următoare expirării perioadei de recalculare prevăzute la
alin. (1) lit. a) sau b), după caz.”;
— Art. 5: ă(1) Prevederile art. 3 și 4 se aplică în mod
corespunzător și pensiilor stabilite potrivit prevederilor Legii
nr. 164/2001 privind pensiile militare de stat, republicată, cu
modificările și completările ulterioare, și ale Legii nr. 179/2004
privind pensiile de stat și alte drepturi de asigurări sociale ale
polițiștilor, cu modificările și completările ulterioare.
(2) Pentru pensiile prevăzute la art. 1 lit. a) sau b), punctajul
mediu anual realizat se determină prin împărțirea numărului de

13

puncte rezultat din însumarea punctajelor anuale ale
persoanelor la 20 de ani reprezentând stagiul complet de
cotizare.
(3) La cuantumul pensiilor prevăzute la art. 1 lit. a) sau b),
stabilite ca urmare a procesului de recalculare, se aplică
prevederile art. 11 teza a III-a din Legea nr. 80/1995 privind
statutul cadrelor militare, cu modificările și completările
ulterioare.
(4) În cazul pensiilor prevăzute la alin. (1), pentru perioadele
care constituie stagiu de cotizare și pentru care nu pot fi
dovedite venituri de natură salarială, la determinarea punctajului
mediu anual se utilizează salariul mediu brut pe economie din
perioadele respective.”;
— Art. 12: ăPersoanele ale căror drepturi la pensie sunt
stabilite, în condițiile legii, ulterior datei intrării în vigoare a
prezentei legi vor fi supuse automat procesului de recalculare,
astfel cum este reglementat de prezenta lege.”
Curtea de Apel Iași — Secția conflicte de muncă și asigurări
sociale consideră că textele de lege criticate contravin
următoarelor dispoziții din Constituție: art. 47 alin. (2) referitor la
dreptul la pensie, art. 53 privind restrângerea exercițiului unor
drepturi sau libertăți și art. 20 referitor la tratatele internaționale
privind drepturile omului, prin raportare la art. 1 din Primul
Protocol adițional la Convenția pentru apărarea drepturilor
omului și a libertăților fundamentale. De asemenea, invocă cele
reținute de Curtea Europeană a Drepturilor Omului în Hotărârea
din 30 mai 2000, pronunțată în Cauza Carbonara și Ventura
contra Italiei, Hotărârea din 22 martie 2001, pronunțată în Cauza
Streletz, Kessler și Krenz contra Germaniei, Hotărârea din
18 iunie 1971, pronunțată în Cauza De Wilde, Ooms și Versyp
contra Belgiei, Hotărârea din 16 septembrie 1996, pronunțată
în Cauza Gaygusuz contra Austriei, Hotărârea din 26 noiembrie
2002, pronunțată în Cauza Buchen contra Cehiei, Hotărârea din
12 aprilie 2006, pronunțată în Cauza Stec și alții contra
Regatului Unit, Hotărârea din 12 octombrie 2004, pronunțată în
Cauza Kjartan Asmundsson contra Islandei, Hotărârea din
12 aprilie 2006, pronunțată în Cauza Muller contra Austriei,
Hotărârea din 18 noiembrie 2004, pronunțată în Cauza
Pravednaya contra Austriei, Hotărârea din 20 noiembrie 1995,
pronunțată în Cauza Pressos Compania Naviera SA și alții
contra Belgiei și Hotărârea din 18 februarie 2009, pronunțată în
Cauza Andrejeva contra Letoniei.
Examinând excepția de neconstituționalitate, Curtea
constată că textele de lege criticate au mai constituit obiect al
controlului de constituționalitate în raport cu aceleași texte din
Constituție și cu argumente identice celor invocate în prezenta
cauză. Astfel, prin Decizia nr. 871 din 25 iunie 2010, publicată în
Monitorul Oficial al României, Partea I, nr. 433 din 28 iunie 2010,
Curtea a reținut, în esență, că ăpensiile de serviciu sunt
compuse din două elemente, indiferent de modul de calcul
specific stabilit de prevederile legilor speciale, și anume: pensia
contributivă și un supliment din partea statului care, prin
adunarea cu pensia contributivă, să reflecte cuantumul pensiei
de serviciu stabilit în legea specială”. Acordarea acestui
supliment, neavând ca temei contribuția la sistemul de asigurări
sociale, ăține de politica statului în domeniul asigurărilor sociale
și nu se subsumează dreptului constituțional la pensie, ca
element constitutiv al acestuia”. Prin urmare, dobândirea
dreptului la pensie specială ănu poate fi considerată ca instituind
o obligație ad aeternum a statului de a acorda acest drept,
singurul drept câștigat reprezentând doar prestațiile deja
realizate până la intrarea în vigoare a noii reglementări și asupra
cărora legiuitorul nu ar putea interveni decât prin încălcarea
dispozițiilor art. 15 alin. (2) din Constituție. [ ] Conformându-se
dispozițiilor art. 15 alin. (2) din Constituție, textele de lege
criticate afectează pensiile speciale doar pe viitor și numai în
ceea ce privește cuantumul acestora. Celelalte condiții privind

14

MONITORUL OFICIAL AL ROMÂNIEI, PARTEA I, Nr. 835/25.XI.2011

acordarea acestora, respectiv stagiul efectiv de activitate în
acea profesie și vârsta eligibilă nu sunt afectate de noile
reglementări. De asemenea, Legea privind instituirea unor
măsuri în domeniul pensiilor nu se răsfrânge asupra prestațiilor
deja obținute anterior intrării sale în vigoare, care constituie facta
praeterita”.
Cu același prilej, Curtea a statuat că ăpartea necontributivă
a pensiei de serviciu, chiar dacă poate fi încadrată, potrivit
interpretării pe care Curtea Europeană a Drepturilor Omului a
dat-o art. 1 din Primul Protocol adițional la Convenția pentru
apărarea drepturilor omului și a libertăților fundamentale, în
noțiunea de «bun», ea reprezintă totuși, din această
perspectivă, un drept câștigat numai cu privire la prestațiile de
asigurări sociale realizate până la data intrării în vigoare a noii

legi, iar suprimarea acestora pentru viitor nu are semnificația
exproprierii”.
Analizând conformitatea prevederilor art. 1—5 și art. 12 din
Legea nr. 119/2010 cu dispozițiile art. 53 din Constituție
raportate la dreptul la pensie și dreptul la un nivel de trai decent,
Curtea a constatat, prin prisma celor statuate mai sus, că
ăaceste dispoziții constituționale sunt lipsite de relevanță,
întrucât dreptul la pensie vizează pensia obținută în sistemul
general de pensionare, neexistând un drept constituțional la
pensie specială, deci la suplimentul financiar acordat de stat”.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluția și considerentele deciziei amintite își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1 lit. c), art. 2—5 și art. 12 din Legea
nr. 119/2010 privind stabilirea unor măsuri în domeniul pensiilor, excepție ridicată din oficiu de Curtea de Apel Iași — Secția litigii
de muncă și asigurări sociale în dosarele nr. 3.269/89/2010, 3.265/89/2010, 3.267/89/2010, 7.703/99/2010, 3.755/89/2010,
8.090/99/2010*, 8.042/99/2010*, 8.072/99/2010*, 8.078/99/2010*, 8.053/99/2010*, 8.071/99/2010*, 8.068/99/2010*,
8.046/99/2010*, 8.073/99/2010*, 8.062/99/2010*, 8.083/99/2010*, 8.057/99/2010, 8.040/99/2010*, 8.080/99/2010* și
8.069/99/2010**.
Definitivă și general obligatorie.
Pronunțată în ședința publică din data de 27 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.276
din 29 septembrie 2011

referitoare la excepția de neconstituționalitate a prevederilor art. 248—254 și art. 304
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Andreea Costin

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 248—254 și art. 304 din Codul de procedură
civilă, excepție ridicată de Ileana Constantinescu, în Dosarul
nr. 26.370/2/2005 al Curții de Apel București — Secția a III-a

civilă și pentru cauze cu minori și de familie, și care formează
obiectul Dosarului Curții Constituționale nr. 4.228D/2010.
La apelul nominal se constată lipsa părților, față de care
procedura de citare este legal îndeplinită.
Magistratul-asistent referă asupra faptului că autoarea
excepției de neconstituționalitate, Ileana Constantinescu, a
depus la dosar un înscris prin care solicită acordarea unui nou
termen în vederea angajării unui apărător, precum și pentru
faptul că în aceeași zi are pe rolul Tribunalului București un alt
dosar, conform citației atașate.
Reprezentantul Ministerului Public se opune cererii de
amânare.
Curtea, deliberând, în temeiul art. 14 din Legea nr. 47/1992,
coroborat cu art. 156 alin. 1 din Codul de procedură civilă, și
având în vedere data pronunțării încheierii de sesizare a Curții
Constituționale și lipsa indicării unui motiv temeinic în sensul
textului de lege, respinge cererea de acordare a unui nou
termen de judecată.

MONITORUL OFICIAL AL ROMÂNIEI, PARTEA I, Nr. 835/25.XI.2011
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, întrucât aceasta nu este motivată.
C U R T E A,

având în vedere actele și lucrările dosarului, constată
următoarele:
Prin Încheierea din 30 septembrie 2010, pronunțată în
Dosarul nr. 26.370/2/2005, Curtea de Apel București — Secția
a III-a civilă și pentru cauze cu minori și de familie a sesizat
Curtea Constituțională cu excepția de neconstituționalitate
a dispozițiilor art. 248—254 și art. 304 din Codul de
procedură civilă, excepție ridicată de Ileana Constantinescu
într-o cauză având ca obiect soluționarea recursului declarat
împotriva unei hotărâri prin care s-a respins cererea de
constatare a nulității încheierii unei căsătorii.
În motivarea excepției de neconstituționalitate autoarea
acesteia enumeră textele pretins a fi încălcate din Legea
fundamentală, fără a formula în mod concret critici de
neconstituționalitate.
Curtea de Apel București — Secția a III-a civilă și pentru
cauze cu minori și de familie consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

15

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
prevederile art. 248—254 și art. 304 din Codul de procedură
civilă, texte de lege care privesc instituția perimării, respectiv
motivele de nelegalitate în considerarea cărora se poate cere
modificarea sau casarea unor hotărâri judecătorești.
În opinia autoarei excepției de neconstituționalitate,
prevederile legale criticate contravin dispozițiilor art. 21 alin. (1)
și (2) privind accesul liber la justiție, art. 53 privind restrângerea
exercițiului unor drepturi sau al unor libertăți din Constituție,
precum și art. 13 care reglementează dreptul la o cale efectivă
de atac din Convenția pentru apărarea drepturilor omului și a
libertăților fundamentale.
Examinând excepția de neconstituționalitate, Curtea
constată că autoarea acesteia s-a limitat doar la indicarea unor
texte din Constituție pretins a fi încălcate, fără a explica în
concret în ce constă relația de contrarietate dintre dispozițiile
legale atacate și normele fundamentale invocate.
În jurisprudența sa, Curtea a apreciat că menționarea
formală a unor texte din Constituție pretins a fi încălcate, fără a
explica în concret în ce constă relația de contrarietate dintre
dispozițiile legale atacate și normele fundamentale invocate, nu
este de natură să satisfacă exigențele art. 10 alin. (2) din Legea
nr. 47/1992. De altfel, în acest sens Curtea s-a mai pronunțat
prin numeroase decizii, cu titlu exemplificativ reținându-se
Decizia nr. 495 din 6 mai 2008, publicată în Monitorul Oficial al
României, Partea I, nr. 378 din 19 mai 2008, Decizia nr. 627 din
29 mai 2008, publicată în Monitorul Oficial al României, Partea I,
nr. 555 din 23 iulie 2008, și Decizia nr. 517 din 8 mai 2008,
publicată în Monitorul Oficial al României, Partea I, nr. 412 din
2 iunie 2008.
În aceste condiții, Curtea constată că autoarea excepției nu
a motivat pretinsa contrarietate a dispozițiilor art. 248—259 și
art. 304 din Codul de procedură civilă cu prevederile Constituției
și, neputându-se substitui autoarei acesteia în vederea
argumentării excepției, urmează a o respinge ca inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 248—254 și art. 304 din Codul de procedură
civilă, excepție ridicată de Ileana Constantinescu în Dosarul nr. 26.370/2/2005 al Curții de Apel București — Secția a III-a civilă și
pentru cauze cu minori și de familie.
Definitivă și general obligatorie.
Pronunțată în ședința publică din data de 29 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Andreea Costin

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2012 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

144

1.500

140

3.

Monitorul Oficial, Partea a II-a

200

2.250

200

4.

Monitorul Oficial, Partea a III-a

435

430

40

5.

Monitorul Oficial, Partea a IV-a

4.800

1.720

160

6.

Monitorul Oficial, Partea a VI-a

250

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2012 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 835/25.XI.2011 conține 16 pagini.

Prețul: 3,20 lei

&JUYDGY|527966]
ISSN 1453—4495

