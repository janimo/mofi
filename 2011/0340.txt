Anul 179 (XXIII) — Nr. 340

PARTEA I

LEGI, DECRETE, HOTĂRÂRI ȘI ALTE ACTE

Marți, 17 mai 2011

SUMAR

Pagina
DECIZII ALE CURȚII CONSTITUȚIONALE
Decizia nr. 233 din 15 februarie 2011 referitoare la excepția de
neconstituționalitate a dispozițiilor art. 322 pct. 9 din
Codul de procedură civilă ..........................................
Decizia nr. 256 din 22 februarie 2011 referitoare la excepția de
neconstituționalitate a dispozițiilor art. 199 din Codul
de procedură civilă ....................................................
Decizia nr. 258 din 22 februarie 2011 referitoare la excepția de
neconstituționalitate a dispozițiilor art. 137 alin. 2 și
art. 202 alin. 1 din Codul de procedură civilă ............
Decizia nr. 259 din 22 februarie 2011 referitoare la excepția de
neconstituționalitate a dispozițiilor art. 323 alin. 1 și
art. 326 alin. 3 din Codul de procedură civilă ............
Decizia nr. 262 din 22 februarie 2011 referitoare la excepția de
neconstituționalitate a dispozițiilor art. 403 alin. 1 din
Codul de procedură civilă și ale art. 10 alin. (2) din
Ordonanța Guvernului nr. 5/2001 privind procedura
somației de plată ........................................................

Pagina
Decizia nr. 263 din 22 februarie 2011 referitoare la excepția de
neconstituționalitate a dispozițiilor art. 31 din Codul de
procedură civilă ..........................................................

2–3

4–5

5–6

7–8

8–10

10–11

Decizia nr. 403 din 24 martie 2011 referitoare la excepția de
neconstituționalitate a dispozițiilor art. 223 din Codul
de procedură civilă ....................................................

11–12

Decizia nr. 435 din 7 aprilie 2011 referitoare la excepția de
neconstituționalitate a dispozițiilor art. 399, art. 403,
art. 428 și art. 523 din Codul de procedură civilă ......

13–14

Decizia nr. 492 din 19 aprilie 2011 referitoare la excepția de
neconstituționalitate a dispozițiilor art. 322 pct. 2 din
Codul de procedură civilă ..........................................

14–15

Decizia nr. 493 din 19 aprilie 2011 referitoare la excepția de
neconstituționalitate a dispozițiilor art. 322 pct. 8 din
Codul de procedură civilă ..........................................

15–16

2

MONITORUL OFICIAL AL ROMÂNIEI, PARTEA I, Nr. 340/17.V.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 233
din 15 februarie 2011

referitoare la excepția de neconstituționalitate a dispozițiilor art. 322 pct. 9
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Fabian Niculae

— președinte
— judecător
— judecător
— judecător
— judecător
— judecător
— magistrat-asistent

Cu participarea în ședința publică din data de 18 ianuarie
2011 a reprezentantului Ministerului Public, Carmen-Cătălina
Gliga.
Pe rol se află soluționarea excepției de neconstituționalitate
a dispozițiilor art. 322 pct. 9 din Codul de procedură civilă,
excepție ridicată de Doina Iosif, Aurel Iosif și Daliana-Magdalena
Boboșilă-Iosif în Dosarul nr. 5.323/2/2008 al Înaltei Curți de
Casație și Justiție — Secția comercială.
Dezbaterile au avut loc la data de 18 ianuarie 2011 în
prezența
reprezentantului
autorilor
excepției
de
neconstituționalitate, domnul avocat Ionel Olteanu, precum și a
domnului Aurel Iosif și a reprezentantului Ministerului Public,
dezbaterile fiind consemnate în încheierea de la acea dată, când
Curtea, având nevoie de timp pentru a delibera, a amânat
succesiv pronunțarea pentru data de 8 februarie 2011, respectiv
15 februarie 2011.
C U R T E A,

având în vedere actele și lucrările dosarului, reține următoarele:
Prin Încheierea din 20 aprilie 2010, pronunțată în Dosarul
nr. 5.323/2/2008, Înalta Curte de Casație și Justiție — Secția
comercială a sesizat Curtea Constituțională pentru
soluționarea excepției de neconstituționalitate a
dispozițiilor art. 322 pct. 9 din Codul de procedură civilă.
Excepția a fost invocată de Doina Iosif, Aurel Iosif și DalianaMagdalena Boboșilă-Iosif într-o cauză având ca obiect
soluționarea unui recurs.
În motivarea excepției de neconstituționalitate autorii
acesteia susțin că dispozițiile art. 322 pct. 9 din Codul de
procedură civilă obligă instanța de revizuire la examinarea a
două aspecte, respectiv admisibilitatea cererii de revizuire și
analiza pe fond a cauzei. Cu privire la admisibilitatea cererii de
revizuire, legiuitorul a prevăzut în mod expres condițiile pe care
trebuie să le îndeplinească cel interesat în cauză, dar în ceea ce
privește rejudecarea pe fond a cauzei nu se prevede nimic
despre ipoteza în care hotărârea Curții Europene a Drepturilor
Omului, ce condamnă statul român, a vizat un caz în care nu
s-a invocat fondul, devenind, astfel, incidente dispozițiile de
drept comun, specifice motivelor ăinterne” de revizuire (art. 322
pct. 1—8), respectiv art. 326 alin. 3 potrivit căruia ăDezbaterile
sunt limitate la admisibilitatea revizuirii și la faptele pe care se
întemeiază”.
Autorii apreciază că normele legale criticate sunt contrare
dispozițiilor art. 21 alin. (2) și (3) privind accesul liber la justiție
și dreptul la un proces echitabil, precum și celor ale art. 6
paragraful 1 din Convenția pentru apărarea drepturilor omului și
a libertăților fundamentale, întrucât îngrădesc în mod nejustificat
liberul acces la justiție și nu permit utilizarea în mod efectiv a
unei noi căi de atac, în condițiile în care faptele la care se referă

art. 326 alin. 3 din Codul de procedură civilă au fost constatate
printr-o procedură internă criticată de către Curtea Europeană în
Hotărârea din 20 decembrie 2007 pronunțată în Cauza Iosif și
alții împotriva României.
Față de acestea, autorii excepției consideră că textul de lege
criticat este incomplet, legiuitorul lăsând nesoluționată ipoteza în
care hotărârea Curții Europene a Drepturilor Omului permite
revizuirea unei hotărâri rămase definitive și irevocabile, care nu
a evocat fondul, întrucât recurenților le-a fost refuzat dreptul de
acces la instanță, refuz constatat și sancționat în mod expres
prin hotărârea Curții.
Totodată, se mai susține că accesul liber la justiție este
limitat, din moment ce faptele la care se referă art. 326 au fost
reapreciate în mod exclusiv din perspectiva procedurilor
derulate în fața instanțelor naționale.
Înalta Curte de Casație și Justiție — Secția comercială
apreciază că excepția de neconstituționalitate este întemeiată,
întrucât prin dispozițiile legale criticate se limitează dreptul la un
proces echitabil.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 322 pct. 9 din Codul de procedură civilă care au
următorul cuprins:
ăArt. 322. — Revizuirea unei hotărâri rămase definitivă în
instanța de apel sau prin neapelare, precum și a unei hotărâri
dată de o instanță de recurs atunci când evocă fondul, se poate
cere în următoarele cazuri:
[...]
9. dacă Curtea Europeană a Drepturilor Omului a constatat
o încălcare a drepturilor sau libertăților fundamentale datorată
unei hotărâri judecătorești, iar consecințele grave ale acestei
încălcări continuă să se producă și nu pot fi remediate decât prin
revizuirea hotărârii pronunțate.”
În opinia autorilor excepției de neconstituționalitate,
dispozițiile legale criticate încalcă prevederile constituționale ale
art. 21 alin. (2) și (3) cu privire la accesul liber la justiție și dreptul
la un proces echitabil, precum și art. 6 paragraful 1 din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că excepția de neconstituționalitate este întemeiată și

MONITORUL OFICIAL AL ROMÂNIEI, PARTEA I, Nr. 340/17.V.2011
urmează să fie admisă pentru motivele ce vor fi expuse în
continuare.
Astfel, România este un stat de drept în care, potrivit art. 1
alin. (5) din Constituție, ărespectarea Constituției, a supremației
sale și a legilor este obligatorie”.
În condițiile în care art. 11 din Legea fundamentală prevede
că statul român se obligă să îndeplinească întocmai și cu
bună-credință obligațiile ce-i revin din tratatele la care este
parte și că tratatele ratificate de Parlament, potrivit legii, fac
parte din dreptul intern, iar art. 20 alin. (1) din Constituție că
dispozițiile constituționale privind drepturile și libertățile
cetățenilor vor fi interpretate și aplicate în concordanță cu
Declarația Universală a Drepturilor Omului, cu pactele și cu
celelalte tratate la care România este parte, Parlamentul are
îndatorirea de a legifera instituirea unor mecanisme
corespunzătoare pentru asigurarea reală a respectării accesului
liber la justiție, fără de care nu se poate concepe existența
statului de drept, prevăzută prin art. 1 alin. (3) din Constituție.
Fără îndeplinirea acestei îndatoriri, normele constituționale
menționate ar avea un caracter pur declarativ, situație
inadmisibilă pentru un stat care împărtășește valorile
democratice ce fac parte din patrimoniul constituțional
european, așa cum este prefigurat de Convenția Europeană a
Drepturilor Omului și de Carta drepturilor fundamentale a Uniunii
Europene.
De altfel, necesitatea respectării principiului supremației
Constituției și a principiului legalității a mai fost subliniată de
Curtea Constituțională în jurisprudența sa, de exemplu prin
Decizia nr. 1.358 din 21 octombrie 2010, publicată în Monitorul
Oficial al României, Partea I, nr. 761 din 15 noiembrie 2010, și
Decizia nr. 53 din 25 ianuarie 2011, publicată în Monitorul Oficial
al României, Partea I, nr. 90 din 3 februarie 2011.
În cazul de față, această îndatorire a Parlamentului decurge
din faptul că România a devenit parte la Convenția pentru
apărarea drepturilor omului și a libertăților fundamentale în urma
ratificării ei prin Legea nr. 30/1994, publicată în Monitorul Oficial
al României, Partea I, nr. 135 din 31 mai 1994, asumându-și
obligația de a respecta prevederile acestei Convenții, precum și
interpretarea dată de Curtea Europeană a Drepturilor
Omului acestei Convenții, în limitele prevăzute de această
Convenție, în conformitate cu prevederile art. 46, potrivit cărora
ăÎnaltele părți contractante se angajează să se conformeze
hotărârilor definitive ale Curții în litigiile în care ele sunt părți”.
De asemenea, Curtea Constituțională mai constată că prin
Hotărârea din 20 decembrie 2007, pronunțată în Cauza Iosif și
alții împotriva României, publicată și în Monitorul Oficial al
României, Partea I, nr. 561 din 24 iulie 2008, Curtea Europeană
a Drepturilor Omului a statuat că ăart. 322 § 9 din Codul de

3

procedură civilă permite revizuirea unui proces pe plan intern,
dacă Curtea a constatat încălcarea drepturilor unui reclamant”.
În plus, Curtea de la Strasbourg a apreciat că, ăatunci când
constată că un reclamant nu a avut acces la o instanță stabilită
prin lege, redresarea cea mai potrivită ar fi, în principiu,
rejudecarea sau redeschiderea procedurii în timp util, cu
respectarea cerințelor art. 6 din Convenție” (paragraful 99). De
altfel, aceleași concluzii reies și din Hotărârea din 26 ianuarie
2006, pronunțată în Cauza Lungoci împotriva României
(paragraful 56), Hotărârea din 21 februarie 2008, pronunțată în
Cauza S.C. Marolux S.R.L. și Jacobs împotriva României
(paragraful 52) și Hotărârea din 8 ianuarie 2009, pronunțată în
Cauza Rusen împotriva României (paragraful 47 și 48).
În aceste condiții, Curtea constată că art. 20 alin. (1) din
Constituție impune interpretarea art. 21 privind accesul liber la
justiție din Legea fundamentală prin prisma înțelesului dat
acestui drept de Curtea Europeană a Drepturilor Omului în
jurisprudența sa. O astfel de concluzie se impune, mai ales că
autorii excepției de neconstituționalitate invocă o hotărâre a
Curții de la Strasbourg pronunțată chiar în favoarea lor.
Dacă nu s-ar ajunge la această concluzie, justițiabilul s-ar
vedea lipsit de protecția conferită de Convenția pentru apărarea
drepturilor omului și a libertăților fundamentale, iar dreptul său
de acces liber la justiție prevăzut de art. 21 din Legea
fundamentală ar fi încălcat. Ca o consecință directă, România ar
fi în situația unei părți la Convenție care nu își respectă obligațiile
asumate pe planul dreptului internațional public și al dreptului
intern, contrar prevederilor art. 11 alin. (1) și (2) și art. 20 alin. (1)
din Constituție.
Așadar, având în vedere dispozițiile constituționale
menționate, faptul că România este parte la Convenția pentru
apărarea drepturilor omului și a libertăților fundamentale, fiind
obligată să respecte atât Convenția, cât și interpretările date de
Curtea Europeană a Drepturilor Omului în jurisprudența sa,
Curtea Constituțională constată că dispozițiile art. 322 pct. 9 din
Codul de procedură civilă sunt afectate de vicii de
neconstituționalitate. Astfel, în măsura în care aceste prevederi
legale nu permit revizuirea unei hotărâri judecătorești prin care,
fără a se evoca fondul, s-au produs încălcări ale unor drepturi și
libertăți fundamentale, încălcări constatate de Curtea
Europeană a Drepturilor Omului, se ajunge la lipsirea de
conținut a unui drept garantat de Constituția României.
În consecință, Curtea Constituțională constată că prevederile
legale criticate, în măsura în care au consecințele menționate
mai sus, încalcă dispozițiile art. 1 alin. (3) și (5), art. 11 alin. (1)
și (2), art. 20 alin. (1), precum și ale art. 21 din Constituția
României.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Admite excepția de neconstituționalitate ridicată de Doina Iosif, Aurel Iosif și Daliana-Magdalena Boboșilă-Iosif în Dosarul
nr. 5.323/2/2008 al Înaltei Curți de Casație și Justiție — Secția comercială și constată că dispozițiile art. 322 pct. 9 din Codul de
procedură civilă sunt neconstituționale în măsura în care nu permit revizuirea unei hotărâri judecătorești prin care, fără a se evoca
fondul, s-au produs încălcări ale unor drepturi și libertăți fundamentale, încălcări constatate de Curtea Europeană a Drepturilor
Omului.
Definitivă și general obligatorie.
Decizia se comunică președinților celor două Camere ale Parlamentului și Guvernului.
Pronunțată în ședința din data de 15 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

4

MONITORUL OFICIAL AL ROMÂNIEI, PARTEA I, Nr. 340/17.V.2011
CURTEA CONSTITUȚIONALĂ

D E C I Z I A Nr. 256
din 22 februarie 2011

referitoare la excepția de neconstituționalitate a dispozițiilor art. 199
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 199 din Codul de procedură civilă, excepție
ridicată de Radu Cătălin Grățianu, Sorin Gerard Grățianu și Alina
Ileana Săvulescu în Dosarul nr. 892/335/2009 al Judecătoriei
Videle.
La apelul nominal se prezintă, pentru autorii excepției de
neconstituționalitate, procurator Sorin Grațian, constatându-se
lipsa celorlalte părți, față de care procedura de citare a fost legal
îndeplinită.
Magistratul-asistent referă asupra faptului că partea Comisia
locală de fond funciar din cadrul Primăriei orașului Videle a
depus o cerere scrisă prin care solicită acordarea unui nou
termen de judecată pentru ănecomunicarea unui exemplar al
cererii și motivelor privind invocarea excepției de
neconstituționalitate a dispozițiilor art. 199 din Codul de
procedură civilă”.
Președintele acordă cuvântul procurorului care se opune
cererii de amânare. Curtea, ținând cont de prevederile art. 14
din Legea nr. 47/1992, apreciază că în procedura din fața
instanței de contencios constituțional nu sunt aplicabile, ad
similis, prevederile art. 114 alin. 2 din Codul de procedură civilă,
astfel încât respinge cererea formulată ca inadmisibilă.
Cauza fiind în stare de judecată, procuratorul depune note
scrise, iar președintele acordă cuvântul reprezentantului
Ministerului Public, care pune concluzii de respingere ca
neîntemeiată a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 15 februarie 2010, pronunțată în Dosarul
nr. 892/335/2009, Judecătoria Videle a sesizat Curtea
Constituțională pentru soluționarea excepției de
neconstituționalitate a prevederilor art. 199 din Codul de
procedură civilă.
Excepția a fost invocată de Radu Cătălin Grățianu, Sorin
Gerard Grățianu și de Alina Ileana Săvulescu într-un dosar
având ca obiect soluționarea unei cauze în domeniul fondului
funciar.
În motivarea excepției de neconstituționalitate autorii
excepției susțin, în esență, că dispozițiile art. 199 din Codul de
procedură civilă sunt neconstituționale întrucât contravin art. 16
alin. (1) și (2) din Constituție privind egalitatea în fața legii,
precum și art. 1 și 2 din Ordonanța Guvernului nr. 137/2000
privind prevenirea și sancționarea tuturor formelor de
discriminare, care interzice discriminările sub orice formă.
În opinia autorilor, dispozițiile legale criticate creează o
discriminare între martori și celelalte părți într-un proces, numai

martorii fiind pasibili de pedeapsă pentru ascunderea
adevărului.
Judecătoria Videle apreciază că excepția de
neconstituționalitate este neîntemeiată și arată, în esență, că
prevederile legale criticate nu aduc atingere drepturilor
petenților, deoarece aceștia au posibilitatea de a sesiza personal
organul de urmărire penală, în cazul în care sunt vătămați prin
săvârșirea de infracțiuni, potrivit art. 221 din Codul de procedură
penală.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile legale atacate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 199 din Codul de procedură civilă, prevederi
care au următorul cuprins: ăDacă din cercetare reies bănuieli
puternice de mărturie mincinoasă sau de mituire de martor,
instanța va încheia proces-verbal și va trimite pe martor în fața
autorităților penale.”
În opinia autorilor excepției de neconstituționalitate,
prevederile legale criticate contravin dispozițiilor constituționale
ale art. 16 alin. (1) și (2) privind egalitatea în fața legii și a
autorităților publice.
Examinând excepția de neconstituționalitate, Curtea
constată că prevederile art. 199 din Codul de procedură civilă
statuează că, dacă din cercetarea judecătorească reies bănuieli
puternice cu privire la mărturie mincinoasă sau mituire de
martor, instanța trebuie să încheie proces-verbal și să-l trimită pe
martor în fața autorităților penale. Fiind astfel redactat, textul
criticat nu contravine Constituției, ci, dimpotrivă, este de natură
a permite instanței să asigure o judecată dreaptă, care să dea
satisfacție părților nevoite să își realizeze drepturile și interesele
în justiție, știut fiind că hotărârea judecătorească se bazează pe
probele administrate în cauză și având în vedere faptul că o
mărturie mincinoasă poate vicia verdictul instanței. Prin urmare,
textul de lege menționat obligă judecătorul să dispună deferirea
oricărui potențial martor mincinos organelor competente să
constate dacă s-a săvârșit o asemenea faptă, asigurându-se,
astfel, corectitudinea derulării procesului și un tratament

MONITORUL OFICIAL AL ROMÂNIEI, PARTEA I, Nr. 340/17.V.2011

5

nediferențiat tuturor persoanelor aflate în aceeași situație legiuitor, în temeiul art. 126 alin. (2) din Constituție, a unui
tratament juridic diferit.
juridică.
Mai mult, punerea în aplicare de către judecător a dispozițiilor
În ceea ce privește critica referitoare la încălcarea art. 16 din
Constituție, aceasta nu poate fi primită pentru că martorii, în art. 199 din Codul de procedură civilă este în deplină
cadrul procesului civil, nu se află în aceeași situație juridică cu concordanță cu prevederile art. 126 din Constituție privind
celelalte părți din cauză, ceea ce justifică aplicarea de către instanțele judecătorești.
Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 199 din Codul de procedură civilă, excepție
ridicată de Radu Cătălin Grățianu, Sorin Gerard Grățianu și Alina Ileana Săvulescu în Dosarul nr. 892/335/2009 al Judecătoriei
Videle.
Definitivă și general obligatorie.
Pronunțată în ședința publică din data de 22 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae
CURTEA CONSTITUȚIONALĂ

D E C I Z I A Nr. 258
din 22 februarie 2011

referitoare la excepția de neconstituționalitate a dispozițiilor art. 137 alin. 2 și art. 202 alin. 1
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 137 alin. 2 și art. 202 alin. 1 din Codul de
procedură civilă, excepție ridicată de Elena Toader, Iordana
Dobre, Niculina Grigore, Constantin Stan, Nicolae Stan, Mihaela
Stan și Mariana Stan în Dosarul nr. 4.005/269/2009 al
Judecătoriei Oltenița.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 30 martie 2010, pronunțată în Dosarul
nr. 4.005/269/2009, Judecătoria Oltenița a sesizat Curtea
Constituțională pentru soluționarea excepției de
neconstituționalitate a prevederilor art. 137 alin. 2 și art. 202
alin. 1 din Codul de procedură civilă.
Excepția a fost invocată de Elena Toader, Iordana Dobre,
Niculina Grigore, Constantin Stan, Nicolae Stan, Mihaela Stan

și Mariana Stan într-un dosar având ca obiect anularea parțială
a unui titlu de proprietate.
În motivarea excepției de neconstituționalitate autorii
acesteia susțin, în esență, că art. 137 alin. 2 din Codul de
procedură civilă încalcă dispozițiile art. 21 din Constituție,
întrucât nu se circumscriu clar situațiile de excepție, respectiv
situațiile în care probele ce urmează a fi administrate pentru
soluționarea excepției coincid cu cel puțin o parte din probele
administrate pe fondul cauzei. Acest lucru înseamnă că
instanțele nu pot aplica prevederile art. 137 alin. 2 din Codul de
procedură civilă în limite constituționale decât în măsura în care
indică, potrivit art. 168 din Codul de procedură civilă, dovezile ce
urmează a fi administrate atât pe excepție, cât și pe fond, și
numai în măsura în care sunt necesare probe care nu se află
deja la dosarul cauzei.
De asemenea, art. 202 alin. 1 din Codul de procedură civilă
încalcă prevederile art. 124 referitoare la înfăptuirea justiției,
întrucât în situația existenței unui singur expert topograf pe lista
experților autorizați, care și-a exprimat deja părerea și a fost
recuzat, expertul nu mai este desemnat prin tragere la sorți, ci
este desemnat în mod direct. În această situație judecătorul nu
poate respecta legea în practică, ceea ce face ca justiția să nu
mai fie înfăptuită în numele legii, ci în acord cu voința
judecătorului, echivalând cu o justiție privată. În condițiile în care
judecătorul nu se mai supune legii și își impune în mod arbitrar
voința, dreptul la apărare al părților prevăzut la art. 24 alin. (1)
din Constituție nu mai poate fi atins. Dispozițiile art. 202 alin. 1
încalcă prevederile constituționale invocate în măsura în care
pe lista experților autorizați nu există un număr suficient de
experți care să permită desfășurarea procedurii de numire a
expertului prin tragere la sorți.
Judecătoria Oltenița apreciază că excepția de
neconstituționalitate este neîntemeiată. Astfel, art. 202 alin. 1

6

MONITORUL OFICIAL AL ROMÂNIEI, PARTEA I, Nr. 340/17.V.2011

din Codul de procedură civilă este constituțional, întrucât
existența unui singur expert în specialitatea topografie nu are
nicio legătură cu excepția invocată, ci ține de organizarea
corpului experților autorizați să funcționeze pe lângă tribunale.
Instanța poate recurge la desemnarea unui alt expert înscris
pe lista experților care funcționează pe lângă alte tribunale, în
situația în care părțile nu sunt de acord cu desemnarea
expertului înscris pe lista experților topografi de pe lângă
Tribunalul Călărași. Dispozițiile legale invocate nu
reglementează dreptul la apărare, ci modul în care sunt
desemnați experții în vederea efectuării de expertize în cauzele
în care se impun astfel de probe.
În ceea ce privește neconstituționalitatea art. 137 alin. 2 din
Codul de procedură civilă, instanța arată că aceasta este o
normă care reglementează situația în care o excepție poate fi
unită cu fondul numai dacă probele necesare soluționării
excepției sunt comune cu probele utile soluționării fondului, iar
unirea unei excepții cu fondul nu îngrădește dreptul unei
persoane de a se adresa justiției, dreptul la un proces echitabil
ori la soluționarea cauzei într-un termen rezonabil.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile legale atacate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 137 alin. 2 și art. 202 alin. 1 din Codul de
procedură civilă, texte de lege care au următorul conținut:
— Art. 137 alin. 2: ăExcepțiile nu vor putea fi unite cu fondul
decât dacă pentru judecarea lor este nevoie să se administreze
dovezi în legătură cu dezlegarea în fond a pricinii.”;
— Art. 202 alin. 1: ăDacă părțile nu se învoiesc asupra numirii
experților, ei se vor numi de către instanță, prin tragere la sorți,

în ședință publică, de pe lista întocmită și comunicată de către
biroul local de expertiză, cuprinzând persoanele înscrise în
evidența celor autorizate, potrivit legii, să efectueze expertize
judiciare.”
În opinia autorilor excepției de neconstituționalitate,
prevederile legale criticate contravin dispozițiilor constituționale
ale art. 21 alin. (1) și (3) privind accesul liber la justiție și dreptul
la un proces echitabil, ale art. 24 alin. (1) privind dreptul la
apărare și ale art. 124 privind înfăptuirea justiției.
Examinând excepția de neconstituționalitate, Curtea reține
că s-a pronunțat asupra dispozițiilor art. 137 alin. 2 din Codul de
procedură civilă și, răspunzând unor critici asemănătoare, a
statuat constant că prevederile respective sunt în acord cu
dispozițiile constituționale.
Astfel, prin Decizia nr. 782 din 1 iulie 2008, publicată în
Monitorul Oficial al României, Partea I, nr. 566 din 28 iulie 2008,
Curtea a reținut că ăregula o constituie soluționarea separată a
excepțiilor, prevederile art. 137 alin. 2 din Codul de procedură
civilă instituind o derogare, care este de strictă interpretare și
aplicare. De aceea, dacă instanța a unit excepția cu fondul,
întrucât era necesar să administreze dovezi în legătură cu
dezlegarea în fond a cauzei, prin dispozitivul hotărârii se va
pronunța mai întâi asupra excepției, motivând soluția în
considerentele acesteia”. Prin urmare, Curtea constată că
reglementarea criticată oferă premisa soluționării cu celeritate
a procesului, iar o prelungire exagerată și nejustificată a duratei
procesului ar surveni tocmai în ipoteza prefigurată de autorul
excepției, potrivit căreia toate excepțiile procesuale ar trebui să
fie soluționate separat, inclusiv acele excepții vizate de
prevederile art. 137 alin. 2 din Codul de procedură civilă. De
asemenea, Curtea a constatat că pentru o bună administrare a
justiției este firesc ca instanțele, în virtutea textului de lege
criticat, să unească cu fondul acele excepții pentru a căror
soluționare este necesară administrarea acelorași probe ca și
pentru judecarea fondului. O asemenea prevedere legală dă
expresie tocmai exigențelor constituționale privitoare la dreptul
la un proces echitabil și la termenul rezonabil în care acesta se
impune a fi finalizat.
În ceea ce privește art. 202 alin. 1 din Codul de procedură
civilă, Curtea constată că și acesta este constituțional, întrucât,
dacă părțile din proces nu se învoiesc cu privire la numirea
expertului, este firesc ca judecătorul să aleagă persoana
specialistului de pe lista întocmită de biroul local de expertize,
iar, în cazul când pe o asemenea listă ar fi un singur expert,
instanța poate recurge la desemnarea unui expert înscris pe
lista existentă la un alt tribunal și astfel imparțialitatea se
păstrează, fiind asigurate accesul liber la justiție, dreptul la
apărare și înfăptuirea justiției.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 137 alin. 2 și art. 202 alin. 1 din Codul de
procedură civilă, excepție ridicată de Elena Toader, Iordana Dobre, Niculina Grigore, Constantin Stan, Nicolae Stan, Mihaela Stan
și Mariana Stan în Dosarul nr. 4.005/269/2009 al Judecătoriei Oltenița.
Definitivă și general obligatorie.
Pronunțată în ședința publică din data de 22 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

MONITORUL OFICIAL AL ROMÂNIEI, PARTEA I, Nr. 340/17.V.2011

7

CURTEA CONSTITUȚIONALĂ

D E C I Z I A Nr. 259
din 22 februarie 2011

referitoare la excepția de neconstituționalitate a dispozițiilor art. 323 alin. 1 și art. 326 alin. 3
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 323 alin. 1 și art. 326 alin. 3 din Codul de
procedură civilă, excepție ridicată de Societatea Comercială
ăMura Center” — S.R.L. din Luduș, prin administrator Teodor
Sorin Mureșan, în Dosarul nr. 946/102/2009 al Tribunalului
Mureș — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 25 februarie 2010, pronunțată în Dosarul
nr. 946/102/2009, Tribunalul Mureș — Secția civilă a sesizat
Curtea Constituțională pentru soluționarea excepției de
neconstituționalitate a prevederilor art. 323 alin. 1 și art. 326
alin. 3 din Codul de procedură civilă.
Excepția a fost invocată de Societatea Comercială ăMura
Center” — S.R.L. din Luduș, prin administrator Teodor Sorin
Mureșan, într-un dosar având ca obiect soluționarea unei cereri
de revizuire.
În motivarea excepției de neconstituționalitate autorul
acesteia susține că dispozițiile art. 326 alin. 3 din Codul de
procedură civilă sunt neconstituționale, întrucât revizuirea unei
sentințe doar în limita aspectelor ce țin de admisibilitatea cererii
de revizuire și a faptelor pe care se întemeiază, fără a raporta
actul nou la probele administrate în cauză în ciclul procesual
anterior, împiedică judecătorul să examineze toate aspectele
avute în vedere de instanțele ce s-au pronunțat anterior, cu
consecința pronunțării numai asupra acestor aspecte și, implicit,
cu încălcarea dreptului părții la un proces echitabil.
Tribunalul Mureș — Secția civilă apreciază că excepția de
neconstituționalitate este neîntemeiată, întrucât revizuirea este
o cale extraordinară de atac, fiind admisibilă numai în cazurile
limitativ prevăzute la art. 322 din Codul de procedură civilă.
Competența instanței de revizuire de a schimba, în tot sau în
parte, hotărârea atacată este dată tocmai de scopul urmărit de
legiuitor, și anume de a se corecta hotărârea respectivă. Astfel,
cererea de revizuire nu declanșează un litigiu nou, ci reprezintă
o fază procesuală a aceleiași cauze. În timp ce acțiunea inițială
urmărește realizarea unui drept al reclamantului bazat pe
motivele de fapt și de drept, cererea de revizuire urmărește
reformarea hotărârii definitive și irevocabile, tocmai pentru
motivele prevăzute la art. 322 din Codul de procedură civilă.
Cazurile de revizuire sunt redactate în mod clar, sunt previzibile,

precise și neechivoce, astfel încât instanța de judecată are
posibilitatea, în mod obiectiv, de a le interpreta și aplica.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părților, concluziile procurorului,
dispozițiile de lege criticate raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 323 alin. 1 și art. 326 alin. 3 din Codul de
procedură civilă, care au următorul cuprins:
— Art. 323 alin. 1: ăCererea de revizuire se îndreaptă la
instanța care a dat hotărârea rămasă definitivă și a cărei
revizuire se cere.”;
— Art. 326 alin. 3: ăDezbaterile sunt limitate la admisibilitatea
revizuirii și la faptele pe care se întemeiază.”
În opinia autorului excepției de neconstituționalitate
dispozițiile legale criticate sunt neconstituționale în raport cu
prevederile art. 20 referitoare la tratatele internaționale privind
drepturile omului, art. 21 alin. (1)—(3) privind accesul liber la
justiție, art. 51 alin. (1) privind dreptul de petiționare și art. 126
alin. (1) și (3) privind instanțele judecătorești din Constituție,
precum și cu prevederile art. 6 privind dreptul la un proces
echitabil din Convenția pentru apărarea drepturilor omului și
libertăților fundamentale.
Examinând excepția de neconstituționalitate, Curtea reține
că s-a pronunțat asupra dispozițiilor art. 326 alin. 3 din Codul de
procedură civilă și, răspunzând unor critici asemănătoare, a
statuat constant că prevederile respective sunt în acord cu
dispozițiile constituționale.
Astfel, prin Decizia nr. 1.110 din 8 septembrie 2009, publicată
în Monitorul Oficial al României, Partea I, nr. 678 din 9 octombrie
2009, Curtea a reținut că rațiunea reglementării instituției
revizuirii se întemeiază tocmai pe recunoașterea de către
legiuitor a situației că și o hotărâre judecătorească poate fi
greșită, nu neapărat din motive imputabile instanței de judecată,
ipoteză în care trebuie să se dea posibilitatea reformării
acesteia. Competența instanței de revizuire de a schimba, în tot
sau în parte, hotărârea atacată este dată tocmai de scopul
urmărit de legiuitor, și anume de a se corecta hotărârea
respectivă. Astfel, aceasta nu declanșează un litigiu nou, ci
reprezintă o fază procesuală a aceleiași cauze și, în aceste
condiții, instanța în cauză trebuie să lămurească și aspectele ce
au incidență asupra fondului cauzei ca urmare a admiterii
revizuirii.
Întrucât nu au intervenit elemente noi, de natură a determina
reconsiderarea jurisprudenței Curții, atât soluția, cât și

8

MONITORUL OFICIAL AL ROMÂNIEI, PARTEA I, Nr. 340/17.V.2011

considerentele cuprinse în această decizie își păstrează
valabilitatea și în prezenta cauză.
În ceea ce privește excepția de neconstituționalitate a
dispozițiilor art. 323 alin. 1 din Codul de procedură civilă, Curtea
constată că aceasta este nemotivată, autorii excepției
menționând doar în mod formal textele constituționale pretins
încălcate, fără a arăta în ce constă contradicția relevată. Se
încalcă astfel dispozițiile imperative ale art. 10 alin. (2) din Legea
nr. 47/1992, potrivit cărora ăSesizările trebuie făcute în formă
scrisă și motivate”, astfel încât excepția de neconstituționalitate
a acestor dispoziții legale este inadmisibilă.

Simpla enumerare în susținerea excepției a unor prevederi
constituționale pretins încălcate nu este de natură să satisfacă
exigențele art. 10 alin. (2) din Legea nr. 47/1992. De altfel, în
acest sens, Curtea s-a mai pronunțat prin numeroase decizii, cu
titlu exemplificativ, reținându-se: Decizia nr. 627 din 29 mai
2008, publicată în Monitorul Oficial al României, Partea I, nr. 555
din 23 iulie 2008, Decizia nr. 465 din 17 mai 2007, publicată în
Monitorul Oficial al României, Partea I, nr. 367 din 30 mai 2007,
Decizia nr. 517 din 8 mai 2008, publicată în Monitorul Oficial al
României, Partea I, nr. 412 din 2 iunie 2008, Decizia nr. 245 din
19 februarie 2009, publicată în Monitorul Oficial al României,
Partea I, nr. 166 din 17 martie 2009.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca inadmisibilă, excepția de neconstituționalitate a dispozițiilor art. 323 alin. 1 din Codul de procedură civilă,
excepție ridicată de Societatea Comercială ăMura Center” — S.R.L. din Luduș, prin administrator Teodor Sorin Mureșan, în Dosarul
nr. 946/102/2009 al Tribunalului Mureș — Secția civilă.
2. Respinge, ca neîntemeiată, excepția de neconstituționalitate a dispozițiilor art. 326 alin. 3 din Codul de procedură civilă,
excepție ridicată de același autor în dosarul aceleiași instanțe.
Definitivă și general obligatorie.
Pronunțată în ședința publică din data de 22 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 262
din 22 februarie 2011

referitoare la excepția de neconstituționalitate a dispozițiilor art. 403 alin. 1
din Codul de procedură civilă și ale art. 10 alin. (2) din Ordonanța Guvernului nr. 5/2001
privind procedura somației de plată
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 403 alin. 1 din Codul de procedură civilă,
excepție ridicată de Societatea Comercială ăBliss Group” —
S.R.L. din Timișoara în Dosarul nr.1.792/325/2010 al
Judecătoriei Timișoara.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune

concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 25 februarie 2010, pronunțată în Dosarul
nr. 1.792/325/2010, Judecătoria Timișoara a sesizat Curtea
Constituțională pentru soluționarea excepției de
neconstituționalitate a prevederilor art. 403 alin.1 din Codul
de procedură civilă.
Excepția a fost invocată de Societatea Comercială ăBliss
Group” — S.R.L. din Timișoara într-un dosar având ca obiect
obligația de a face.
În motivarea excepției de neconstituționalitate autorul
acesteia susține că dispozițiile legale criticate sunt
neconstituționale, întrucât în toate cazurile în care titlul
executoriu nu este o hotărâre judecătorească cu autoritate de
lucru judecat, ci este un contract învestit cu formulă executorie,
o ordonanță de plată sau un instrument de plată învestit cu
formulă executorie, condiția depunerii unei cauțiuni pentru
admisibilitatea cererii de suspendare a executării este

MONITORUL OFICIAL AL ROMÂNIEI, PARTEA I, Nr. 340/17.V.2011
neconstituțională, încălcând dreptul la un proces echitabil,
egalitatea în fața legii și dreptul de proprietate asupra bunurilor
sau sumelor de bani supuse executării silite.
Egalitatea în fața legii este înfrântă, întrucât în fața aceleiași
proceduri de executare silită creditorul care demarează
executarea silită are o poziție privilegiată față de debitor, din
moment ce executarea se derulează în mod normal în favoarea
creditorului, iar debitorul este obligat la plata unei cauțiuni pentru
a putea solicita suspendarea executării. În același mod este
afectat și dreptul la un proces echitabil, dispozițiile legale
criticate plasând creditorul din dosarul execuțional într-o poziție
procesuală superioară față de debitor.
Autorul excepției mai susține că dispozițiile legale criticate
aduc atingere și dreptului de proprietate al contestatorului
asupra bunurilor sale, în condițiile în care fondul raporturilor
dintre părți nu a fost dezbătut în fața instanței și titlul executoriu
nu împiedică o dezbatere a fondului.
De asemenea, se mai susține că prevederile art. 10 alin. (2)
din Ordonanța Guvernului nr. 5/2001 privind somația de plată,
care prevăd că debitorul care a depus cerere în anulare
împotriva ordonanței privind somația de plată nu poate formula
apărări de fond împotriva titlului executoriu în cadrul contestației
la executare, instituie o limitare a dreptului la apărare, a liberului
acces la justiție și a dreptului la un proces echitabil, deoarece se
acordă dreptul creditorului de a pune în executare silită un titlu
executoriu obținut fără ca fondul relațiilor juridice dintre părțile în
litigiu să fie supus analizei unei instanțe judecătorești și fără ca
acesta să poată fi supus analizei unei instanțe anterior executării
silite.
Judecătoria Timișoara apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, astfel cum rezultă
din încheierea de sesizare, îl constituie prevederile art. 403
alin. 1 din Codul de procedură civilă. Examinând încheierea de
sesizare, Curtea constată că, în realitate, obiectul excepției de
neconstituționalitate îl constituie dispozițiile art. 403 alin.1 din
Codul de procedură civilă, precum și prevederile art. 10 alin. (2)
din Ordonanța Guvernului nr. 5/2001 privind procedura somației
de plată, publicată în Monitorul Oficial al României, Partea I,
nr. 422 din 30 iulie 2001, cu modificările și completările
ulterioare, prevederi care au următorul cuprins:
— Art. 403 alin. 1 din Codul de procedură civilă: ăPână la
soluționarea contestației la executare sau a altei cereri privind
executarea silită, instanța competentă poate suspenda
executarea, dacă se depune o cauțiune în cuantumul fixat de
instanță, în afară de cazul în care legea dispune altfel.”;
— Art. 10 alin. (2) din Ordonanța Guvernului nr. 5/2001: ăPrin
contestația la executare debitorul poate invoca apărări de fond
împotriva titlului executoriu, cu excepția cazului în care a

9

formulat, potrivit art. 8, cerere în anulare împotriva ordonanței
de admitere a cererii creditorului.”
În opinia autorului excepției de neconstituționalitate,
prevederile legale criticate contravin dispozițiilor cuprinse în
art. 16 alin. (1) privind egalitatea în drepturi, art. 21 alin. (1)—(3)
privind accesul liber la justiție și dreptul la un proces echitabil și
art. 44 alin. (2) din Constituție privind dreptul de proprietate.
Examinând excepția de neconstituționalitate, Curtea reține
că s-a mai pronunțat asupra dispozițiilor legale criticate, prin
raportare la critici similare, constatând că sunt constituționale.
Astfel, prin Decizia nr. 567 din 29 aprilie 2010, publicată în
Monitorul Oficial al României, Partea I, nr. 402 din 17 iunie 2010,
Curtea a statuat că procedura contestației la executare asigură
garanții suficiente de ocrotire a accesului liber la justiție tuturor
părților implicate în proces, prin însuși faptul că le oferă
posibilitatea de a contesta executarea și de a solicita
suspendarea acesteia.
În ceea ce privește instituirea obligației de plată a unei
cauțiuni, prin aceeași Decizie nr. 567 din 29 aprilie 2010,
publicată în Monitorul Oficial al României, Partea I, nr. 402 din
17 iunie 2010, și prin Decizia nr. 72 din 19 ianuarie 2010,
publicată în Monitorul Oficial al României, Partea I, nr.174 din
17 martie 2010, Curtea a reținut că ăinstituirea obligației de plată
a cauțiunii ca o condiție a suspendării executării are o dublă
finalitate, și anume, pe de o parte, aceea de a constitui o
garanție pentru creditor, în ceea ce privește acoperirea
eventualelor daune suferite ca urmare a întârzierii executării
silite, prin efectul suspendării acesteia, iar, pe de altă parte, de
a preveni și de a limita eventualele abuzuri în valorificarea unui
atare drept de către debitorii rău-platnici. Întrucât plata cauțiunii
nu constituie o condiție de admisibilitate a contestației la
executare, ci exclusiv pentru a putea solicita suspendarea
provizorie a executării silite, instituirea acestei obligații nu poate
fi calificată ca o modalitate de a împiedica accesul liber la
justiție.”
De asemenea, în ceea ce privește încălcarea prevederilor
art. 16 alin. (1) din Constituție, prin Decizia nr. 540 din 7 iunie
2007, publicată în Monitorul Oficial al României, Partea I, nr. 558
din 15 august 2007, Curtea constată că, în măsura în care
reglementarea dedusă controlului se aplică tuturor celor aflați în
situația prevăzută în ipoteza normei legale, fără nicio
discriminare pe considerente arbitrare, critica cu un atare obiect
nu este întemeiată.
Referitor la critica de neconstituționalitate raportată la art. 44
din Constituție, prin Decizia nr. 227 din 18 mai 2004, publicată
în Monitorul Oficial al României, Partea I, nr. 482 din 28 mai
2004, Curtea Constituțională a reținut că, în condițiile în care,
potrivit art. 126 alin. (2) din Constituție legiuitorul ordinar este
abilitat să reglementeze competența și procedura de judecată,
stabilind cadrul organizatoric și funcțional în care se realizează
accesul liber la justiție, instituirea cauțiunii nu aduce atingere
nici principiului constituțional referitor la garantarea proprietății
private. Sub acest aspect, procedura contestației la executare
asigură garanții suficiente atât pentru ocrotirea accesului liber
la justiție, cât și pentru protecția dreptului de proprietate al
tuturor părților implicate în proces, prin însuși faptul că le oferă
posibilitatea de a contesta executarea, de a solicita
suspendarea acesteia, iar în cazul admiterii contestației și
desființării titlului executoriu sau a înseși executării silite
persoanele interesate au dreptul la întoarcerea executării prin
restabilirea situației anterioare acesteia.
În ceea ce privește dispozițiile art. 10 alin. 2 din Ordonanța
Guvernului nr. 5/2001 privind procedura somației de plată, prin
Decizia nr. 361 din 12 decembrie 2002, publicată în Monitorul
Oficial al României, Partea I, nr. 172 din 19 martie 2003, Curtea

10

MONITORUL OFICIAL AL ROMÂNIEI, PARTEA I, Nr. 340/17.V.2011

a considerat ca fiind neîntemeiată critica potrivit căreia
prevederile art. 10 alin. (2) din Ordonanța Guvernului nr. 5/2001
ar încălca dispozițiile constituționale referitoare la accesul liber
la justiție și dreptul la un proces echitabil. Curtea a reținut cu
acel prilej că teza întâi a art. 10 alin. (2) permite debitorului
invocarea, prin contestația la executare, și a unor apărări de
fond împotriva titlului executoriu, iar teza a doua a aceluiași
alineat exceptează de la exercițiul acestui drept debitorul care a
formulat o cerere în anulare împotriva ordonanței de admitere a
cererii creditorului. Conform prevederilor art. 8 din aceeași
ordonanță, împotriva ordonanței cu somația de plată, emisă de
judecător, debitorul poate formula cerere în anulare la instanța
competentă pentru judecarea cauzei în primă instanță, care va
putea anula ordonanța, situație în care, la cererea creditorului,
se va proceda la judecarea în fond a cauzei, în condițiile
dreptului comun. Din conținutul acestor dispoziții legale nu

rezultă nicio îngrădire a accesului liber la justiție pentru niciuna
dintre părțile litigante. Debitorul nemulțumit de ordonanța cu
somația de plată poate formula o cerere în anulare la instanța
competentă pentru judecarea fondului cauzei în primă instanță.
El poate, de asemenea, formula contestație la executare
împotriva titlului executoriu, în cadrul căreia are dreptul să
invoce și apărări de fond, dacă nu și-a exercitat dreptul de a
formula cerere în anulare împotriva ordonanței cu somația de
plată. Excepția prevăzută în art. 10 alin. (2) teza a doua din
Ordonanța Guvernului nr. 5/2001 este justificată, întrucât
aceasta are în vedere situația în care, în lipsa cererii în anulare,
debitorul nu a putut invoca apărările de fond.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile anterioare
își păstrează valabilitatea și în cauza de față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 403 alin. 1 din Codul de procedură civilă
și ale art. 10 alin. (2) din Ordonanța Guvernului nr. 5/2001 privind procedura somației de plată, excepție ridicată de Societatea
Comercială ăBliss Group” — S.R.L. din Timișoara în Dosarul nr. 1.792/325/2010 al Judecătoriei Timișoara.
Definitivă și general obligatorie.
Pronunțată în ședința publică din data de 22 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae
CURTEA CONSTITUȚIONALĂ

D E C I Z I A Nr. 263
din 22 februarie 2011

referitoare la excepția de neconstituționalitate a dispozițiilor art. 31
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 31 din Codul de procedură civilă, excepție
ridicată de Ion Prundaru în Dosarul nr. 550/301/2010 al
Judecătoriei Sectorului 3 București.
La apelul nominal se prezintă autorul excepției de
neconstituționalitate, lipsind cealaltă parte, față de care
procedura de citare a fost legal îndeplinită. Cauza fiind în stare
de judecată, președintele acordă cuvântul autorului excepției de
neconstituționalitate, care solicită admiterea acesteia.

Reprezentantul Ministerului Public pune concluzii de
respingere ca inadmisibilă a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 17 iunie 2010, pronunțată în Dosarul
nr. 550/301/2010, Judecătoria Sectorului 3 București a
sesizat Curtea Constituțională pentru soluționarea
excepției de neconstituționalitate a prevederilor art. 31 din
Codul de procedură civilă.
Excepția a fost invocată de Ion Prundaru într-un dosar având
ca obiect soluționarea unei plângeri contravenționale.
În motivarea excepției de neconstituționalitate autorul
acesteia menționează că textul legal criticat încalcă prevederile
constituționale ale art. 11 privind dreptul internațional și dreptul
intern, precum și ale art. 20 referitoare la tratatele internaționale
privind drepturile omului, fără, însă, a-și argumenta în mod
fundamentat critica de neconstituționalitate formulată.

MONITORUL OFICIAL AL ROMÂNIEI, PARTEA I, Nr. 340/17.V.2011
Autorul excepției de neconstituționalitate nu a motivat-o,
semnalând doar încălcarea art. 11 și 20 din Constituția
României.
Judecătoria Sectorului 3 București apreciază că excepția
de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părților, concluziile procurorului,
dispozițiile de lege criticate raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 31 din Codul de procedură civilă, care au
următorul cuprins: ăInstanța decide asupra recuzării, în camera
de consiliu, fără prezența părților și ascultând pe judecătorul
recuzat.

11

Nu se admite interogatoriul sau jurământul ca mijloc de
dovadă a motivelor de recuzare.
În cursul judecării cererii de recuzare nu se va face niciun
act de procedură.”
În opinia autorului excepției, prevederile legale criticate
contravin dispozițiilor constituționale ale art. 11 privind dreptul
internațional și dreptul intern și ale art. 20 referitoare la tratatele
internaționale privind drepturile omului.
Examinând excepția de neconstituționalitate, Curtea
constată că aceasta este nemotivată, autorul excepției
menționând doar în mod formal textele constituționale pretins
încălcate, fără a arăta în ce constă contradicția relevată. Se
încalcă astfel dispozițiile imperative ale art. 10 alin. (2) din Legea
nr. 47/1992, potrivit cărora ăSesizările trebuie făcute în formă
scrisă și motivate”, astfel încât excepția de neconstituționalitate
a acestor dispoziții legale este inadmisibilă.
Simpla enumerare în susținerea excepției a unor prevederi
constituționale pretins încălcate nu este de natură să satisfacă
exigențele art. 10 alin. (2) din Legea nr. 47/1992. De altfel, în
acest sens, Curtea s-a mai pronunțat prin numeroase decizii, cu
titlu exemplificativ, reținându-se: Decizia nr. 627 din 29 mai
2008, publicată în Monitorul Oficial al României, Partea I, nr. 555
din 23 iulie 2008, Decizia nr. 465 din 17 mai 2007, publicată în
Monitorul Oficial al României, Partea I, nr. 367 din 30 mai 2007,
Decizia nr. 517 din 8 mai 2008, publicată în Monitorul Oficial al
României, Partea I, nr. 412 din 2 iunie 2008, Decizia nr. 245 din
19 februarie 2009, publicată în Monitorul Oficial al României,
Partea I, nr. 166 din 17 martie 2009.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 31 din Codul de procedură civilă, excepție
ridicată de Ion Prundaru în Dosarul nr. 550/301/2010 al Judecătoriei Sectorului 3 București.
Definitivă și general obligatorie.
Pronunțată în ședința publică din data de 22 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae
CURTEA CONSTITUȚIONALĂ

D E C I Z I A Nr. 403
din 24 martie 2011

referitoare la excepția de neconstituționalitate a dispozițiilor art. 223
din Codul de procedură civilă
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Mihaela Senia Costinescu — magistrat-asistent-șef
Cu participarea reprezentantului Ministerului Public, procuror
Simona Ricu.
Pe rol se află pronunțarea asupra excepției de
neconstituționalitate a dispozițiilor art. 223 din Codul de

procedură civilă, excepție ridicată de Violeta Bobeica, Claudia
Bobeica, Vlad Barbu, Radu Barbu și Victoria Bobeica în Dosarul
nr. 6.916/4/2009 al Judecătoriei Sectorului 4 București — Secția
civilă și care formează obiectul Dosarului Curții Constituționale
nr. 3.302D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând jurisprudența Curții în această materie.

12

MONITORUL OFICIAL AL ROMÂNIEI, PARTEA I, Nr. 340/17.V.2011
C U R T E A,

având în vedere actele și lucrările dosarului, reține următoarele:
Prin Încheierea din 14 iunie 2010, pronunțată în Dosarul
nr. 6.916/4/2009, Judecătoria Sectorului 4 București —
Secția civilă a sesizat Curtea Constituțională cu excepția de
neconstituționalitate a dispozițiilor art. 223 din Codul de
procedură civilă, excepție ridicată de Violeta Bobeica, Claudia
Bobeica, Vlad Barbu, Radu Barbu și Victoria Bobeica într-o
cauză având ca obiect evacuarea unui imobil.
În motivarea excepției de neconstituționalitate autorul
arată că dispozițiile legale criticate instituie o procedură
discriminatorie prin care se dă posibilitatea uneia dintre părți —
cea care locuiește în străinătate — de a răspunde la întrebări
sub îndrumarea avocatului sau a altor persoane. Sub acest
aspect, instanța de judecată nu poate avea certitudinea că
partea supusă interogatoriului este cea care răspunde la
întrebări și, mai mult, este împiedicată să lămurească cauza sub
toate aspectele, atâta timp cât nici instanța și nici partea adversă
nu pot adresa întrebări suplimentare.
Interogatoriul părții cu domiciliul în străinătate nu respectă
prevederile Codului de procedură civilă, în administrarea
acestuia fiind reglementată o procedură total diferită de cea
prevăzută în art. 218—219, ce are drept consecință crearea unei
situații mult mai favorabile acestei părți.
Judecătoria Sectorului 4 București — Secția civilă
apreciază excepția de neconstituționalitate ca fiind
neîntemeiată, invocând în acest sens jurisprudența Curții
Constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.

Obiectul excepției îl reprezintă prevederile art. 223 din Codul
de procedură civilă, potrivit cărora: ăPartea care are domiciliu în
străinătate va putea fi interogată prin cel care o reprezintă în
judecată.
În acest caz, interogatoriul va fi comunicat în scris
mandatarului, care va depune răspunsul părții dat în cuprinsul
unei procuri speciale și autentice. Dacă mandatarul este avocat,
procura specială certificată de acesta este îndestulătoare.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1) și (2) referitoare la egalitatea
cetățenilor în fața legii, art. 21 alin. (3) referitoare la dreptul la un
proces echitabil, art. 53 referitoare la restrângerea exercițiului
unor drepturi sau al unor libertăți și în art. 124 alin. (2) care
consacră caracterul unic, imparțial și egal pentru toți al justiției.
De asemenea, sunt invocate și dispozițiile art. 6, 14, 17 și 18
din Convenția pentru apărarea drepturilor omului și a libertăților
fundamentale, precum și art. 1 din Protocolul nr. 12 la
Convenție.
Examinând excepția de neconstituționalitate, Curtea
constată că dispozițiile de lege criticate au mai constituit obiect
al controlului de constituționalitate. Astfel, prin Decizia nr. 1.154
din 6 noiembrie 2008, publicată în Monitorul Oficial al României,
Partea I, nr. 884 din 29 decembrie 2008, Curtea a constatat că
dispozițiile de lege criticate sunt constituționale și a respins, ca
fiind neîntemeiate, excepțiile de neconstituționalitate.
Curtea a reținut că textul de lege criticat constituie o normă
de procedură a cărei reglementare, potrivit prevederilor art. 126
alin. (2) din Constituție, intră în atribuțiile exclusive ale
legiuitorului. În virtutea acestor prerogative constituționale,
legiuitorul, în considerarea unor situații deosebite, poate să
stabilească și reguli de procedură speciale, derogatorii de la
regulile dreptului comun.
Norma derogatorie de la dreptul comun, care instituie
posibilitatea interogării părții care are domiciliu în străinătate prin
intermediul persoanei care o reprezintă în judecată, este
expresia opțiunii legiuitorului în reglementarea procedurii
administrării probelor în procesul civil, care trebuie să se
întemeieze pe celeritate și exercitarea cu bună-credință a
drepturilor procesuale.
Curtea apreciază că nu au intervenit elemente noi, de natură
să justifice reconsiderarea jurisprudenței în materie, astfel încât
soluția și considerentele deciziei mai sus amintite își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 223 din Codul de procedură civilă, excepție
ridicată de Violeta Bobeica, Claudia Bobeica, Vlad Barbu, Radu Barbu și Victoria Bobeica în Dosarul nr. 6.916/4/2009 al
Judecătoriei Sectorului 4 București — Secția civilă.
Definitivă și general obligatorie.
Pronunțată în ședința publică din data de 24 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 340/17.V.2011

13

CURTEA CONSTITUȚIONALĂ

D E C I Z I A Nr. 435
din 7 aprilie 2011

referitoare la excepția de neconstituționalitate a dispozițiilor art. 399, art. 403, art. 428 și art. 523
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Zoltán Valentin
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 399, art. 403, art. 428 și art. 523 din Codul de
procedură civilă, excepție ridicată de Victor Pomponiu în Dosarul
nr. 5.820/303/2010 al Judecătoriei Sectorului 6 București —
Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 13 septembrie 2010, pronunțată în
Dosarul nr. 5.820/303/2010, Judecătoria Sectorului 6
București — Secția civilă a sesizat Curtea Constituțională
cu excepția de neconstituționalitate a dispozițiilor art. 399,
art. 403, art. 428 și art. 523 din Codul de procedură civilă.
Excepția a fost ridicată de Victor Pomponiu, intervenient în
interes propriu într-o cauză având ca obiect o contestație la
executare.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 1 alin. (3), art. 16 alin. (1),
art. 21 alin. (1) și (2), art. 44, art. 53, art. 124 alin. (2), art. 127 și
art. 135, precum și prevederilor art. 6 paragraful 1, art. 13,
art. 17 și art. 18 din Convenția pentru apărarea drepturilor
omului și a libertăților fundamentale, deoarece ălasă la
aprecierea instanței de judecată stabilirea cuantumului cauțiunii
pentru suspendarea executării silite. Astfel, neprecizarea de
către legiuitor a cauțiunii după criterii bine determinate sau cel
puțin determinabile creează stări de inegalitate în fața legii sau
de a așeza pe cineva mai presus de lege”. De asemenea,
apreciază că ăs-ar impune ca suspendarea executării silite să
opereze de drept, fie și numai în cazul în care prin executare
sunt lezate drepturile terțelor persoane”.

Judecătoria Sectorului 6 București — Secția civilă
apreciază că excepția de neconstituționalitate este
neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Guvernul consideră că excepția de neconstituționalitate este
neîntemeiată.
Avocatul Poporului apreciază că textele de lege criticate
sunt constituționale.
Președinții celor două Camere ale Parlamentului nu au
comunicat punctele de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (1) și (2),
ale art. 2, 3, 10 și 29 din Legea nr.47/1992, să soluționeze
excepția de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 399, art. 403, art. 428 și art. 523 din Codul de
procedură civilă.
Autorul criticii susține că aceste texte de lege contravin
prevederilor constituționale ale art. 1 alin. (3), art. 16 alin. (1),
art. 21 alin. (1) și (2), art. 44, art. 53, art. 124 alin. (2), art. 127 și
art. 135, precum și prevederilor art. 6 paragraful 1, art. 13,
art. 17 și art. 18 din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea reține
că autorul acesteia nu formulează o veritabilă critică de
neconstituționalitate, ci, în realitate, solicită modificarea
dispozițiilor de lege criticate. Or, potrivit art. 2 alin. (3) din Legea
nr. 47/1992, Curtea Constituțională se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului.
Astfel, așa cum rezultă din motivarea excepției de
neconstituționalitate, aceasta vizează, pe de-o parte, aspecte
ce țin de modificarea textului de lege criticat, iar, pe de altă parte,
aspecte ce țin de interpretarea și aplicarea dispozițiilor de lege
criticate, ceea ce intră în competența instanței de judecată
învestite cu soluționarea litigiului în cadrul căreia s-a invocat
excepția de neconstituționalitate, eventualele greșeli ale
acesteia putând fi îndreptate prin exercitarea căilor de atac.
În consecință, excepția de neconstituționalitate astfel cum a
fost formulată este inadmisibilă.

14

MONITORUL OFICIAL AL ROMÂNIEI, PARTEA I, Nr. 340/17.V.2011

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 399, art. 403, art. 428 și art. 523 din Codul
de procedură civilă, excepție ridicată de Victor Pomponiu în Dosarul nr. 5.820/303/2010 al Judecătoriei Sectorului 6 București —
Secția civilă.
Definitivă și general obligatorie.
Pronunțată în ședința publică din data de 7 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman
CURTEA CONSTITUȚIONALĂ

D E C I Z I A Nr. 492
din 19 aprilie 2011

referitoare la excepția de neconstituționalitate a dispozițiilor art. 322 pct. 2
din Codul de procedură civilă
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Mihaela Senia Costinescu — magistrat-asistent-șef
Cu participarea reprezentantului Ministerului Public, procuror
Antonia Constantin.
Pe rol se află pronunțarea asupra excepției de
neconstituționalitate a dispozițiilor art. 322 pct. 2 din Codul de
procedură civilă, excepție ridicată de Niculae Dercaci în Dosarul
nr. 683/1/2010 al Înaltei Curți de Casație și Justiție — Secția
comercială și care formează obiectul Dosarului Curții
Constituționale nr. 1.740D/2010.
La apelul nominal se prezintă autorul excepției și partea
Societatea Comercială ăConex Prahova” — S.A. din București,
prin avocat Violeta Zaporojan, lipsind partea Mihai Dumitru, față
de care procedura de citare a fost legal îndeplinită.
Cauza fiind în stare de judecată, președintele acordă
cuvântul autorului excepției de neconstituționalitate, care susține
admiterea criticilor referitoare la noțiunea de ălucru” dedus
judecății din cuprinsul dispozițiilor art. 322 pct. 2 din Codul de
procedură civilă. Autorul consideră sintagma ca fiind arhaică,
întrucât nu își găsește corespondentul în legislația în vigoare,
și, prin urmare, neconstituțională, deoarece este susceptibilă de
a crea discriminări între cetățeni, favorizându-i pe aceia care
formulează cereri de revizuire cu privire la bunuri (echivalentul
noțiunii de ălucru”), în detrimentul celor care reclamă în justiție
drepturi nepatrimoniale. Mai mult, textul de lege criticat este de
natură a genera o practică neunitară a instanțelor judecătorești
în materia revizuirii, cu încălcarea prevederilor constituționale
ale art. 16, art. 21, art. 53 și art. 129.
Avocatul părții Societatea Comercială ăConex Prahova” —
S.A. din București solicită respingerea excepției de
neconstituționalitate ca fiind inadmisibilă, întrucât Curtea
Constituțională nu este competentă să modifice sau să

completeze un text de lege supus controlului de
constituționalitate.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
arătând că motivul de revizuire prevăzut la art. 322 pct. 2 din
Codul de procedură civilă se referă la obiectul cererii, iar nu la
simple apărări care pot fi formulate de părți pe parcursul
procesului civil. Or, critica tinde la modificarea normei de
procedură, aspect ce excedează competenței Curții
Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 1 iunie 2010, pronunțată în Dosarul
nr. 683/1/2010, Înalta Curte de Casație și Justiție — Secția
comercială a sesizat Curtea Constituțională cu excepția de
neconstituționalitate a dispozițiilor art. 322 pct. 2 din Codul
de procedură civilă, excepție ridicată de Niculae Dercaci într-o
cauză având ca obiect revizuirea unei hotărâri judecătorești.
În motivarea excepției de neconstituționalitate autorul
arată că noțiunea de ălucru judecat” cuprinsă în dispozițiile
legale criticate este arhaică, neclară și, deci, neconstituțională,
întrucât se referă doar la obiectul concret, stricto sensu, supus
litigiului, împiedicând revizuirea tuturor hotărârilor judecătorești
prin care se soluționează cereri principale sau accesorii
formulate de părți.
Înalta Curte de Casație și Justiție — Secția comercială
apreciază excepția de neconstituționalitate ca fiind
neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 340/17.V.2011
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă prevederile art. 322 pct. 2 din
Codul de procedură civilă, potrivit cărora: ăRevizuirea unei
hotărâri rămase definitivă în instanța de apel sau prin neapelare,
precum și a unei hotărâri dată de o instanță de recurs atunci
când evocă fondul, se poate cere în următoarele cazuri: [...]
2. dacă s-a pronunțat asupra unor lucruri care nu s-au cerut
sau nu s-a pronunțat asupra unui lucru cerut, ori s-a dat mai mult
decât s-a cerut;”.
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 care consacră principiul egalității în drepturi
și în art. 21 alin. (2) și (3) privind accesul liber la justiție și dreptul
la un proces echitabil.

15

Examinând excepția de neconstituționalitate, Curtea
constată că, în argumentarea criticii sale, autorul excepției
pleacă de la formula utilizată în art. 322 pct. 2 din Codul de
procedură civilă (care constituie tocmai temeiul de drept în baza
căruia acesta își întemeiază cererea de revizuire), potrivit căreia
se poate cere revizuirea ădacă s-a pronunțat asupra unor lucruri
care nu s-au cerut sau nu s-a pronunțat asupra unui lucru cerut,
ori s-a dat mai mult decât s-a cerut”. Autorul arată că, în
accepțiunea sa, noțiunea de ălucru” reprezintă exclusiv bunul ce
face obiect al litigiului, astfel încât reglementarea dedusă
controlului nu își poate găsi aplicabilitatea în toate cazurile, fiind
exclusă posibilitatea utilizării căii de atac a revizuirii în cauzele
care au ca obiect drepturi sau interese nepatrimoniale.
Or, Curtea constată că prin ălucru cerut” se înțelege orice
cerere principală, accesorie sau incidentală care a fixat cadrul
litigiului, a determinat limitele acestuia și a stabilit obiectul pricinii
deduse judecății. Așa fiind, Curtea observă că autorul excepției
nu face o veritabilă critică de neconstituționalitate, problemele
pe care le ridică fiind de aplicare și interpretare a dispozițiilor
procedurale criticate, chestiuni care țin exclusiv de competența
instanțelor de judecată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 322 pct. 2 din Codul de procedură civilă,
excepție ridicată de Niculae Dercaci în Dosarul nr. 683/1/2010 al Înaltei Curți de Casație și Justiție — Secția comercială.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu
CURTEA CONSTITUȚIONALĂ

D E C I Z I A Nr. 493
din 19 aprilie 2011

referitoare la excepția de neconstituționalitate a dispozițiilor art. 322 pct. 8
din Codul de procedură civilă
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Mihaela Senia Costinescu — magistrat-asistent-șef
Cu participarea reprezentantului Ministerului Public, procuror
Antonia Constantin.
Pe rol se află pronunțarea asupra excepției de
neconstituționalitate a dispozițiilor art. 322 pct. 8 din Codul de
procedură civilă, excepție ridicată de Dona Ana în Dosarul
nr. 5.203/302/2009 al Judecătoriei Sectorului 5 București —
Secția a II-a civilă și care formează obiectul Dosarului Curții
Constituționale nr. 1.755D/2010.

La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând jurisprudența Curții în această materie.
C U R T E A,

având în vedere actele și lucrările dosarului, reține următoarele:
Prin Încheierea din 9 iunie 2010, pronunțată în Dosarul
nr. 5.203/302/2009, Judecătoria Sectorului 5 București —
Secția a II-a civilă a sesizat Curtea Constituțională cu
excepția de neconstituționalitate a dispozițiilor art. 322 pct.
8 din Codul de procedură civilă, excepție ridicată de Dona
Ana într-o cauză având ca obiect revizuirea unei hotărâri
judecătorești.
În motivarea excepției de neconstituționalitate autorul
arată că dispozițiile legale criticate limitează exercițiul căii
extraordinare de atac a revizuirii, întrucât restrâng sfera
persoanelor care pot cere revizuirea doar la părțile legal citate

16

MONITORUL OFICIAL AL ROMÂNIEI, PARTEA I, Nr. 340/17.V.2011

care nu s-au putut prezenta la judecată și nu au putut înștiința
instanța despre aceasta, excluzând persoanele care nu au fost
citate în mod legal. În aceste condiții, aceste persoane sunt
private de dreptul la un proces echitabil, sub aspectul principiului
contradictorialității procesului civil, în virtutea căruia părțile,
prezente în fața instanței, își aduc reciproc la cunoștință
pretențiile, apărările și probele de care înțeleg să se folosească
în proces.
Judecătoria Sectorului 5 București — Secția a II-a civilă
nu își exprimă opinia cu privire la excepția de
neconstituționalitate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă prevederile art. 322 pct. 2 din
Codul de procedură civilă, potrivit cărora: ăRevizuirea unei

hotărâri rămase definitivă în instanța de apel sau prin neapelare,
precum și a unei hotărâri dată de o instanță de recurs atunci
când evocă fondul, se poate cere în următoarele cazuri: [...]
8. dacă partea a fost împiedicată să se înfățișeze la judecată
și să înștiințeze instanța despre aceasta, dintr-o împrejurare mai
presus de voința sa.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 care consacră accesul liber la justiție și
art. 129 privind exercitarea căilor de atac. De asemenea, sunt
invocate și prevederile art. 6 din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că poate invoca motivul de revizuire prevăzut la
art. 322 pct. 8 din Codul de procedură civilă partea care a fost
legal citată și dovedește îndeplinirea cumulativă a două condiții:
pe de o parte, că nu s-a putut înfățișa la judecată și nici nu a
putut înștiința instanța despre aceasta și, pe de altă parte, că
împiedicarea s-a datorat unei împrejurări mai presus de voința
părții.
Or, Curtea reține că împrejurarea pe care o învederează
autorul excepției de neconstituționalitate, și anume lipsa
procedurii de citare cu acesta, poate constitui un eventual temei
al contestației în anulare, cale extraordinară de atac prevăzută
la art. 317 alin. 1 pct. 1 din Codul de procedură civilă.
Așa fiind, Curtea observă că autorul excepției nu face o
veritabilă critică de neconstituționalitate, problemele pe care le
ridică fiind de interpretare și aplicare a dispozițiilor procedurale
referitoare la exercitarea căilor extraordinare de atac, chestiuni
care țin exclusiv de competența instanțelor de judecată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 322 pct. 8 din Codul de procedură civilă,
excepție ridicată de Dona Ana în Dosarul nr. 5.203/302/2009 al Judecătoriei Sectorului 5 București — Secția a II-a civilă.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 340/17.V.2011 conține 16 pagini.

Prețul: 3,20 lei

&JUYDGY|523012]
ISSN 1453—4495

