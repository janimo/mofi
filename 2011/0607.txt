PARTEA I

Anul 179 (XXIII) — Nr. 607

Luni, 29 august 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ORDONANȚE ȘI HOTĂRÂRI
ALE GUVERNULUI ROMÂNIEI

13.

— Ordonanță privind dobânda legală remuneratorie
și penalizatoare pentru obligații bănești, precum și
pentru reglementarea unor măsuri financiar-fiscale în
domeniul bancar ........................................................

2–12

18.

— Ordonanță pentru stabilirea măsurilor privind
verificarea și controlul unităților sanitare cu paturi de
către Ministerul Sănătății și instituțiile din subordinea
acestuia ......................................................................

13

— Hotărâre pentru modificarea Hotărârii Guvernului
nr. 755/2010 privind schema de ajutor specific
acordat producătorilor de lapte de vacă din zonele
defavorizate................................................................

14

848.

DECIZII ALE PRIMULUI-MINISTRU
81.

— Decizie pentru eliberarea domnului Remus Virgil
Baciu din funcția de vicepreședinte, cu rang de
subsecretar de stat, al Autorității Naționale pentru
Restituirea Proprietăților ............................................

14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
613.

— Ordin al ministrului transporturilor și infrastructurii
pentru publicarea acceptării amendamentelor la Codul
internațional al mijloacelor de salvare (Codul LSA),
adoptate de Organizația Maritimă Internațională prin
Rezoluția MSC.293(87) a Comitetului Securității
Maritime din 21 mai 2010 ..........................................

15

953.

— Ordin al ministrului afacerilor externe privind
supunerea regimului de control prevăzut de
Regulamentul (CE) nr. 428/2009 al Consiliului din
5 mai 2009 de instituire a unui regim comunitar pentru
controlul exporturilor, transferului, serviciilor de
intermediere și tranzitului de produse cu dublă utilizare
a operațiunii de export ăAccesorii special concepute
pentru strungul vertical SC 14CNC MSF 2H” către
firma Hindustan Aeronautics Limited, Sukhoi Engine
Division, Koraput, Orissa, 763002 India ....................

16

2

MONITORUL OFICIAL AL ROMÂNIEI, PARTEA I, Nr. 607/29.VIII.2011

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ
privind dobânda legală remuneratorie și penalizatoare pentru obligații bănești,
precum și pentru reglementarea unor măsuri financiar-fiscale în domeniul bancar
În temeiul art. 108 din Constituția României, republicată, și al art. 1 pct. I.3 din Legea nr. 131/2011 privind abilitarea
Guvernului de a emite ordonanțe,
Guvernul României adoptă prezenta ordonanță.
CAPITOLUL I
Dobânda legală remuneratorie și penalizatoare
pentru obligații bănești
Art. 1. — (1) Părțile sunt libere să stabilească, în convenții,
rata dobânzii atât pentru restituirea unui împrumut al unei sume
de bani, cât și pentru întârzierea la plata unei obligații bănești.
(2) Dobânda datorată de debitorul obligației de a da o sumă
de bani la un anumit termen, calculată pentru perioada
anterioară împlinirii termenului scadenței obligației, este
denumită dobândă remuneratorie.
(3) Dobânda datorată de debitorul obligației bănești pentru
neîndeplinirea obligației respective la scadență este denumită
dobândă penalizatoare.
(4) Dacă nu se precizează altfel, termenul dobândă din
prezenta ordonanță privește atât dobânda remuneratorie, cât și
dobânda penalizatoare.
(5) Prin dobândă se înțelege nu numai sumele socotite în
bani cu acest titlu, ci și alte prestații, sub orice titlu sau denumire,
la care debitorul se obligă drept echivalent al folosinței
capitalului.
Art. 2. — În cazul în care, potrivit dispozițiilor legale sau
prevederilor contractuale, obligația este purtătoare de dobânzi
remuneratorii și/sau penalizatoare, după caz, și în absența
stipulației exprese a nivelului acestora de către părți, se va plăti
dobânda legală aferentă fiecăreia dintre acestea.
Art. 3. — (1) Rata dobânzii legale remuneratorii se stabilește
la nivelul ratei dobânzii de referință a Băncii Naționale a
României, care este rata dobânzii de politică monetară stabilită
prin hotărâre a Consiliului de administrație al Băncii Naționale a
României.
(2) Rata dobânzii legale penalizatoare se stabilește la nivelul
ratei dobânzii de referință plus 4 puncte procentuale.
(3) În raporturile juridice care nu decurg din exploatarea unei
întreprinderi cu scop lucrativ, în sensul art. 3 alin. (3) din Legea
nr. 287/2009 privind Codul civil, republicată, rata dobânzii legale
se stabilește potrivit prevederilor alin. (1), respectiv alin. (2),
diminuat cu 20%.
(4) Nivelul ratei dobânzii de referință a Băncii Naționale a
României va fi publicat în Monitorul Oficial al României, Partea I,
prin grija Băncii Naționale a României, ori de câte ori nivelul ratei
dobânzii de politică monetară se va modifica.
Art. 4. — În raporturile juridice cu element de extraneitate,
atunci când legea română este aplicabilă și când s-a stipulat
plata în monedă străină, dobânda legală este de 6% pe an.
Art. 5. — (1) În raporturile juridice care nu decurg din
exploatarea unei întreprinderi cu scop lucrativ, în sensul art. 3
alin. (3) din Legea nr. 287/2009 privind Codul civil, republicată,
dobânda nu poate depăși dobânda legală cu mai mult de 50%
pe an.

(2) Orice clauză prin care se încalcă dispozițiile alin. (1) este
nulă de drept. În acest caz, creditorul este decăzut din dreptul de
a pretinde dobânda legală.
(3) Valabilitatea nivelului dobânzii convenționale se
determină prin raportare la dobânda legală în vigoare la data
stipulării.
Art. 6. — Dobânda trebuie să fie stabilită prin act scris. În
lipsa acestuia se datorează numai dobânda legală.
Art. 7. — Plata anticipată a dobânzii remuneratorii se poate
efectua pe cel mult 6 luni. Dobânda astfel încasată nu este
supusă restituirii, indiferent de variațiile ulterioare.
Art. 8. — (1) Dobânda se va calcula numai asupra
cuantumului sumei împrumutate.
(2) Cu toate acestea, dobânzile se pot capitaliza și pot
produce dobânzi în temeiul unei convenții speciale încheiate în
acest sens, după scadența lor, dar numai pentru dobânzi
datorate pe cel puțin un an.
(3) Cu toate acestea, dobânzile remuneratorii se pot
capitaliza și pot produce dobânzi.
(4) Dispozițiile alin. (1)—(3) nu se aplică contractului de cont
curent nici atunci când prin lege s-ar dispune altfel.
Art. 9. — Dobânzile percepute sau plătite de Banca
Națională a României, de instituțiile de credit, de instituțiile
financiare nebancare și de Ministerul Finanțelor Publice, precum
și modul de calcul al acestora se stabilesc prin reglementări
specifice.
Art. 10. — Dispozițiile art. 1.535 și art. 1.538—1.543 din
Legea nr. 287/2009, republicată, sunt aplicabile dobânzii
penalizatoare.
Art. 11. — Se abrogă Ordonanța Guvernului nr. 9/2000
privind nivelul dobânzii legale pentru obligații bănești, publicată
în Monitorul Oficial al României, Partea I, nr. 26 din 25 ianuarie
2000, aprobată cu modificări prin Legea nr. 356/2002, cu
modificările și completările ulterioare.
CAPITOLUL II
Modificarea și completarea Legii nr. 253/2004
privind caracterul definitiv al decontării în sistemele
de plăți și în sistemele de decontare a operațiunilor
cu instrumente financiare și modificarea și completarea
Ordonanței Guvernului nr. 9/2004 privind unele contracte
de garanție financiară
Art. 12. — Legea nr. 253/2004 privind caracterul definitiv al
decontării în sistemele de plăți și în sistemele de decontare a
operațiunilor cu instrumente financiare, publicată în Monitorul
Oficial al României, Partea I, nr. 566 din 28 iunie 2004, se
modifică și se completează după cum urmează:

MONITORUL OFICIAL AL ROMÂNIEI, PARTEA I, Nr. 607/29.VIII.2011
1. La articolul 2 alineatul (1), punctul 1 se modifică și va
avea următorul cuprins:
ă1. sistem — o convenție în formă scrisă care îndeplinește,
cumulativ, următoarele condiții:
a) este încheiată între 3 sau mai mulți participanți, alții decât
operatorul de sistem al acelui sistem, un posibil agent de
decontare, o posibilă contraparte centrală, o posibilă casă de
compensare sau un posibil participant indirect, și are reguli
comune și proceduri standardizate pentru compensare, realizată
prin intermediul unei contrapărți centrale sau al altei entități,
și/sau pentru executarea ordinelor de transfer între participanți;
b) este guvernată de legea aleasă de participanți, care poate
fi legea unui stat membru al Spațiului Economic European, dacă
cel puțin unul dintre participanți își are sediul social în respectivul
stat membru;
c) este desemnată de Banca Națională a României ca sistem
ce intră sub incidența prezentei legi sau este desemnată de alt
stat membru al Spațiului Economic European a cărui lege îi este
aplicabilă și este notificată ca atare Comisiei Europene.
O convenție încheiată între operatorii unor sisteme
interoperabile nu constituie un sistem.”
2. La articolul 2 alineatul (1) punctul 2, literele a) și b) se
modifică și vor avea următorul cuprins:
ăa) o instituție de credit, așa cum este definită în Ordonanța
de urgență a Guvernului nr. 99/2006 privind instituțiile de credit
și adecvarea capitalului, aprobată cu modificări și completări prin
Legea nr. 227/2007, cu modificările și completările ulterioare,
precum și orice entitate având sediul social într-un stat membru
al Spațiului Economic European, autorizată să atragă depozite
ori alte fonduri rambursabile de la public și să acorde credite pe
cont propriu, sau orice entitate, alta decât o instituție de credit,
având sediul social într-un stat membru al Spațiului Economic
European, autorizată să emită mijloace de plată sub formă de
monedă electronică;
b) o firmă de investiții, așa cum este definită în Ordonanța
de urgență a Guvernului nr. 99/2006, aprobată cu modificări și
completări prin Legea nr. 227/2007, cu modificările și
completările ulterioare, sau orice persoană juridică având sediul
social într-un stat membru al Spațiului Economic European,
autorizată să presteze unul ori mai multe servicii de investiții
către terți și/sau să desfășoare una ori mai multe activități de
investiții pe baze profesionale;”.
3. La articolul 2 alineatul (1), punctele 6—8 se modifică și
vor avea următorul cuprins:
ă6. participant — o instituție, o contraparte centrală, un agent
de decontare, o casă de compensare sau un operator de sistem;
în conformitate cu regulile sistemului, participantul poate acționa
în același timp în toate sau doar în unele dintre aceste calități;
7. participant indirect — o instituție, o contraparte centrală, un
agent de decontare, o casă de compensare sau un operator de
sistem care are o relație contractuală cu un participant la sistem
care execută ordine de transfer și în temeiul căreia participantul
indirect poate transmite ordine de transfer în respectivul sistem,
cu condiția ca participantul indirect să fie cunoscut operatorului
de sistem. Pentru prevenirea riscului sistemic, un participant
indirect poate fi considerat participant, fără ca aceasta să
limiteze responsabilitatea participantului prin intermediul căruia
participantul indirect transmite ordine de transfer în respectivul
sistem;
8. instrumente financiare — acele instrumente prevăzute la
art. 7 alin. (1) pct. 141 din Ordonanța de urgență a Guvernului
nr. 99/2006, aprobată cu modificări și completări prin Legea
nr. 227/2007, cu modificările și completările ulterioare;”.

3

4. La articolul 2 alineatul (1) punctul 9, litera a) se
modifică și va avea următorul cuprins:
ăa) o instrucțiune dată de un participant de a se pune la
dispoziția unui destinatar o sumă de bani, prin înscrierea
acesteia în conturile unei instituții de credit, ale unei bănci
centrale, ale unei contrapărți centrale ori ale unui agent de
decontare, sau orice instrucțiune care antrenează asumarea ori
executarea unei obligații de plată, așa cum este aceasta definită
de regulile de funcționare a sistemului; sau”.
5. La articolul 2 alineatul (1), punctele 12 și 13 se
modifică și vor avea următorul cuprins:
ă12. cont de decontare — un cont deschis la banca centrală,
la un agent de decontare sau la o contraparte centrală, utilizat
pentru depozitarea de fonduri ori de instrumente financiare,
precum și pentru decontarea tranzacțiilor dintre participanții la
un sistem;
13. garanție — orice activ care se poate valorifica, inclusiv o
sumă de bani, instrumente financiare și creanțe private, și care
face obiectul oricărei forme de garantare, al unui contract de
report ori al unui contract similar și care este constituit în scopul
garantării drepturilor și obligațiilor care pot rezulta în legătură cu
participarea la un sistem sau care este pus la dispoziția Băncii
Naționale a României ori a băncilor centrale din statele membre
ale Spațiului Economic European sau a Băncii Centrale
Europene;”.
6. La articolul 2 alineatul (1), după punctul 15 se introduc
cinci noi puncte, punctele 16—20, cu următorul cuprins:
ă16. zi de operare — intervalul de timp în care au loc
decontările din cursul zilei și/sau nopții, inclusiv toate procesele
care se desfășoară în cadrul ciclului de operare al sistemului;
17. sisteme interoperabile — două sau mai multe sisteme ai
căror operatori de sistem au încheiat acorduri în temeiul cărora
este posibilă executarea ordinelor de transfer dintr-un sistem în
altul;
18. operator de sistem — entitatea ori entitățile responsabile
din punct de vedere legal de operarea unui sistem. Un operator
de sistem poate să acționeze inclusiv în calitate de agent de
decontare, contraparte centrală sau casă de compensare;
19. ESMA — Autoritatea Europeană pentru Supraveghere
(Autoritatea Europeană pentru Piețe și Valori Mobiliare —
European Securities and Markets Authority), înființată prin
Regulamentul (UE) nr. 1.095/2010 al Parlamentului European
și al Consiliului din 24 noiembrie 2010 de instituire a Autorității
europene de supraveghere (Autoritatea europeană pentru valori
mobiliare și piețe), de modificare a Deciziei nr. 716/2009/CE și
de abrogare a Deciziei 2009/77/CE a Comisiei;
20. CERS — Comitetul European pentru Risc Sistemic
(European Systemic Risk Board), înființat prin Regulamentul
(UE) nr. 1.092/2010 al Parlamentului European și al Consiliului
din 24 noiembrie 2010 privind supravegherea macroprudențială
la nivelul Uniunii Europene a sistemului financiar și de înființare
a unui Comitet european pentru risc sistemic.”
7. La articolul 2, alineatul (3) se modifică și va avea
următorul cuprins:
ă(3) Pentru prevenirea riscului sistemic, prin excepție de la
prevederile alin. (1) pct. 1, Banca Națională a României poate,
după caz, să desemneze ca sistem care intră sub incidența
prezentei legi și o convenție încheiată în formă scrisă între
2 participanți, alții decât un posibil agent de decontare, o posibilă
contraparte centrală, o posibilă casă de compensare, un posibil
operator de sistem sau un posibil participant indirect.”

4

MONITORUL OFICIAL AL ROMÂNIEI, PARTEA I, Nr. 607/29.VIII.2011

8. La articolul 2, alineatul (5) se abrogă.
9. La articolul 3, alineatul (1) se modifică și va avea
următorul cuprins:
ăArt. 3. — (1) Ordinele de transfer și compensarea sunt
valabile, își produc efectele juridice și sunt opozabile terților
chiar și în cazul deschiderii procedurii de insolvență asupra unui
participant (în sistemul în cauză sau într-un sistem
interoperabil), cu condiția ca respectivele ordine de transfer să
fi fost introduse în sistem înaintea momentului deschiderii
procedurii de insolvență, așa cum este acesta definit la art. 6
alin. (1).”
10. La articolul 3, după alineatul (1) se introduce un nou
alineat, alineatul (11), cu următorul cuprins:
ă(11) Dispozițiile alin. (1) se aplică chiar și în cazul deschiderii
procedurii de insolvență împotriva operatorului unui sistem
interoperabil care nu este participant.”
11. La articolul 3, alineatul (2) se modifică și va avea
următorul cuprins:
ă(2) Dacă ordinele de transfer sunt introduse în sistem după
momentul deschiderii procedurii de insolvență și sunt procesate
în cursul zilei de operare, așa cum este aceasta definită în
regulile sistemului, în care s-a deschis procedura de insolvență,
aceste ordine de transfer și compensarea își produc efectele
juridice și sunt opozabile terților, cu condiția ca operatorul
sistemului să poată dovedi că în momentul în care ordinele de
transfer au devenit irevocabile nu a cunoscut și nici nu trebuia
să cunoască faptul că s-a deschis procedura de insolvență.”
12. La articolul 3, după alineatul (4) se introduce un nou
alineat, alineatul (5), cu următorul cuprins:
ă(5) În cazul sistemelor interoperabile, fiecare sistem va
stabili, în propriile reguli de sistem, momentul introducerii în
sistem a unui ordin de transfer, astfel încât să asigure, pe cât
posibil, coordonarea în această privință a regulilor tuturor
sistemelor interoperabile în cauză. Regulile unui sistem privind
momentul introducerii în sistem a ordinelor de transfer nu vor fi
afectate de regulile celorlalte sisteme cu care acesta este
interoperabil, cu excepția cazului în care regulile tuturor
sistemelor interoperabile includ prevederi exprese în acest
sens.”
13. Articolul 4 se modifică și va avea următorul cuprins:
ăArt. 4. — Având în vedere termenii contractuali aplicabili,
fondurile sau instrumentele financiare disponibile în contul de
decontare al participantului și facilitatea de creditare (incluzând
împrumutul unor instrumente financiare) acordată participantului
în ziua decontării, în limita garanțiilor constituite în acest scop,
pot fi folosite, chiar în condițiile în care împotriva participantului
sau a operatorului unui sistem interoperabil a fost deschisă o
procedură de insolvență, pentru îndeplinirea obligațiilor
participantului în cadrul sistemului în cauză sau al sistemului
interoperabil din ziua de operare pe parcursul căreia s-a deschis
procedura de insolvență, în principal pentru îndeplinirea oricărei
obligații rezultate în urma compensării, făcând posibilă
decontarea finală pentru sistemul în cauză sau pentru sistemul
interoperabil.”
14. Articolul 5 se modifică și va avea următorul cuprins:
ăArt. 5. — (1) Un ordin de transfer nu poate fi revocat de către
un participant la sistem sau de către un terț, din momentul
stabilit prin regulile sistemului respectiv (momentul
irevocabilității).
(2) În cazul sistemelor interoperabile, fiecare sistem va
stabili, în propriile reguli de sistem, momentul irevocabilității
ordinelor de transfer, astfel încât să asigure, pe cât posibil,

coordonarea în această privință a regulilor tuturor sistemelor
interoperabile în cauză. Regulile unui sistem privind momentul
irevocabilității ordinelor de transfer nu vor fi afectate de regulile
celorlalte sisteme cu care acesta este interoperabil, cu excepția
cazului în care regulile tuturor sistemelor interoperabile includ
prevederi exprese în acest sens.”
15. Articolul 7 se modifică și va avea următorul cuprins:
ăArt. 7. — (1) Deschiderea procedurii de insolvență asupra
unui participant nu are efect retroactiv asupra drepturilor și
obligațiilor sale care decurg din participarea sa la sistem sau
sunt legate de această participare, care au luat naștere anterior
momentului deschiderii acestei proceduri, așa cum acesta este
definit la art. 6 alin. (1).
(2) Dispozițiile alin. (1) se aplică și în privința drepturilor și
obligațiilor unui participant într-un sistem interoperabil sau ale
operatorului unui sistem interoperabil care nu este participant.”
16. La articolul 9, alineatul (1) se modifică și va avea
următorul cuprins:
ăArt. 9. — (1) Drepturile unui operator de sistem ori ale unui
participant în legătură cu garanțiile constituite în favoarea sa
și/sau pe care le deține în legătură cu sistemul ori cu orice
sistem interoperabil, precum și drepturile Băncii Naționale a
României, ale băncilor centrale din statele membre ale Spațiului
Economic European și ale Băncii Centrale Europene în legătură
cu garanțiile deținute sau constituite în favoarea acestora nu
sunt afectate de deschiderea procedurii de insolvență împotriva:
a) participantului la sistem sau la un sistem interoperabil;
b) operatorului unui sistem interoperabil care nu este
participant;
c) contrapărții Băncii Naționale a României, a băncii centrale
dintr-un stat membru al Spațiului Economic European sau a
Băncii Centrale Europene;
d) oricărei terțe părți care a constituit garanțiile.”
17. Articolul 10 se modifică și va avea următorul cuprins:
ăArt. 10. — Dacă în favoarea participanților, operatorilor de
sistem și/sau a Băncii Naționale a României, a băncilor centrale
din statele membre ale Spațiului Economic European ori a
Băncii Centrale Europene s-au constituit drept garanție
instrumente financiare sau drepturi asupra unor instrumente
financiare și dacă dreptul lor ori al oricărui mandatar, agent sau
terț care acționează pe seama acestora asupra respectivelor
instrumente financiare este înscris valabil într-un registru de
evidență, într-un cont sau într-un sistem centralizat de
depozitare, localizat în România ori într-un stat membru al
Spațiului Economic European, determinarea opozabilității,
conținutului, întinderii și efectelor drepturilor acestora asupra
garanțiilor este guvernată de legea statului unde drepturile au
fost valabil înscrise.”
18. Articolul 11 se modifică și va avea următorul cuprins:
ăArt. 11. — Banca Națională a României este obligată să
notifice decizia prevăzută la art. 6 alin. (2), de îndată ce i-a fost
comunicată, altor state membre ale Spațiului Economic
European, CERS și ESMA.”
19. Articolul 12 se modifică și va avea următorul cuprins:
ăArt. 12. — (1) Banca Națională a României va comunica
ESMA sistemele și operatorii de sistem care intră sub incidența
prezentei legi. ESMA va face publice respectivele informații pe
pagina sa de internet.
(2) Ministerul Finanțelor Publice va informa ESMA că Banca
Națională a României este autoritatea națională competentă
care trebuie să informeze și să fie informată cu privire la

MONITORUL OFICIAL AL ROMÂNIEI, PARTEA I, Nr. 607/29.VIII.2011
deschiderea procedurii de insolvență împotriva unui participant
la un sistem.”
20. Articolul 14 se modifică și va avea următorul cuprins:
ăArt. 14. — Fiecare operator al unui sistem desemnat de
către Banca Națională a României în conformitate cu
prevederile art. 13 este obligat să comunice acesteia
participanții la sistem, inclusiv participanții indirecți și operatorii
de sisteme interoperabile care nu sunt participanți, precum și
orice schimbare cu privire la aceștia.”
21. Articolul 15 se modifică și va avea următorul cuprins:
ăArt. 15. — O instituție va oferi gratuit, la cerere, oricărei
persoane care justifică un interes legitim informații referitoare la
sistemele la care această instituție participă și la principalele
reguli de funcționare a acestor sisteme, în termen de cel mult
5 zile de la data primirii cererii.”
22. După articolul 16 se introduce un nou articol,
articolul 161, cu următorul cuprins:
ăArt. 161. — (1) Banca Națională a României va coopera cu
ESMA în scopul aplicării prevederilor prezentei legi, în
conformitate cu Regulamentul (UE) nr. 1.095/2010 al
Parlamentului European și al Consiliului.
(2) Banca Națională a României va furniza ESMA, fără
întârziere, toate informațiile necesare pentru îndeplinirea
atribuțiilor acesteia, în conformitate cu art. 35 din Regulamentul
(UE) nr. 1.095/2010 al Parlamentului European și al Consiliului.”
23. Anexa se abrogă.
Art. 13. — Ordonanța Guvernului nr. 9/2004 privind unele
contracte de garanție financiară, publicată în Monitorul Oficial al
României, Partea I, nr. 78 din 30 ianuarie 2004, aprobată cu
modificări și completări prin Legea nr. 222/2004, cu modificările
ulterioare, se modifică și se completează după cum urmează:
1. La articolul 2 alineatul (1), literele a), e) și f) se modifică
și vor avea următorul cuprins:
ăa) bancă de dezvoltare multilaterală — o bancă de
dezvoltare internațională și regională, cum ar fi: Banca
Internațională pentru Reconstrucție și Dezvoltare —
International Bank for Reconstruction and Development,
Corporația Financiară Internațională — International Finance
Corporation, Banca Interamericană de Dezvoltare — InterAmerican Development Bank, Banca Asiatică de Dezvoltare —
Asian Development Bank, Banca Africană de Dezvoltare —
African Development Bank, Banca de Dezvoltarea a Consiliului
Europei — Council of Europe Development Bank, Banca
Nordică de Investiții — Nordic Investment Bank, Banca
Caraibiană de Dezvoltare — Caribbean Development Bank,
Banca Europeană pentru Reconstrucție și Dezvoltare —
European Bank for Reconstruction and Development, Banca
Europeană pentru Investiții — European Investment Bank,
Fondul European de Investiții — European Investment Fund,
Corporația Interamericană de Investiții — Inter-American
Investment Corporation, Agenția de Garantare Multilaterală a
Investițiilor — Multilateral Investment Guarantee Agency, Banca
pentru Comerț și Dezvoltare a Mării Negre — Black Sea Trade
and Development Bank, Banca Americii Centrale pentru
Integrare Economică — Central American Bank for Economic
Integration, Facilitatea Internațională de Finanțare în favoarea
Imunizării — International Finance Facility for Immunisation,
Banca Islamică pentru Dezvoltare — Islamic Development
Bank;
.................................................................................................
e) contract de garanție financiară cu transfer de proprietate —
un contract de garanție financiară, inclusiv contractul de report,

5

în temeiul căruia furnizorul garanției transmite beneficiarului
acesteia proprietatea deplină sau drepturile depline asupra
garanției financiare, în scopul garantării sau al asigurării în alt
mod a executării obligațiilor financiare garantate;
f) contract de garanție financiară fără transfer de proprietate —
un contract de garanție financiară în temeiul căruia furnizorul
garanției pune la dispoziție garanția financiară în favoarea sau
către un beneficiar al acesteia, furnizorul păstrând proprietatea
deplină sau restrânsă ori drepturile depline asupra garanției
financiare la momentul constituirii acesteia;”.
2. La articolul 2 alineatul (1), după litera g) se introduce
o nouă literă, litera g1), cu următorul cuprins:
ăg1) creanțe private — creanțe de natură pecuniară care
izvorăsc dintr-o convenție prin care se acordă un împrumut sub
formă de credit, de către o instituție de credit sau de către orice
entitate având sediul social într-un stat membru al Spațiului
Economic European, autorizată să atragă depozite ori alte
fonduri rambursabile de la public și să acorde credite pe cont
propriu, sau de către orice entitate, alta decât o instituție de
credit, având sediul social într-un stat membru al Spațiului
Economic European, autorizată să emită mijloace de plată sub
formă de monedă electronică;”.
3. La articolul 2 alineatul (1), litera k) se modifică și va
avea următorul cuprins:
ăk) garanție financiară — sume de bani, instrumente
financiare și/sau creanțe private, destinate garantării unor
obligații financiare;”.
4. La articolul 2 alineatul (1), litera q) se modifică și va
avea următorul cuprins:
ăq) stat membru — stat membru, astfel cum acesta a fost
definit în Ordonanța de urgență a Guvernului nr. 99/2006 privind
instituțiile de credit și adecvarea capitalului, aprobată cu
modificări și completări prin Legea nr. 227/2007, cu modificările
și completările ulterioare;”.
5. La articolul 3, litera c) se modifică și va avea următorul
cuprins:
ăc) o instituție financiară supusă supravegherii prudențiale,
inclusiv:
1. o instituție de credit, astfel cum a fost definită în Ordonanța
de urgență a Guvernului nr. 99/2006, aprobată cu modificări și
completări prin Legea nr. 227/2007, cu modificările și
completările ulterioare;
2. o firmă de investiții, astfel cum a fost definită în Ordonanța
de urgență a Guvernului nr. 99/2006, aprobată cu modificări și
completări prin Legea nr. 227/2007, cu modificările și
completările ulterioare;
3. o instituție financiară, astfel cum a fost definită în
Ordonanța de urgență a Guvernului nr. 99/2006, aprobată cu
modificări și completări prin Legea nr. 227/2007, cu modificările
și completările ulterioare;
4. o societate comercială de asigurare, de asigurarereasigurare și de reasigurare, precum și intermediari în
asigurări, astfel cum au fost definiți acești termeni în Legea
nr. 32/2000 privind activitatea de asigurare și supravegherea
asigurărilor, cu modificările și completările ulterioare;
5. un organism de plasament colectiv în valori mobiliare,
astfel cum acesta a fost definit în Legea nr. 297/2004 privind
piața de capital, cu modificările și completările ulterioare;
6. o societate de administrare a investițiilor, astfel cum
aceasta a fost definită în Legea nr. 297/2004, cu modificările și
completările ulterioare;”.

6

MONITORUL OFICIAL AL ROMÂNIEI, PARTEA I, Nr. 607/29.VIII.2011

6. La articolul 4, alineatul (1) se modifică și va avea
următorul cuprins:
ăArt. 4. — (1) Punerea la dispoziție a garanției financiare se
face prin remiterea, transferarea, deținerea, înregistrarea sau
orice altă modalitate prin care beneficiarul garanției ori persoana
care acționează pe seama acestuia obține detenția sau controlul
asupra garanției financiare. Garanția financiară se consideră
pusă la dispoziție chiar dacă furnizorul acesteia beneficiază de
dreptul de a înlocui garanția financiară, dreptul de a retrage în
favoarea sa surplusul de garanții ori dreptul de a încasa
veniturile aferente creanțelor private, până la o dispoziție
contrară.”
7. La articolul 4, după alineatul (2) se introduce un nou
alineat, alineatul (21), cu următorul cuprins:
ă(21) Pentru creanțele private, includerea într-o listă de
creanțe, furnizată în scris sau într-un mod echivalent din punct
de vedere juridic beneficiarului garanției, este suficientă pentru
a identifica creanța privată și pentru a dovedi punerea la
dispoziție a creanței private ca garanție financiară între părți,
precum și față de debitor și/sau terți.”
8. La articolul 5, alineatul (1) se modifică și va avea
următorul cuprins:
ăArt. 5. — (1) Încheierea, valabilitatea, prioritatea,
opozabilitatea, executarea sau admiterea ca probă a
contractului de garanție financiară, precum și punerea la
dispoziție a garanției financiare nu sunt condiționate de
îndeplinirea vreunei formalități.”
9. La articolul 5, după alineatul (4) se introduce un nou
alineat, alineatul (5), cu următorul cuprins:
ă(5) Fără a aduce atingere dispozițiilor Legii nr. 193/2000
privind clauzele abuzive din contractele încheiate între
comercianți și consumatori, republicată, cu modificările
ulterioare, și dispozițiilor naționale referitoare la condițiile
contractuale neloiale, debitorul care este parte într-o convenție
din care rezultă o creanță privată poate să renunțe în mod valid,
prin înscris sau altă formă echivalentă din punct de vedere
juridic, la:
a) drepturile sale de compensare a obligațiilor sale față de
creditorii creanței private sau față de persoanele cărora
respectiva creanță privată le-a fost pusă la dispoziție drept
garanție;
b) drepturile care îi revin în temeiul normelor privind secretul
bancar, care ar putea prejudicia sau limita posibilitatea
creditorului care este parte într-o convenție din care rezultă o
creanță privată de a oferi informații cu privire la creanța privată
sau debitor, în scopul utilizării acelei creanțe private drept
garanție.”
10. La articolul 6 alineatul (1), litera b) se modifică și va
avea următorul cuprins:
ăb) în cazul instrumentelor financiare și al creanțelor private,
prin vânzarea sau însușirea acestora, prin compensarea valorii
lor cu valoarea obligațiilor financiare garantate ori prin reținerea
instrumentelor respective drept plată a acestor obligații.”
11. La articolul 6 alineatul (2), litera b) se modifică și va
avea următorul cuprins:
ăb) părțile au convenit, prin contractul de garanție financiară
fără transfer de proprietate, cu privire la modul de evaluare a
instrumentelor financiare și a creanțelor private.”
12. La articolul 6, alineatele (6)—(8) se modifică și vor
avea următorul cuprins:
ă(6) Prevederile art. 151 din Ordonanța Guvernului
nr. 92/2003 privind Codul de procedură fiscală, republicată, cu

modificările și completările ulterioare, nu sunt aplicabile în ceea
ce privește sechestrarea și valorificarea sumelor de bani, a
instrumentelor financiare și a creanțelor private asupra cărora
este constituită o garanție financiară în favoarea beneficiarului
acesteia.
(7) Prevederile art. 145 din Legea nr. 297/2004, cu
modificările și completările ulterioare, nu sunt aplicabile în ceea
ce privește momentul la care operează transferul dreptului de
proprietate asupra instrumentelor financiare care fac obiectul
garanției financiare.
(8) Prevederile alin. (1) lit. b) se realizează cu respectarea
reglementărilor emise de Comisia Națională a Valorilor
Mobiliare.”
13. La articolul 7, alineatul (6) se abrogă.
14. După articolul 9 se introduce un nou articol, articolul 91,
cu următorul cuprins:
ăArt. 91. — Prevederile art. 7—9 nu se aplică în privința
creanțelor private.”
15. La articolul 14, după alineatul (1) se introduce un nou
alineat, alineatul (2), cu următorul cuprins:
ă(2) Prezenta ordonanță nu aduce atingere dispozițiilor
cuprinse în Ordonanța de urgență a Guvernului nr. 50/2010
privind contractele de credit pentru consumatori, aprobată cu
modificări și completări prin Legea nr. 288/2010.”
Art. 14. — Ordinele de transfer introduse într-un sistem
înainte de data intrării în vigoare a prezentei ordonanțe, dar
decontate începând cu această dată, sunt supuse dispozițiilor
Legii nr. 253/2004.
CAPITOLUL III
Modificarea și completarea Ordonanței de urgență
a Guvernului nr. 99/2006 privind instituțiile de credit
și adecvarea capitalului
Art. 15. — Ordonanța de urgență a Guvernului nr. 99/2006
privind instituțiile de credit și adecvarea capitalului, publicată în
Monitorul Oficial al României, Partea I, nr. 1.027 din
27 decembrie 2006, aprobată cu modificări și completări prin
Legea nr. 227/2007, cu modificările și completările ulterioare, se
modifică și se completează după cum urmează:
1. La articolul 10, alineatul (2) se modifică și va avea
următorul cuprins:
ă(2) Fără a se aduce atingere dispozițiilor din prezenta
secțiune, Banca Națională a României stabilește prin
reglementări și notifică Comisiei Europene și Autorității Bancare
Europene, înființată prin Regulamentul nr. 1.093/2010 al
Parlamentului European și al Consiliului din 24 noiembrie 2010
de instituire a Autorității europene de supraveghere (Autoritatea
bancară europeană), de modificare a Deciziei nr. 716/2009/CE
și de abrogare a Deciziei 2009/78/CE a Comisiei, condițiile în
care poate acorda autorizație și documentația care trebuie să
însoțească cererea pentru obținerea autorizației.”
2. Articolul 36 se modifică și va avea următorul cuprins:
ăArt. 36. — Banca Națională a României notifică Autorității
Bancare Europene orice autorizație acordată, pentru ca
denumirea instituției de credit să fie inclusă în lista instituțiilor
de credit întocmită și actualizată de Autoritatea Bancară
Europeană, care se publică pe website-ul acesteia.”
3. Articolul 43 se modifică și va avea următorul cuprins:
ăArt. 43. — Retragerea autorizației unei instituții de credit și,
după caz, încetarea valabilității acesteia se notifică Comisiei
Europene și Autorității Bancare Europene, precum și, potrivit
art. 88 și 259, autorităților competente din statele membre
gazdă.”

MONITORUL OFICIAL AL ROMÂNIEI, PARTEA I, Nr. 607/29.VIII.2011
4. La articolul 63, alineatul (1) se modifică și va avea
următorul cuprins:
ăArt. 63. — (1) Înainte de a urma procedura prevăzută la
art. 60, Banca Națională a României ia, în cazuri de urgență,
orice măsuri preventive necesare protejării intereselor
deponenților, investitorilor și ale altor persoane care beneficiază
de serviciile furnizate de instituția de credit. Aceste măsuri se
comunică de îndată Comisiei Europene, Autorității Bancare
Europene și autorităților competente din alte state membre
interesate.”
5. Articolul 65 se modifică și va avea următorul cuprins:
ăArt. 65. — Banca Națională a României informează Comisia
Europeană și Autoritatea Bancară Europeană cu privire la
numărul și natura cazurilor în care au fost dispuse măsuri potrivit
dispozițiilor art. 60.”
6. La articolul 69, alineatul (3) se modifică și va avea
următorul cuprins:
ă(3) Banca Națională a României notifică Comisiei Europene,
Autorității Bancare Europene și Comitetului Bancar European
orice autorizație acordată unei sucursale a unei instituții de credit
cu sediul într-un stat terț.”
7. Articolul 84 se modifică și va avea următorul cuprins:
ăArt. 84. — Banca Națională a României informează Comisia
Europeană și Autoritatea Bancară Europeană cu privire la
numărul și natura cazurilor în care aceasta s-a opus înființării
de către o instituție de credit, persoană juridică română, a unei
sucursale într-un alt stat membru sau continuării desfășurării
activității unei astfel de sucursale.”
8. La articolul 173, după alineatul (2) se introduce un nou
alineat, alineatul (3), cu următorul cuprins:
ă(3) Banca Națională a României poate sesiza, cu privire la
situațiile în care o cerere de colaborare, în special în vederea
schimbului de informații, a fost respinsă sau acesteia nu i s-a
dat curs într-un termen rezonabil, Autoritatea Bancară
Europeană, care va acționa potrivit competențelor atribuite în
temeiul art. 19 din Regulamentul (UE) nr. 1.093/2010 al
Parlamentului European și al Consiliului.”
9. La articolul 176, alineatul (2) se modifică și va avea
următorul cuprins:
ă(2) În anumite cazuri, Banca Națională a României poate,
de comun acord cu autoritățile competente din alte state
membre, să nu aplice criteriile prevăzute la alin. (1) lit. c)—e),
dacă aplicarea acestora ar fi necorespunzătoare, având în
vedere instituțiile de credit respective și importanța activității
desfășurate de acestea în diferite state, și să desemneze o altă
autoritate responsabilă cu exercitarea supravegherii pe bază
consolidată. În aceste cazuri, înaintea luării unei decizii,
autoritățile competente trebuie să acorde posibilitatea de a-și
exprima opinia asupra deciziei respective instituției de creditmamă la nivelul Uniunii Europene sau societății financiare
holding-mamă la nivelul Uniunii Europene ori instituției de credit
cu cel mai mare total al activului bilanțier, după caz. Autoritățile
competente notifică Comisiei Europene și Autorității Bancare
Europene orice acord încheiat potrivit prevederilor prezentului
alineat.”
10. La articolul 181, după alineatul (1) se introduce un
nou alineat, alineatul (11), cu următorul cuprins:
ă(11) În cazul în care Banca Națională a României, în calitate
de supraveghetor consolidant, nu își îndeplinește atribuțiile
prevăzute la alin. (1) sau dacă autoritățile competente nu
colaborează cu aceasta în măsura necesară îndeplinirii
atribuțiilor prevăzute la alin. (1), Banca Națională a României și
oricare dintre celelalte autorități competente implicate pot

7

supune cazul spre soluționare Autorității Bancare Europene,
potrivit prevederilor art. 19 din Regulamentul (UE)
nr. 1.093/2010 al Parlamentului European și al Consiliului.”
11. La articolul 182, după alineatul (5) se introduce un
nou alineat, alineatul (51), cu următorul cuprins:
ă(51) Dacă, până la împlinirea termenului de 6 luni, oricare
dintre autoritățile competente implicate a supus cazul spre
soluționare Autorității Bancare Europene, potrivit procedurii de
soluționare a dezacordurilor prevăzute la art. 19 din
Regulamentul (UE) nr. 1.093/2010 al Parlamentului European
și al Consiliului, Banca Națională a României, în calitate de
supraveghetor consolidant, va amâna luarea unei decizii în
așteptarea deciziei pe care Autoritatea Bancară Europeană o
poate lua potrivit prevederilor art. 19 alin. (3) din regulamentul
menționat. Banca Națională a României va lua decizia în
conformitate cu decizia Autorității Bancare Europene. Termenul
de 6 luni se consideră fază de conciliere în sensul art. 19 din
Regulamentul (UE) nr. 1.093/2010 al Parlamentului European
și al Consiliului. Potrivit prevederilor art. 9 pct. (1) lit. b) din
Directiva 2010/78/UE a Parlamentului European și a Consiliului
din 24 noiembrie 2010 de modificare a directivelor 98/26/CE,
2002/87/CE, 2003/6/CE, 2003/41/CE, 2003/71/CE, 2004/39/CE,
2004/109/CE, 2005/60/CE, 2006/48/CE, 2006/49/CE și
2009/65/CE cu privire la competențele Autorității europene de
supraveghere (Autoritatea bancară europeană), ale Autorității
europene de supraveghere (Autoritatea europeană pentru
asigurări și pensii ocupaționale) și ale Autorității europene de
supraveghere (Autoritatea europeană pentru valori mobiliare și
piețe), Autoritatea Bancară Europeană va lua o decizie în
termen de o lună. Cazul nu va fi supus spre soluționare
Autorității Bancare Europene după împlinirea termenului de
6 luni sau după luarea unei decizii comune de către autoritățile
competente implicate.”
12. La articolul 1823, după alineatul (1) se introduce un
nou alineat, alineatul (2), cu următorul cuprins:
ă(2) Dacă, până la împlinirea termenului de 4 luni prevăzut la
alin. (1), oricare dintre autoritățile competente implicate a supus
cazul spre soluționare Autorității Bancare Europene, potrivit
procedurii de soluționare a dezacordurilor prevăzute la art. 19
din Regulamentul (UE) nr. 1.093/2010 al Parlamentului
European și al Consiliului, Banca Națională a României, în
calitate de supraveghetor consolidant, va amâna luarea unei
decizii în așteptarea deciziei pe care Autoritatea Bancară
Europeană o poate lua potrivit prevederilor art. 19 alin. (3) din
regulamentul menționat. Banca Națională a României va lua
decizia în conformitate cu decizia Autorității Bancare Europene.
Termenul de 4 luni se consideră fază de conciliere în sensul
art. 19 din Regulamentul (UE) nr. 1.093/2010 al Parlamentului
European și al Consiliului. Potrivit prevederilor art. 9 pct. (1)
lit. b) din Directiva 2010/78/UE a Parlamentului European și a
Consiliului, Autoritatea Bancară Europeană va lua o decizie în
termen de o lună. Cazul nu va fi supus spre soluționare
Autorității Bancare Europene după împlinirea termenului de
4 luni sau după luarea unei decizii comune de către autoritățile
competente implicate.”
13. La articolul 1824, după alineatul (1) se introduce un
nou alineat, alineatul (2), cu următorul cuprins:
ă(2) Prevederile art. 1823 alin. (2) se aplică în mod
corespunzător.”
14. La articolul 183, alineatele (1) și (11) se modifică și
vor avea următorul cuprins:
ăArt. 183. — (1) În cazul apariției unei situații de urgență,
inclusiv în cazul unor evoluții nefavorabile ale piețelor financiare,

8

MONITORUL OFICIAL AL ROMÂNIEI, PARTEA I, Nr. 607/29.VIII.2011

care ar putea pune în pericol lichiditatea pieței și stabilitatea
sistemului financiar în oricare dintre statele membre în care
entitățile unui grup au fost autorizate sau în care au fost înființate
sucursale semnificative, Banca Naționale a României, în calitate
de supraveghetor consolidant, alertează în cel mai scurt timp
posibil, cu respectarea cerințelor referitoare la păstrarea
secretului profesional, Autoritatea Bancară Europeană,
Comitetul European pentru Risc Sistemic, înființat prin
Regulamentul (UE) nr. 1.092/2010 al Parlamentului European
și al Consiliului din 24 noiembrie 2010 privind supravegherea
macroprudențială la nivelul Uniunii Europene a sistemului
financiar și de instituire a Comitetului european pentru risc
sistemic, și autoritățile prevăzute la art. 222 alin. (6) și art. 2221
alin. (1) și le comunică toate informațiile esențiale îndeplinirii
atribuțiilor acestora.
(11) Dacă Banca Națională a României, în exercitarea
atribuțiilor acesteia de bancă centrală, constată existența unei
situații descrise la alin. (1), alertează în cel mai scurt timp posibil
autoritățile competente cu exercitarea supravegherii pe bază
consolidată a instituțiilor de credit și Autoritatea Bancară
Europeană.”
15. Articolul 185 se modifică și va avea următorul
cuprins:
ăArt. 185. — (1) Banca Națională a României, în calitate de
autoritate competentă responsabilă cu autorizarea unei instituții
de credit, persoană juridică română, filială a unei instituții de
credit dintr-un alt stat membru, poate, prin acorduri bilaterale,
potrivit prevederilor art. 28 din Regulamentul (UE)
nr. 1.093/2010 al Parlamentului European și al Consiliului, să
delege responsabilitatea de supraveghere autorității competente
care a autorizat și supraveghează societatea-mamă, astfel încât
responsabilitățile ce revin pe linia supravegherii filialei respective
potrivit prezentei ordonanțe de urgență să revină acesteia din
urmă.
(2) Banca Națională a României notifică Autorității Bancare
Europene existența și conținutul acestor acorduri.”
16. La articolul 1851, după alineatul (2) se introduce un
nou alineat, alineatul (21), cu următorul cuprins:
ă(21) Pentru a contribui la promovarea și monitorizarea
funcționării efective, eficiente și coerente a colegiilor de
supraveghetori, potrivit prevederilor art. 21 din Regulamentul
(UE) nr. 1.093/2010 al Parlamentului European și al Consiliului,
Autoritatea Bancară Europeană poate participa în colegiile de
supraveghetori și va fi considerată, în acest scop, autoritate
competentă.”
17. La articolul 1851, partea introductivă și litera a) ale
alineatului (3) și alineatul (4) se modifică și vor avea
următorul cuprins:
ă(3) Colegiile de supraveghetori asigură Băncii Naționale a
României, Autorității Bancare Europene și celorlalte autorități
competente implicate cadrul pentru exercitarea următoarelor
atribuții:
a) schimbul de informații dintre autoritățile competente
implicate și, potrivit prevederilor art. 21 din Regulamentul (UE)
nr. 1.093/2010 al Parlamentului European și al Consiliului, cu
Autoritatea Bancară Europeană;
................................................................................................
(4) În cadrul colegiilor de supraveghetori, Banca Națională a
României colaborează în mod strâns cu celelalte autorități
competente participante și cu Autoritatea Bancară Europeană.
Cerințele referitoare la păstrarea secretului profesional nu
împiedică Banca Națională a României să schimbe informații cu
celelalte autorități competente în cadrul colegiilor de
supraveghetori.”

18. La articolul 186, după alineatul (1) se introduce un
nou alineat, alineatul (11), cu următorul cuprins:
ă(11) Banca Națională a României cooperează în mod strâns
cu Autoritatea Bancară Europeană, potrivit Regulamentului (UE)
nr. 1.093/2010 al Parlamentului European și al Consiliului.
Banca Națională a României furnizează Autorității Bancare
Europene, potrivit prevederilor art. 35 din regulamentul
menționat, toate informațiile necesare acesteia pentru
îndeplinirea atribuțiilor stabilite de Directiva 2006/48/CE a
Parlamentului European și a Consiliului din 14 iunie 2006 privind
inițierea și exercitarea activității instituțiilor de credit și de
regulamentul menționat.”
19. La articolul 186, după alineatul (4) se introduce un
nou alineat, alineatul (5), cu următorul cuprins:
ă(5) Banca Națională a României poate notifica Autorității
Bancare Europene situațiile în care:
a) o autoritate competentă nu i-a comunicat informații
esențiale;
b) o solicitare de colaborare, în special prin schimb de
informații relevante, a fost respinsă sau nu s-a răspuns unei
astfel de solicitări într-un termen rezonabil.”
20. La articolul 202, alineatul (3) se modifică și va avea
următorul cuprins:
ă(3) Banca Națională a României, în calitate de autoritate
responsabilă pentru exercitarea supravegherii pe bază
consolidată, întocmește o listă a societăților financiare holdingmamă la nivelul României, care este transmisă autorităților
competente din celelalte state membre, Autorității Bancare
Europene și Comisiei Europene.”
21. La articolul 206, alineatul (3) se modifică și va avea
următorul cuprins:
ă(3) Pentru efectuarea verificării potrivit prevederilor alin. (1),
Banca Națională a României are în vedere principiile generale
de evaluare a echivalenței supravegherii pe bază consolidată
exercitate de autoritățile competente din state terțe asupra
instituțiilor de credit având societatea-mamă într-un stat terț,
principii elaborate de Comitetul Bancar European la solicitarea
Comisiei Europene. Banca Națională a României consultă
Autoritatea Bancară Europeană înaintea luării unei decizii.”
22. La articolul 207, alineatul (4) se modifică și va avea
următorul cuprins:
ă(4) Tehnicile de supraveghere trebuie să permită atingerea
obiectivelor supravegherii pe bază consolidată, potrivit prezentei
ordonanțe de urgență și reglementărilor emise în aplicarea
acesteia, și trebuie să fie comunicate celorlalte autorități
competente implicate, Autorității Bancare Europene și Comisiei
Europene.”
23. La articolul 210, după alineatul (2) se introduce un
nou alineat, alineatul (3), cu următorul cuprins:
ă(3) Prevederile art. 173 alin. (3) se aplică în mod
corespunzător.”
24. La articolul 2102, după alineatul (2) se introduc trei
noi alineate, alineatele (21)—(23), cu următorul cuprins:
ă(21) Dacă, până la împlinirea termenului inițial de două luni
prevăzut la alin. (2), oricare dintre autoritățile competente
implicate a supus cazul spre soluționare Autorității Bancare
Europene, potrivit procedurii de soluționare a dezacordurilor
prevăzute la art. 19 din Regulamentul (UE) nr. 1.093/2010 al
Parlamentului European și al Consiliului, Banca Națională a
României va amâna luarea unei decizii în așteptarea deciziei pe
care Autoritatea Bancară Europeană o poate lua potrivit
prevederilor art. 19 alin. (3) din regulamentul menționat. Banca
Națională a României va lua decizia în conformitate cu decizia
Autorității Bancare Europene.

MONITORUL OFICIAL AL ROMÂNIEI, PARTEA I, Nr. 607/29.VIII.2011
(22) Termenul de două luni prevăzut la alin. (2) se consideră
fază de conciliere în sensul art. 19 din Regulamentul (UE)
nr. 1.093/2010 al Parlamentului European și al Consiliului.
Autoritatea Bancară Europeană va lua o decizie în termen de o
lună.
(23) Cazul nu va fi supus spre soluționare Autorității Bancare
Europene după împlinirea termenului inițial de două luni
prevăzut la alin. (2) sau după luarea unei decizii comune de
către autoritățile competente implicate.”
25. La articolul 215, alineatul (1) se modifică și va avea
următorul cuprins:
ăArt. 215. — (1) Banca Națională a României poate să
schimbe informații cu autoritățile competente din celelalte state
membre, potrivit prevederilor prezentei ordonanțe de urgență și
ale altor acte normative aplicabile instituțiilor de credit, și să
transmită informații Autorității Bancare Europene, potrivit
prevederilor art. 31 și 35 din Regulamentul (UE) nr. 1.093/2010
al Parlamentului European și al Consiliului.”
26. La articolul 217, alineatul (2) se modifică și va avea
următorul cuprins:
ă(2) Informațiile primite de Banca Națională a României de
la o autoritate competentă dintr-un alt stat membru nu vor fi
furnizate, potrivit prevederilor alin. (1), decât cu acordul expres
al respectivei autorități și, dacă este cazul, doar pentru scopurile
pentru care acordul a fost obținut.”
27. La articolul 222 alineatul (1), după litera b) se
introduce o nouă literă, litera c), cu următorul cuprins:
ăc) Comitetului European pentru Risc Sistemic, dacă
informațiile sunt relevante pentru exercitarea atribuțiilor sale
statutare prevăzute de Regulamentul (UE) nr. 1.092/2010 al
Parlamentului European și al Consiliului.”
28. La articolul 222, alineatele (3) și (6) se modifică și vor
avea următorul cuprins:
ă(3) În îndeplinirea atribuțiilor sale în calitate de autoritate
monetară și a celor privind monitorizarea sistemelor de plăți,
Banca Națională a României poate transmite autorităților
competente din celelalte state membre informații pe care
acestea le-ar putea solicita în situații similare celor prevăzute la
art. 216.
..................................................................................................
(6) În cazul apariției unei situații de urgență, astfel cum este
prevăzută la art. 183 alin. (1), Banca Națională a României
poate transmite informații băncilor centrale aparținând
Sistemului European al Băncilor Centrale, dacă aceste informații
sunt relevante pentru exercitarea atribuțiilor statutare care le
revin, inclusiv coordonarea politicii monetare și furnizarea de
lichidități, supravegherea sistemelor de plăți, a sistemelor de
compensare și decontare și menținerea stabilității sistemului
financiar, precum și Comitetului European pentru Risc Sistemic,
potrivit Regulamentului (UE) nr. 1.092/2010 al Parlamentului
European și al Consiliului, dacă astfel de informații sunt
relevante pentru exercitarea atribuțiilor sale statutare.”
29. La articolul 1734, articolul 1822 alineatul (3), articolele
1826 și 1854, sintagma ăComitetul Supraveghetorilor
Bancari Europeni” se înlocuiește cu sintagma ăAutoritatea
Bancară Europeană”.
30. Articolul 24014 se modifică și va avea următorul
cuprins:
ăArt. 24014. — (1) Operațiunile de vânzare de active, transfer
de depozite, vânzare de active cu asumare de pasive și
fuziunea/divizarea unei instituții de credit în administrare
specială se pot efectua către instituții de credit sau, după caz,
instituții financiare care, în opinia Băncii Naționale a României,
au o situație financiară adecvată din perspectiva volumului și
riscurilor aferente activităților ce urmează a fi preluate, dispun de

9

capacitate operațională și pot asigura, în mod adecvat
continuarea serviciilor bancare aferente activelor și, după caz,
pasivelor transferate, iar operațiunea preconizată nu pune în
pericol siguranța și viabilitatea activității acestora sau, dacă este
cazul, capacitatea lor de a respecta cerințele prudențiale, în
special cele privind nivelul minim al fondurilor proprii.
(2) Pentru facilitarea implementării unei măsuri de
restructurare constând în operațiuni care implică transferul de
depozite garantate în accepțiunea Ordonanței Guvernului
nr. 39/1996, republicată, cu modificările și completările
ulterioare, pot fi utilizate resursele administrate de Fondul de
garantare a depozitelor în sistemul bancar pentru finanțarea
operațiunii, inclusiv prin emiterea de garanții, cu respectarea
prevederilor ordonanței mai sus menționate. Finanțarea este
propusă de administratorul special și fundamentată în cadrul
raportului prevăzut la art. 24015 alin. (1) sau, după caz, al
solicitării formulate conform art. 24015 alin. (4), pe baza analizei
referitoare la valoarea estimată a compensațiilor aferente
depozitelor din evidența instituției de credit aflate în administrare
specială, transmisă de Fondul de garantare a depozitelor în
sistemul bancar administratorului special. Finanțarea se solicită
Fondului de garantare a depozitelor în sistemul bancar de către
administratorul special, pe baza aprobării Băncii Naționale a
României.
(3) La realizarea operațiunilor prevăzute la alin. (1) trebuie
să fie respectate următoarele cerințe:
a) să fie asigurat tratamentul echitabil și concurența loială
dintre instituțiile care îndeplinesc condițiile de eligibilitate
prevăzute la alin. (1) și care își manifestă intenția de preluare; în
acest sens, administratorul special asigură punerea la dispoziția
instituțiilor interesate, în mod nediscriminatoriu și numai după
semnarea de către acestea a unui acord de confidențialitate, a
pachetului de informații relevante din perspectiva măsurilor de
restructurare vizate, precum și facilitarea realizării evaluării
activelor și/sau, după caz, a pasivelor ce urmează să fie
preluate, dacă această evaluare are loc înainte de semnarea
contractului care stă la baza operațiunii;
b) dacă există oferte din partea mai multor instituții care
îndeplinesc condițiile de eligibilitate prevăzute la alin. (1),
desemnarea instituției de credit ori a instituției financiare
câștigătoare se face pe baza celui mai bun preț oferit;
c) în cazul unei operațiuni de transfer parțial de depozite ori
de vânzare parțială de active cu asumare de pasive, să se
acorde prioritate transferului depozitelor garantate, cu
respectarea principiului costului minim, respectiv ca suma
aferentă finanțării de către Fondul de garantare a depozitelor în
sistemul bancar a acestei operațiuni să fie mai mică decât cea
a compensațiilor de plătit pentru respectivele depozite;
d) poate fi realizat atât transferul tuturor depozitelor
garantate, cât și transferul unei părți dintre acestea, în cazul
transferului parțial operațiunea urmând a fi efectuată astfel încât
să fie minimizat riscul, dacă acesta există, ca Fondul de
garantare a depozitelor în sistemul bancar, după finanțarea
transferului, să rămână obligat și pentru plata compensației
aferente depozitelor aceluiași deponent la instituția de credit de
la care s-a realizat transferul parțial;
e) în cazul operațiunilor care implică un transfer de depozite,
documentele contractuale încheiate cu instituțiile de credit
beneficiare să nu cuprindă clauze care să prevadă restituirea, la
producerea unor evenimente determinate, a depozitelor
transferate;
f) sumele care pot rezulta din operațiuni de natura celor
prevăzute la alin. (1), cu deducerea cheltuielilor aferente
operațiunii, sunt incluse în averea instituției de credit aflate în
situația prevăzută la art. 24018 alin. (2) și sunt afectate pentru
plata creditorilor, conform ordinii de stingere a creanțelor, în
procedura de lichidare/faliment.

10

MONITORUL OFICIAL AL ROMÂNIEI, PARTEA I, Nr. 607/29.VIII.2011

(4) Pentru punerea în aplicare a măsurilor de restructurare
prevăzute la art. 24012 alin. (1) lit. c), d) și e) nu este necesar
acordul deponenților sau al altor creditori ori al debitorilor
instituției de credit. Pentru notificarea acestora, administratorul
special publică un anunț general în Monitorul Oficial al
României, Partea a IV-a, și în unul sau mai multe ziare de
circulație națională și, după caz, asigură publicitatea potrivit
art. 24010, imediat după implementarea măsurii. Persoanele
interesate pot obține informațiile necesare privind situația
creanțelor sau a obligațiilor lor de la instituția de credit aflată în
administrare specială, administratorul special fiind obligat să ia
măsurile necesare în acest sens.
(5) În cazul măsurilor de restructurare care implică transfer
de depozite, în termenul comunicat de instituția de credit care a
preluat depozitele, deponenții transferați trebuie să opteze
pentru menținerea depozitelor la instituția de credit respectivă,
în condițiile agreate cu aceasta, sau pot să își retragă
depozitele, dacă acestea nu sunt grevate de alte sarcini ori
interdicții, fără suportarea vreunei forme de penalizare pentru
retragere anticipată.
(6) Instituția care preia pasive ale instituției de credit aflate în
administrare specială este răspunzătoare doar pentru obligațiile
aferente pasivelor care fac obiectul transferului conform
termenilor contractuali și care sunt evidențiate în situația
financiară întocmită de administratorul special.”
31. La articolul 24015, alineatul (31) se modifică și va avea
următorul cuprins:
ă(31) Expertul autorizat independent prevăzut la alin. (3)
trebuie să aibă experiență corespunzătoare în domeniul
evaluării activelor bancare, să fie membru activ al Camerei
Auditorilor Financiari din România și să fie agreat de Banca
Națională a României; se prezumă că îndeplinesc aceste
condiții auditorii financiari aprobați de Banca Națională a
României conform prevederilor art. 155 alin. (1). Nu poate
îndeplini sarcinile specifice ale expertului autorizat independent
auditorul financiar care a desfășurat în ultimii 5 ani activități
specifice profesiei la instituția de credit aflată în administrare
specială.”
32. La articolul 24016, alineatul (5) se modifică și va avea
următorul cuprins:
ă(5) Dacă prin adoptarea măsurilor de restructurare creditorii
instituției de credit se află într-o situație mai puțin favorabilă
decât cea în care s-ar fi aflat dacă aceste măsuri nu ar fi fost
implementate și instituția de credit ar fi intrat direct în lichidare,
luând în considerare valoarea estimativă care s-ar fi obținut de
către aceștia prin distribuire în caz de faliment, pe baza
estimărilor făcute potrivit art. 24015 alin. (3), sunt aplicabile
prevederile art. 24021.”
33. La articolul 24018, alineatul (2) se modifică și va avea
următorul cuprins:
ă(2) În cazul implementării unor măsuri de restructurare
constând în operațiuni care implică transferul depozitelor plasate
la instituția de credit aflată în administrare specială, Banca
Națională a României retrage autorizația acesteia începând cu
data la care contractul care stă la baza operațiunii de transfer de
depozite sau de vânzare de active cu asumare de pasive
produce efecte și, după caz, sesizează instanța competentă
pentru declanșarea procedurii falimentului. Retragerea
autorizației nu împiedică finalizarea măsurilor de restructurare
aprobate de Banca Națională a României.”
34. La articolul 4041, alineatul (1) și litera b) a alineatului (2)
se modifică și vor avea următorul cuprins:
ăArt. 4041. — (1) Sistemele de plăți trebuie să asigure
accesul neîngrădit la sistem al prestatorilor de servicii de plată,
instituții de credit, instituții de plată în înțelesul Ordonanței de
urgență a Guvernului nr. 113/2009 privind serviciile de plată,

aprobată cu modificări prin Legea nr. 197/2010, cu modificările
și completările ulterioare, și instituții emitente de monedă
electronică în înțelesul Legii nr. 127/2011 privind activitatea de
emitere de monedă electronică, pe baza unor reguli obiective,
nediscriminatorii și proporționale, care nu vor limita accesul mai
mult decât este necesar pentru protejarea sistemului de plăți
împotriva unor riscuri specifice, precum riscul de decontare,
riscul operațional și riscul comercial, și pentru protecția stabilității
financiare și operaționale a sistemului de plăți.
................................................................................................
b) reguli care să facă discriminare între prestatorii de servicii
de plată, în ceea ce privește drepturile și obligațiile
participanților;”.
CAPITOLUL IV
Modificarea și completarea Ordonanței Guvernului
nr. 39/1996 privind înființarea și funcționarea Fondului
de garantare a depozitelor în sistemul bancar
Art. 16. — Ordonanța Guvernului nr. 39/1996 privind
înființarea și funcționarea Fondului de garantare a depozitelor
în sistemul bancar, republicată în Monitorul Oficial al României,
Partea I, nr. 587 din 19 august 2010, cu modificările și
completările ulterioare, se modifică și se completează după cum
urmează:
1. La articolul 5, alineatul (3) se abrogă.
2. La articolul 9 alineatul (1), litera f) se modifică și va
avea următorul cuprins:
ăf) alte venituri, stabilite conform legii, inclusiv cele provenite
din activitatea de administrator special, administrator interimar
sau lichidator.”
3. La articolul 9, alineatele (2) și (3) se modifică și vor
avea următorul cuprins:
ă(2) Resursele financiare prevăzute la alin. (1) lit. a), b), c) și f)
vor fi utilizate pentru plata compensațiilor aferente depozitelor
garantate sau, după caz, pentru finanțarea, inclusiv prin
emiterea de garanții, a operațiunilor ce implică transfer de
depozite garantate, în condițiile stabilite de lege, iar cele
prevăzute la alin. (1) lit. d) vor fi utilizate potrivit scopului pentru
care au fost acordate.
(3) Resursele financiare prevăzute la alin. (1) lit. e) vor fi
utilizate pentru acoperirea cheltuielilor curente ale Fondului, cu
excepția celor prevăzute la art. 60 alin. (3).”
4. La articolul 9, după alineatul (6) se introduc cinci noi
alineate, alineatele (7)—(11), cu următorul cuprins:
ă(7) În aplicarea prevederilor art. 24014 alin. (2) din
Ordonanța de urgență a Guvernului nr. 99/2006, aprobată cu
modificări și completări prin Legea nr. 227/2007, cu modificările
și completările ulterioare, Fondul va finanța, inclusiv prin
emiterea de garanții, operațiuni ce implică transferul de depozite
garantate ale unei instituții de credit participante și pentru care
suma ce ar urma să fie plătită de Fond este mai mică decât cea
a compensațiilor de plătit pentru respectivele depozite. În acest
sens, Fondul are obligația de a pune la dispoziția
administratorului special, în conformitate cu solicitarea acestuia,
informațiile privind valoarea compensațiilor de plătit și, respectiv,
finanțarea solicitată.
(8) Sumele aferente finanțării, inclusiv cele rezultate din
executarea garanțiilor emise de către Fond, potrivit dispozițiilor
alin. (7), se evidențiază ca o creanță a Fondului asupra instituției
de credit de la care se transferă depozitele garantate.
(9) Dacă evaluarea prevăzută la art. 24014 alin. (3) lit. a) din
Ordonanța de urgență a Guvernului nr. 99/2006, aprobată cu
modificări și completări prin Legea nr. 227/2007, cu modificările
și completările ulterioare, nu a fost derulată înainte de semnarea
contractului, Fondul emite o garanție în favoarea instituției de
credit achizitoare pentru plata valorii de achiziție a acelor active

MONITORUL OFICIAL AL ROMÂNIEI, PARTEA I, Nr. 607/29.VIII.2011
transferate acesteia a căror situație/calitate la data transferului
nu corespundea informațiilor relevante furnizate conform
prevederilor menționate. Garanția emisă de Fond trebuie să
îndeplinească următoarele condiții:
a) valabilitatea este stabilită contractual și nu poate depăși un
an;
b) valoarea maximă este stabilită contractual și nu poate
depăși o treime din valoarea activelor transferate, cu excepția
numerarului.
(10) În vederea executării garanției, instituția de credit în
favoarea căreia a fost emisă garanția transmite Fondului o
cerere de executare însoțită de documente care să probeze
încadrarea în situația prevăzută la alin. (9) pentru fiecare dintre
activele a căror valoare de achiziție este solicitată să fie plătită.
(11) În termen de maximum 20 de zile lucrătoare de la
primirea solicitării, Fondul efectuează plata sumei reprezentând
valoarea de achiziție a activelor pentru care a fost probată
încadrarea în situația prevăzută la alin. (9), urmând ca instituția
de credit în favoarea căreia a fost emisă garanția să restituie
imediat instituției de credit de la care s-a efectuat transferul
activele a căror valoare de achiziție a fost încasată, potrivit
prezentului alineat, inclusiv sumele încasate în contul
respectivelor active.”
5. La articolul 15, alineatul (2) se modifică și va avea
următorul cuprins:
ă(2) În situații excepționale în care resursele financiare ale
Fondului ar fi insuficiente pentru acoperirea plății compensațiilor,
respectiv pentru finanțarea, inclusiv prin emiterea de garanții, a
operațiunilor ce implică transferul de depozite garantate, în
condițiile prevăzute la art. 9 alin. (7), Guvernul pune la dispoziția
Fondului, sub formă de împrumut, sumele necesare, în termen
de maximum 15 zile lucrătoare de la solicitarea lor de către
Fond. Sursa fondurilor este reprezentată de veniturile din
privatizare înregistrate în contul curent al Trezoreriei Statului, iar
condițiile de acordare/rambursare a împrumutului acordat de
Guvern Fondului se stabilesc prin hotărâre a Guvernului.”
6. După articolul 27 se introduce un nou articol, articolul 271,
cu următorul cuprins:
ăArt. 271. — Creanțele Fondului asupra unei instituții de
credit, aferente transferului depozitelor garantate, potrivit art. 9
alin. (7) și (8), vor fi compensate din averea respectivei instituții
de credit.”
7. La articolul 33 litera b), punctul 3 se modifică și va
avea următorul cuprins:
ă3. desemnarea reprezentantului Fondului ca administrator
special, administrator interimar ori ca lichidator la instituțiile de
credit;”.
8. La articolul 59, litera d) se modifică și va avea
următorul cuprins:
ăd) pasiv negarantat — valoarea în lei a elementelor
bilanțiere de pasiv, altele decât capitalurile proprii, înregistrate în
situațiile financiare anuale ale instituției de credit, din care se
deduce soldul depozitelor garantate, determinate potrivit
evidențelor instituției de credit de la data de 31 decembrie a
anului precedent anului de plată a cotizației.”
9. La articolul 61, după alineatul (5) se introduce un nou
alineat, alineatul (6), cu următorul cuprins:
ă(6) Instituțiile de credit rezultate dintr-o fuziune, precum și
instituțiile de credit care continuă să existe în urma unui proces
de divizare, dacă aceste procese au avut loc după plata
cotizației anuale, sunt scutite de plata acesteia pentru anul
respectiv.”

11

10. La anexa ăLista depozitelor negarantate”, punctul 4
se modifică și va avea următorul cuprins:
ă4. Depozite ale asigurătorilor și reasigurătorilor, așa cum
sunt aceștia definiți în legislația privind activitatea de asigurare
și supravegherea asigurărilor”.
CAPITOLUL V
Modificarea Ordonanței Guvernului nr. 10/2004
privind falimentul instituțiilor de credit
Art. 17. — Ordonanța Guvernului nr. 10/2004 privind
falimentul instituțiilor de credit, publicată în Monitorul Oficial al
României, Partea I, nr. 84 din 30 ianuarie 2004, aprobată cu
modificări și completări prin Legea nr. 278/2004, cu modificările
și completările ulterioare, se modifică după cum urmează:
1. La articolul 2, alineatul (2) va avea următorul cuprins:
ă(2) Termenii: «instituție de credit», «stat membru», «stat
membru de origine», «stat membru gazdă», «sucursală» și
«autoritate competentă» au înțelesul prevăzut la art. 7 alin. (1)
din Ordonanța de urgență a Guvernului nr. 99/2006 privind
instituțiile de credit și adecvarea capitalului, aprobată cu
modificări și completări prin Legea nr. 227/2007, cu modificările
și completările ulterioare.”
2. La articolul 3, alineatul (3) va avea următorul cuprins:
ă(3) Desemnarea judecătorilor sindici se realizează prin
aplicarea prevederilor art. 53 din Legea nr. 304/2004 privind
organizarea judiciară, republicată, în mod aleatoriu, în sistem
informatizat.”
3. La articolul 5 litera i), punctul 7) va avea următorul
cuprins:
ă7. acte încheiate, în anul anterior deschiderii procedurii, cu
persoane aflate într-o legătură specială cu instituția de credit
debitoare, așa cum sunt stabilite la pct. 8—11 din «Lista
depozitelor negarantate», prevăzută în anexa la Ordonanța
Guvernului nr. 39/1996 privind înființarea și funcționarea
Fondului de garantare a depozitelor în sistemul bancar,
republicată, cu modificările și completările ulterioare;”.
4. La articolul 7, alineatul (1) va avea următorul cuprins:
ăArt. 7. — (1) Prin hotărârea judecătorească privind
deschiderea procedurii falimentului, judecătorul-sindic
desemnează lichidatorul și stabilește atribuțiile acestuia. Prin
derogare de la prevederile art. 3 din Ordonanța de urgență a
Guvernului nr. 86/2006 privind organizarea activității
practicienilor în insolvență, aprobată cu modificări și completări
prin Legea nr. 254/2007, cu modificările și completările
ulterioare, Fondul de garantare a depozitelor în sistemul bancar
va putea fi desemnat lichidator.”
5. La articolul 11, alineatul (4) va avea următorul cuprins:
ă(4) Hotărârea Băncii Naționale a României de aprobare sau
de respingere a solicitării va fi motivată și poate fi contestată în
instanță în condițiile prevăzute de Ordonanța de urgență a
Guvernului nr. 99/2006, aprobată cu modificări și completări prin
Legea nr. 227/2007, cu modificările și completările ulterioare.”
6. La articolul 15, alineatul (2) va avea următorul cuprins:
ă(2) Banca Națională a României va desemna un
administrator interimar și îi va stabili remunerația la data
depunerii cererii sale sau la data primirii notificării menționate la
alin. (1). Dacă instituția de credit se află în procedură de
administrare specială la acea dată, atribuțiile administratorului
interimar vor fi exercitate de administratorul special, în condițiile
prezentei ordonanțe.”
7. La articolul 17, alineatul (4) se abrogă.
8. Articolul 27 va avea următorul cuprins:
ăArt. 27. — După darea hotărârii judecătorești privind
deschiderea procedurii falimentului unei instituții de credit,

12

MONITORUL OFICIAL AL ROMÂNIEI, PARTEA I, Nr. 607/29.VIII.2011

lichidatorul întocmește raportul prevăzut la art. 5 lit. c), care
trebuie să includă, între altele, și propuneri privind modalitatea
de lichidare a bunurilor și drepturilor din averea instituției de
credit debitoare, potrivit art. 5 lit. n).”
9. Articolul 33 va avea următorul cuprins:
ăArt. 33. — În funcție de calitatea activelor instituției de credit
aflate în stare de faliment, instituțiile de credit achizitoare pot să
își asume, conform legii, pasivele, în mod diferențiat, respectiv
numai depozite garantate, în accepțiunea art. 2 alin. (3) lit. b)
din Ordonanța Guvernului nr. 39/1996, republicată, cu
modificările și completările ulterioare, ori depozitele, în totalitate,
atât garantate, cât și negarantate, ajungându-se până la
preluarea în întregime a instituției de credit declarate în stare de
faliment.”
10. La articolul 38, punctul 2 va avea următorul cuprins:
ă2. creanțele rezultate din depozitele garantate, inclusiv cele
ale Fondului de garantare a depozitelor în sistemul bancar
rezultate din plata compensațiilor către deponenții garantați
și/sau din finanțarea, inclusiv prin emiterea de garanții, a unor
operațiuni care au implicat transferul de depozite garantate ale
instituției de credit debitoare, precum și creanțele izvorâte din
raporturi de muncă pe cel mult 6 luni anterioare deschiderii
procedurii;”.
11. Articolul 58 va avea următorul cuprins:
ăArt. 58. — Persoanele care trebuie să primească sau să
transmită informații în legătură cu procedurile de informare ori de
consultare prevăzute în prezenta ordonanță au obligația de a
păstra secretul profesional în conformitate cu prevederile art. 3
și 52 din Legea nr. 312/2004 privind Statutul Băncii Naționale a
României și cu cele cuprinse în titlul II, cap. II din Ordonanța de
urgență a Guvernului nr. 99/2006, aprobată cu modificări și
completări prin Legea nr. 227/2007, cu modificările și
completările ulterioare, cu excepția oricăror autorități judiciare
cărora li se aplică prevederile naționale în vigoare.”
CAPITOLUL VI
Dispoziții tranzitorii și intrarea în vigoare
Art. 18. — (1) Până la intrarea în vigoare a Legii nr. 287/2009
privind Codul civil, republicată, dispozițiile art. 3 alin. (1) și (2) se
aplică pentru stabilirea dobânzii în materie comercială.
(2) Până la intrarea în vigoare a Legii nr. 287/2009,
republicată, sintagma ăÎn raporturile juridice care nu decurg din
exploatarea unei întreprinderi cu scop lucrativ, în sensul art. 3
alin. (3) din Legea nr. 287/2009 privind Codul civil, republicată”
din art. 3 alin. (3) și art. 5 alin. (1) se va citi ăÎn raporturile civile”.
(3) Dispozițiile art. 8 alin. (3) și art. 10 intră în vigoare la data
de 1 octombrie 2011.
(4) Dispozițiile art. 8 alin. (2) se aplică numai până la data de
1 octombrie 2011.

Art. 19. — Prezenta ordonanță intră în vigoare la 3 zile de la
data publicării în Monitorul Oficial al României, Partea I, cu
excepția prevederilor art. 8 alin. (3) și art. 10, care intră în
vigoare la data de 1 octombrie 2011, și ale art. 15 pct. 1—29,
care intră în vigoare la data de 31 decembrie 2011.
*
Prezenta ordonanță asigură transpunerea următoarelor
dispoziții cuprinse în directive ale Uniunii Europene:
— prevederile art. 2 pct. 6 din Directiva 2011/7/UE a
Parlamentului European și a Consiliului din 16 februarie 2011
privind combaterea întârzierii în efectuarea plăților în tranzacțiile
comerciale, publicată în Jurnalul Oficial al Uniunii Europene,
seria L, nr. 48 din data de 23 februarie 2011;
— la cap. III—V: Directiva 2009/44/CE a Parlamentului
European și a Consiliului din 6 mai 2009 de modificare a
Directivei 98/26/CE privind caracterul definitiv al decontării în
sistemele de plăți și de decontare a titlurilor de valoare și a
Directivei 2002/47/CE privind contractele de garanție financiară
în ceea ce privește sistemele legate și creanțele private,
publicată în Jurnalul Oficial al Uniunii Europene seria L, nr. 146
din 10 iunie 2009, pag. 37—43; art. 1 din Directiva 2010/78/UE
a Parlamentului European și a Consiliului din 24 noiembrie 2010
de modificare a directivelor 98/26/CE, 2002/87/CE, 2003/6/CE,
2003/41/CE,
2003/71/CE,
2004/39/CE,
2004/109/CE,
2005/60/CE, 2006/48/CE, 2006/49/CE și 2009/65/CE cu privire
la competențele Autorității europene de supraveghere
(Autoritatea bancară europeană), ale Autorității europene de
supraveghere (Autoritatea europeană pentru asigurări și pensii
ocupaționale) și ale Autorității europene de supraveghere
(Autoritatea europeană pentru valori mobiliare și piețe),
publicată în Jurnalul Oficial al Uniunii Europene, seria L, nr. 331
din 15 decembrie 2010, pag. 120—161;
— la art. 15 pct. 1—29: dispozițiile art. 9 pct. (1) (a), pct. (3),
(4), (10), (11), (12), pct. (14) paragraful 1, pct. (15) (a), pct. (16),
(17), (18), pct. (19) (a), pct. (31), pct. (32) (a), (b), (d) i)—iv),
pct. (33), (34), pct. (35) (a) paragrafele 2—4, pct. (35) (b) ii),
pct. (36), pct. (37), pct. (38) (a) ii), pct. (38) (b) și ale art. 13
pct. (1) din Directiva 2010/78/UE a Parlamentului European și a
Consiliului;
— la art. 15 pct. 34: prevederile art. 20 pct. 1 din Directiva
2009/110/CE a Parlamentului European și a Consiliului din
16 septembrie 2009 privind accesul la activitate, desfășurarea și
supravegherea prudențială a activității instituțiilor emitente de
monedă electronică, de modificare a directivelor 2005/60/CE și
2006/48/CE și de abrogare a Directivei 2000/46/CE, publicată în
Jurnalul Oficial al Uniunii Europene, seria L, nr. 267 din
10 octombrie 2009.

PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Ialomițianu
Guvernatorul Băncii Naționale a României,
Mugur Constantin Isărescu

București, 24 august 2011.
Nr. 13.

MONITORUL OFICIAL AL ROMÂNIEI, PARTEA I, Nr. 607/29.VIII.2011

13

GUVERNUL ROMÂNIEI

ORDONANȚĂ
pentru stabilirea măsurilor privind verificarea și controlul unităților sanitare cu paturi
de către Ministerul Sănătății și instituțiile din subordinea acestuia
În temeiul art. 108 din Constituția României, republicată, și al art. 1 pct. VII.2 din Legea nr. 131/2011 privind abilitarea
Guvernului de a emite ordonanțe,
Guvernul României adoptă prezenta ordonanță.
Art. 1. — Prezenta ordonanță stabilește cadrul legal pentru
verificarea și controlul unităților sanitare cu paturi de către
Ministerul Sănătății și instituțiile din subordinea acestuia.
Art. 2. — În sensul prezentei ordonanțe, termenii de mai jos
au următoarele înțelesuri:
a) control — orice formă de control efectuat din dispoziția
ministrului sănătății în unitățile sanitare publice și private, prin
personalul împuternicit, pentru verificarea conformității cu
legislația în vigoare specifică fiecărui domeniu de activitate;
b) control mixt — orice formă de control efectuat la solicitarea
ministrului sănătății de o comisie alcătuită din reprezentanți ai
Ministerului Sănătății și ai ministerelor și instituțiilor cu rețea
sanitară proprie, pentru verificarea conformității cu legislația în
vigoare specifică fiecărui domeniu de activitate în unitățile
sanitare, altele decât cele din subordinea Ministerului Sănătății,
și în unitățile sanitare private;
c) control mixt în cadrul ministerelor și instituțiilor cu rețea
sanitară proprie din domeniul apărării, ordinii publice și securității
naționale — orice formă de control efectuat la solicitarea
ministrului sănătății de o comisie alcătuită din reprezentanți ai
Ministerului Sănătății și ai ministerelor și instituțiilor cu rețea
sanitară proprie din domeniul apărării, ordinii publice și securității
naționale, pentru verificarea conformității cu legislația în vigoare
specifică asistenței medicale și sănătății publice, cu respectarea
prevederilor în domeniul protecției informațiilor clasificate;
d) personal împuternicit — inspectorul sanitar, asistentulinspector, farmacistul-inspector, definiți conform legislației în
vigoare, precum și persoanele împuternicite în vederea
verificării respectării legislației în domeniile medical, economic,
resurse umane, normare, organizare și salarizare, nominalizați
de ministrul sănătății sau de reprezentanții ministerelor și
instituțiilor cu rețea sanitară proprie implicate, în vederea
constituirii unei comisii mixte de control.
Art. 3. — În situația în care ministrul sănătății dispune
efectuarea unui control la o unitate sanitară cu paturi, alta decât
cele din subordinea Ministerului Sănătății, sau la unitățile
sanitare private, acesta solicită, în vederea desemnării în
comisia de control, participarea unor reprezentanți ai
ministerelor și ai instituțiilor cu rețea sanitară proprie implicate,
în vederea constituirii unei comisii mixte de control.
Art. 4. — (1) Activitatea inspectorilor sanitari, a asistențilorinspectori și a farmaciștilor-inspectori se desfășoară în conformitate
cu dispozițiile legale în vigoare care reglementează activitatea de
control în domeniul sănătății publice și în domeniul farmaceutic.

(2) Personalul împuternicit cu atribuții în domeniile medical,
farmaceutic, economic, resurse umane, normare, organizare și
salarizare supune aprobării ministrului sănătății raportul de
control întocmit în urma verificărilor efectuate.
(3) Măsurile propuse în domeniul asistenței medicale și în
domeniul farmaceutic, prevăzute în raportul de control și
aprobate de ministrul sănătății, sunt obligatorii și sunt duse la
îndeplinire de unitățile sanitare publice sau private controlate în
termenele stabilite.
(4) Nerespectarea măsurilor stabilite în calitatea serviciilor
de asistență medicală poate duce la suspendarea sau ridicarea
autorizației de funcționare a unității sanitare controlate, în
cazurile și condițiile prevăzute de lege, ori la aplicarea altor
sancțiuni, după caz.
(5) Unitățile sanitare din subordinea Ministerului Sănătății au
obligația ducerii la îndeplinire a măsurilor stabilite prin raportul
de control aprobat de ministrul sănătății în domeniile medical,
farmaceutic, economic, resurse umane, normare, organizare și
salarizare, în termenele stabilite.
(6) Pentru unitățile sanitare, altele decât cele din subordinea
Ministerului Sănătății, raportul de control poate conține și
recomandări asupra domeniilor economic, resurse umane,
normare, organizare și salarizare, potrivit reglementărilor în
vigoare. Recomandările prevăzute în raportul de control care
sunt aplicabile unităților sanitare, altele decât cele din
subordinea Ministerului Sănătății, vor fi comunicate instituțiilor
implicate.
(7) Unitățile sanitare publice sau private supuse controlului
au obligația de a permite accesul comisiilor de control în incinta
unității sanitare și de a pune la dispoziția acestora toate
documentele solicitate de membrii comisiilor de control, cu
respectarea prevederilor art. 198 alin. (4) din Legea nr. 95/2006
privind reforma în domeniul sănătății, cu modificările și
completările ulterioare.
Art. 5. — În 30 de zile de la data intrării în vigoare a prezentei
ordonanțe, Guvernul va adopta hotărârea privind stabilirea
contravențiilor și a sancțiunilor aplicabile pentru nerespectarea
dispozițiilor prezentei ordonanțe.
Art. 6. — Normele metodologice de aplicare a prezentei
ordonanțe vor fi aprobate în termen de 30 de zile de la data
intrării în vigoare a prezentei ordonanțe, prin ordin al ministrului
sănătății, cu avizul ministerelor și al instituțiilor cu rețea sanitară
proprie.

PRIM-MINISTRU

EMIL BOC

București, 24 august 2011.
Nr. 18.

Contrasemnează:
Ministrul sănătății,
Ritli Ladislau
Ministrul administrației și internelor,
Constantin-Traian Igaș
Ministrul transporturilor și infrastructurii,
Anca Daniela Boagiu
Ministrul apărării naționale,
Gabriel Oprea
Ministrul muncii, familiei și protecției sociale,
Laurențiu Sebastian Lăzăroiu
Ministrul finanțelor publice,
Gheorghe Ialomițianu

14

MONITORUL OFICIAL AL ROMÂNIEI, PARTEA I, Nr. 607/29.VIII.2011
GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 755/2010 privind schema de ajutor specific
acordat producătorilor de lapte de vacă din zonele defavorizate
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 755/2010 privind
schema de ajutor specific acordat producătorilor de lapte de
vacă din zonele defavorizate, publicată în Monitorul Oficial al
României, Partea I, nr. 543 din 3 august 2010, cu modificările și
completările ulterioare, se modifică după cum urmează:
1. La articolul 1, alineatele (2) și (3) vor avea următorul
cuprins:
ă(2) În sensul prevederilor prezentei hotărâri, vaca de lapte
se definește ca fiind femela din categoria bovine care a fătat cel
puțin o dată până la termenul-limită de depunere a cererilor,
având cel puțin un produs înregistrat în Registrul național al
exploatațiilor.
(3) Termenul-limită de depunere a cererilor este data de
20 septembrie a anului pentru care se face solicitarea ajutorului
specific.”

2. La articolul 8, alineatul (1) și partea introductivă a
alineatului (2) vor avea următorul cuprins:
ăArt. 8. — (1) Agenția de Plăți și Intervenție pentru Agricultură
pune la dispoziția beneficiarilor formularele de cereri care se
completează și se depun, prin centrele locale/județene, și se
înregistrează, se verifică, se aprobă și se centralizează la
centrele județene, conform procedurilor interne.
(2) Pentru a beneficia de ajutorul specific prevăzut la art. 1
alin. (1), solicitanții trebuie să depună cererea aferentă fiecărei
exploatații la centrul local/județean al Agenției de Plăți și
Intervenție pentru Agricultură, respectiv al municipiului
București, pe a cărui rază teritorială se află exploatația, însoțită
de următoarele documente:”.
3. La articolul 9, alineatul (2) va avea următorul cuprins:
ă(2) Controlul la fața locului se efectuează până la data de
30 noiembrie a fiecărui an, conform manualului de proceduri
elaborat de Agenția de Plăți și Intervenție pentru Agricultură.”

PRIM-MINISTRU

EMIL BOC
Contrasemnează:
p. Ministrul agriculturii și dezvoltării rurale,
Adrian Rădulescu,
secretar de stat
Ministrul finanțelor publice,
Gheorghe Ialomițianu
București, 24 august 2011.
Nr. 848.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Remus Virgil Baciu
din funcția de vicepreședinte, cu rang de subsecretar de stat,
al Autorității Naționale pentru Restituirea Proprietăților
În temeiul art. 15 lit. a ) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare, și ale art. 3 alin. (1) din Hotărârea Guvernului nr. 361/2005
privind înființarea, organizarea și funcționarea Autorității Naționale pentru
Restituirea Proprietăților, cu modificările și completările ulterioare,
primul-ministru emite prezenta decizie.
Articol unic. — La data intrării în vigoare a prezentei decizii, domnul Remus
Virgil Baciu se eliberează din funcția de vicepreședinte, cu rang de subsecretar
de stat, al Autorității Naționale pentru Restituirea Proprietăților.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 29 august 2011.
Nr. 81.

15

MONITORUL OFICIAL AL ROMÂNIEI, PARTEA I, Nr. 607/29.VIII.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR ȘI INFRASTRUCTURII

ORDIN
pentru publicarea acceptării amendamentelor la Codul internațional al mijloacelor de salvare
(Codul LSA), adoptate de Organizația Maritimă Internațională prin Rezoluția MSC.293(87)
a Comitetului Securității Maritime din 21 mai 2010
În temeiul prevederilor art. 2 pct. 18 și ale art. 5 alin. (4) din Hotărârea Guvernului nr. 76/2009 privind organizarea și
funcționarea Ministerului Transporturilor și Infrastructurii, cu modificările și completările ulterioare,
ministrul transporturilor și infrastructurii emite următorul ordin:
Art. 1. — Se publică amendamentele la Codul internațional
al mijloacelor de salvare (Codul LSA), adoptate de Organizația
Maritimă Internațională prin Rezoluția MSC.293(87) a
Comitetului Securității Maritime din 21 mai 2010, prevăzută în
anexa care face parte integrantă din prezentul ordin.

Art. 2. — Autoritatea Navală Română va duce la îndeplinire
prevederile prezentului ordin.
Art. 3. — Prezentul ordin se publică în Monitorul Oficial al
României, Partea I.

Ministrul transporturilor și infrastructurii,
Anca Daniela Boagiu
București, 19 august 2011.
Nr. 613.

ANEXĂ

R E Z O L U Ț I A M S C . 2 9 3 (87)

(adoptată la 21 mai 2010)
Adoptarea amendamentelor la Codul internațional al mijloacelor de salvare (Codul LSA)
Comitetul Securității Maritime,
amintind art. 28(b) din Convenția privind crearea Organizației Maritime Internaționale, referitor la funcțiile Comitetului,
notând Rezoluția MSC.48(66) prin care s-a adoptat Codul internațional al mijloacelor de salvare (denumit în continuare
Codul LSA), care a devenit obligatoriu conform cap. III din Convenția internațională din 1974 pentru ocrotirea vieții omenești pe
mare (denumită în continuare Convenția),
notând, de asemenea, art. VIII (b) și regula III/3.10 din Convenție cu privire la procedura de amendare aplicabilă Codului
LSA,
luând în considerare, la cea de-a 87-a sesiune a sa, amendamentele la Codul LSA, propuse și difuzate în conformitate
cu art. VIII (b)(i) din Convenție,
1. adoptă, în conformitate cu art. VIII (b)(iv) din Convenție, amendamentele la Codul LSA, al căror text este redat în anexa
la prezenta rezoluție;
2. stabilește, în conformitate cu art. VIII (b)(vi)(2)(bb) din Convenție, că amendamentele se vor considera ca fiind acceptate
la 1 iulie 2011, în afara cazului în care, înainte de această dată, mai mult de o treime din guvernele contractante la Convenție sau
guvernele contractante ale căror flote comerciale reprezintă în total cel puțin 50% din tonajul brut al flotei comerciale mondiale vor
fi notificat obiecțiile lor la aceste amendamente;
3. invită guvernele contractante să noteze că, în conformitate cu art. VIII (b)(vii)(2) din Convenție, amendamentele vor intra
în vigoare la 1 ianuarie 2012, după acceptarea lor în conformitate cu paragraful 2 de mai sus;
4. solicită secretarului general, în conformitate cu art. VIII (b)(v) din Convenție, să transmită tuturor guvernelor contractante
la Convenție copii certificate ale prezentei rezoluții și ale textului amendamentelor conținute în anexă;
5. solicită în plus secretarului general să transmită copii ale acestei rezoluții și ale anexei sale membrilor Organizației care
nu sunt guverne contractante la Convenție.

ANEXĂ
la Rezoluția MSC.293(87)

AMENDAMENTE

la Codul internațional al mijloacelor de salvare (Codul LSA)
CAPITOLUL IV
Ambarcațiuni de salvare
În paragrafele 4.2.2.1, 4.2.3.3 și 4.3.3.3 se înlocuiește ă75 kg” cu ă82,5 kg”.

16

MONITORUL OFICIAL AL ROMÂNIEI, PARTEA I, Nr. 607/29.VIII.2011

MINISTERUL AFACERILOR EXTERNE

ORDIN
privind supunerea regimului de control prevăzut de Regulamentul (CE) nr. 428/2009 al Consiliului
din 5 mai 2009 de instituire a unui regim comunitar pentru controlul exporturilor, transferului,
serviciilor de intermediere și tranzitului de produse cu dublă utilizare a operațiunii de export
ăAccesorii special concepute pentru strungul vertical SC 14CNC MSF 2H” către firma
Hindustan Aeronautics Limited, Sukhoi Engine Division, Koraput, Orissa, 763002 India
În conformitate cu prevederile art. 4 alin. (1) din Regulamentul (CE) nr. 428/2009 al Consiliului din 5 mai 2009 de instituire
a unui regim comunitar pentru controlul exporturilor, transferului, serviciilor de intermediere și tranzitului de produse cu dublă
utilizare,
ținând seama de prevederile art. 7 din Ordonanța de urgență a Guvernului nr. 119/2010 privind regimul de control al
operațiunilor cu produse cu dublă utilizare,
în temeiul art. 4 alin. (5) din Hotărârea Guvernului nr. 100/2004 privind organizarea și funcționarea Ministerului Afacerilor
Externe, cu modificările și completările ulterioare,
ministrul afacerilor externe emite următorul ordin:
Art. 1. — Se supune regimului de control prevăzut de
Regulamentul (CE) nr. 428/2009 al Consiliului din 5 mai 2009
de instituire a unui regim comunitar pentru controlul exporturilor,
transferului, serviciilor de intermediere și tranzitului de produse
cu dublă utilizare operațiunea de export ăAccesorii special

concepute pentru strungul vertical SC 14CNC MSF 2H” către
firma Hindustan Aeronautics Limited, Sukhoi Engine Division,
Koraput, Orissa, 763002 India.
Art. 2. — Prezentul ordin se publică în Monitorul Oficial al
României, Partea I.

p. Ministrul afacerilor externe,
Costea Romulus Doru,
secretar de stat
București, 25 august 2011.
Nr. 953.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 607/29.VIII.2011 conține 16 pagini.

Prețul: 3,20 lei

&JUYDGY|525689]
ISSN 1453—4495

