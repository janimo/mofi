Anul 179 (XXIII) — Nr. 336

PARTEA I

LEGI, DECRETE, HOTĂRÂRI ȘI ALTE ACTE

Luni, 16 mai 2011

SUMAR

Pagina
DECIZII ALE CURȚII CONSTITUȚIONALE

Pagina
Decizia nr. 182 din 10 februarie 2011 referitoare la excepția de
neconstituționalitate a dispozițiilor art. 31 din Legea
nr. 85/2006 privind procedura insolvenței ..................

9–10

Decizia nr. 183 din 10 februarie 2011 referitoare la excepția de
neconstituționalitate a dispozițiilor art. 36 din Legea
nr. 85/2006 privind procedura insolvenței ................

11–12

12–14

14–15

Decizia nr. 152 din 8 februarie 2011 referitoare la excepția de
neconstituționalitate a dispozițiilor art. 281, 2811,
2812 și 2813 din Codul de procedură civilă ................

2–3

Decizia nr. 163 din 8 februarie 2011 referitoare la excepția de
neconstituționalitate a dispozițiilor art. 3041 și art. 582
din Codul de procedură civilă ....................................

3–5

Decizia nr. 180 din 10 februarie 2011 referitoare la excepția de
neconstituționalitate a dispozițiilor art. 324 alin. 1
pct. 1 din Codul de procedură civilă ..........................

5–7

Decizia nr. 185 din 10 februarie 2011 referitoare la excepția de
neconstituționalitate a dispozițiilor art. 403 alin. 1 și 4
din Codul de procedură civilă ....................................

7–9

Decizia nr. 195 din 10 februarie 2011 referitoare la excepția de
neconstituționalitate a dispozițiilor art. 303 alin. 5 din
Codul de procedură civilă ..........................................

Decizia nr. 181 din 10 februarie 2011 referitoare la excepția de
neconstituționalitate a dispozițiilor art. 2 și art. 299
alin. 1 și 2 din Codul de procedură civilă....................

2

MONITORUL OFICIAL AL ROMÂNIEI, PARTEA I, Nr. 336/16.V.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 152
din 8 februarie 2011

referitoare la excepția de neconstituționalitate a dispozițiilor art. 281, 2811, 2812 și 2813
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 281, 2811, 2812 și 2813 din Codul de
procedură civilă, excepție ridicată de Ioana Dumitru în Dosarul
nr. 7.470/2/2008 al Curții de Apel București — Secția a IV-a
civilă.
La apelul nominal se prezintă, pentru partea Viorica
Colpacci, mandatarii Mihaela Beșu și Constantin Moraru,
constatându-se lipsa celeilalte părți, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentanților părții Viorica Colpacci care solicită
respingerea acesteia. În continuare, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 8 aprilie 2009, pronunțată în Dosarul
nr. 7.470/2/2008, Curtea de Apel București — Secția a IV-a
civilă a sesizat Curtea Constituțională cu soluționarea
excepției de neconstituționalitate a prevederilor art. 281,
2811, 2812 și 2813 din Codul de procedură civilă.
Excepția a fost invocată de Ioana Dumitru într-un dosar
având ca obiect o cerere de îndreptare a unei erori materiale.
În motivarea excepției de neconstituționalitate autorul
acesteia susține că dispozițiile legale criticate sunt
neconstituționale, întrucât permit judecarea cererii fără citarea
părților, situând unele părți din proces mai presus de lege,
creându-se inegalitate între părți. Prin cererea de lămurire a
dispozitivului se încearcă schimbarea soluției instanței de
judecată, prin pronunțarea asupra fondului cauzei,
ajungându-se astfel la modificarea dispozitivului unei hotărâri
irevocabile.
Curtea de Apel București — Secția a IV-a civilă consideră
că excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 281, 2811, 2812 și 2813 din Codul de procedură
civilă, texte de lege care au următorul conținut:
— Art. 281: ăErorile sau omisiunile cu privire la numele,
calitatea și susținerile părților sau cele de calcul, precum și orice
alte erori materiale din hotărâri sau încheieri pot fi îndreptate din
oficiu sau la cerere.
Instanța se pronunță prin încheiere dată în camera de
consiliu. Părțile vor fi citate numai dacă instanța socotește că
este necesar să dea anumite lămuriri.
În cazul hotărârilor, îndreptarea se va face în ambele
exemplare ale hotărârii.”;
— Art. 2811: ăÎn cazul în care sunt necesare lămuriri cu privire
la înțelesul, întinderea sau aplicarea dispozitivului hotărârii ori
acesta cuprinde dispoziții potrivnice, părțile pot cere instanței
care a pronunțat hotărârea să lămurească dispozitivul sau să
înlăture dispozițiile potrivnice.
Instanța va rezolva cererea de urgență, prin încheiere dată în
camera de consiliu, cu citarea părților.
Încheierea se va atașa la hotărâre atât în dosarul cauzei, cât
și în dosarul de hotărâri al instanței.;
— Art. 2812: ăDacă prin hotărârea dată instanța a omis să se
pronunțe asupra unui capăt de cerere principal sau accesoriu
ori asupra unei cereri conexe sau incidentale, se poate cere
completarea hotărârii în același termen în care se poate declara,
după caz, apel sau recurs împotriva acelei hotărâri, iar în cazul
hotărârilor date în fond după casarea cu reținere, în termen de
15 zile de la pronunțare.
Cererea se soluționează de urgență, cu citarea părților, prin
hotărâre separată. Prevederile art. 2811 alin. 3 se aplică în mod
corespunzător.
Dispozițiile prezentului articol se aplică și în cazul când
instanța a omis să se pronunțe asupra cererilor martorilor,
experților, traducătorilor, interpreților sau apărătorilor, cu privire
la drepturile lor.”;
— Art. 2813: ăÎncheierile pronunțate în temeiul art. 281 și
art. 2811, precum și hotărârea pronunțată potrivit art. 2812, sunt
supuse acelorași căi de atac ca și hotărârile în legătură cu care
s-a solicitat, după caz, îndreptarea, lămurirea sau înlăturarea
dispozițiilor potrivnice ori completarea.
Părțile nu pot fi obligate la plata cheltuielilor legate de
îndreptarea, lămurirea sau completarea hotărârii.”
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 16 alin. (1) și (2) privind egalitatea în drepturi și art. 124
referitoare la înfăptuirea justiției.

MONITORUL OFICIAL AL ROMÂNIEI, PARTEA I, Nr. 336/16.V.2011
Examinând excepția de neconstituționalitate, Curtea reține
că s-a mai pronunțat asupra dispozițiilor legale criticate, prin
raportare la critici similare, constatând că sunt constituționale.
Astfel, prin Decizia nr. 644 din 5 octombrie 2006, publicată în
Monitorul Oficial al României, Partea I, nr. 903 din 7 noiembrie
2006, Curtea a constatat că dispozițiile art. 281, 2811, 2812 și
2813 din Codul de procedură civilă, cuprinse în secțiunea a VI-a
ăÎndreptarea, lămurirea și completarea hotărârii” a cap. IV din
titlul III al cărții a II-a, reprezintă norme de procedură referitoare
la îndreptarea erorilor materiale din cuprinsul hotărârilor și
încheierilor judecătorești, clarificarea înțelesului dispozitivului
hotărârilor judecătorești sau completarea acestora.
Prin instituția îndreptării, lămuririi și completării unei hotărâri
judecătorești, legiuitorul a urmărit să asigure celeritatea în

3

soluționarea cauzelor aflate pe rolul instanțelor de judecată,
evitând exercitarea unei căi de atac pentru repararea omisiunii
instanței, atunci când aceasta privește erori materiale și nu are
incidență asupra fondului dreptului substanțial dedus judecății.
De asemenea, Curtea a mai constatat că textele de lege
criticate reprezintă norme de procedură, edictate de legiuitor în
temeiul competenței sale constituționale, atribuite potrivit
art. 126 alin. (2) din Legea fundamentală.
Întrucât nu au intervenit elemente noi, de natură să
determine schimbarea jurisprudenței Curții, atât soluția
pronunțată prin decizia menționată, cât și considerentele
acesteia sunt valabile și în prezenta cauză, inclusiv în ceea ce
privește prevederile art. 124 din Constituție.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 281, 2811, 2812 și 2813 din Codul de
procedură civilă, excepție ridicată de Ioana Dumitru în Dosarul nr. 7.470/2/2008 al Curții de Apel București — Secția a IV-a civilă.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 163
din 8 februarie 2011

referitoare la excepția de neconstituționalitate a dispozițiilor art. 3041 și art. 582
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 3041 și art. 582 din Codul de procedură civilă,
excepție ridicată de Societatea Comercială ăTomis Team” —
S.R.L. din București în Dosarul nr. 9.778/118/2009 al Tribunalului
Brașov — Secția comercială și de contencios administrativ.
La apelul nominal se prezintă, pentru autorul excepției,
domnul avocat Doru Postelnicu, cu împuternicire avocațială
depusă la dosar, lipsind celelalte părți, față de care procedura de
citare a fost legal îndeplinită. Cauza fiind în stare de judecată,
președintele acordă cuvântul reprezentantului autorului
excepției de neconstituționalitate, care solicită admiterea

acesteia, arătând, în esență, că dispozițiile legale criticate nu
sunt previzibile.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 8 aprilie 2009, pronunțată în Dosarul
nr. 9.778/118/2009, Tribunalul Brașov — Secția comercială
și de contencios administrativ a sesizat Curtea
Constituțională
cu
soluționarea
excepției
de
neconstituționalitate a prevederilor art. 3041 și art. 582 din
Codul de procedură civilă.
Excepția a fost invocată de Societatea Comercială ăTomis
Team” — S.R.L. din București într-un dosar având ca obiect o
cerere de emitere a unei ordonanțe președințiale.
În motivarea excepției de neconstituționalitate autorul
acesteia susține că dispozițiile legale criticate sunt
neconstituționale, întrucât reglementează recursul în materia
ordonanței președințiale, cale de atac care afectează caracterul
urgent și vremelnic al procedurii speciale, fiind permisă
reformarea ordonanței președințiale, emisă de un reprezentant
al autorității judecătorești, care este inamovibil și care prezintă

4

MONITORUL OFICIAL AL ROMÂNIEI, PARTEA I, Nr. 336/16.V.2011

suficiente garanții pentru a lua o măsură temporară pe calea
procedurii consacrate de art. 581 din Codul de procedură civilă.
Exercitarea recursului împotriva unei ordonanțe președințiale
vatămă dreptul la un proces echitabil, prin posibilitatea apariției
unei incertitudini nepermise cu privire la raporturile dintre părți
pe perioada derulării litigiului. Prin dispozițiile legale criticate, în
opinia autorului, se ajunge la situația contrară celei avute în
vedere de legiuitor, parcurgerea a două grade de jurisdicție
pentru a avea nevoie de confirmarea unui drept ce necesită o
determinare sumară, dar urgentă, din partea autorității
judecătorești. Prin urmare, este lipsită de conținut procedura
ordonanței președințiale și sunt nesocotite previzibilitatea și
caracterul constant al măsurilor temporare dispuse pe perioada
desfășurării litigiului de fond între părți.
Tribunalul Brașov — Secția comercială și de contencios
administrativ consideră că excepția de neconstituționalitate
este neîntemeiată, întrucât legiuitorul poate institui, în
considerarea unor situații deosebite, reguli speciale de
procedură, precum și modalități corespunzătoare de exercitare
a drepturilor procedurale. Instituirea căii de atac în cadrul
procedurii ordonanței președințiale, ce poate fi exercitată
împotriva soluției date de judecătorul fondului, nu echivalează cu
o nesocotire a dispozițiilor art. 21 alin. (3) din Constituție, ci este
un argument în plus în favoarea dreptului pe care îl au părțile la
un proces echitabil. Liberul acces la justiție trebuie asigurat și
garantat tuturor persoanelor, cu atât mai mult cu cât, pentru
judecarea recursului în cazul procedurii ordonanței
președințiale, este consacrată o procedură derogatorie de la
dreptul comun, având ca principal obiectiv celeritatea.
De asemenea, instanța arată că recursul exercitat conform
art. 3041 din Codul de procedură civilă nu poate fi calificat drept
o cale de atac devolutivă, pentru că specific căii de atac
devolutive este că provoacă o nouă judecată în fond, fiind
posibile readministrarea probelor din primă instanță și
administrarea de probe noi. Art. 3041 din Codul de procedură
civilă, fiind o normă specială, se completează cu dreptul comun
în materie, ăatunci când tace”, fără a contraveni prevederilor
constituționale invocate.
Normele legale criticate, în opinia instanței, nu aduc atingere
nici dreptului la un proces echitabil garantat de art. 6 din
Convenția pentru apărarea drepturilor omului și a libertăților
fundamentale, prin urmare nici prevederilor art. 20 alin. (2) din
Constituție, deoarece nu conțin norme prin care să fie încălcat
dreptul persoanei ăla judecarea în mod echitabil, în mod public
și într-un termen rezonabil a cauzei sale, de către o instanță
independentă și imparțială, instituită de lege”.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 3041 și art. 582 din Codul de procedură civilă,
care au următorul conținut:

— Art. 3041. — ăRecursul declarat împotriva unei hotărâri
care, potrivit legii, nu poate fi atacată cu apel, nu este limitat la
motivele de casare prevăzute în art. 304, instanța putând să
examineze cauza sub toate aspectele.”;
— Art. 582. — ăOrdonanța este supusă recursului în termen
de 5 zile de la pronunțare, dacă s-a dat cu citarea părților, și de
la comunicare, dacă s-a dat fără citarea lor.
Instanța de recurs poate suspenda executarea până la
judecarea recursului, dar numai cu plata unei cauțiuni al cărei
cuantum se va stabili de către aceasta.
Recursul se judecă de urgență și cu precădere, cu citarea
părților. Dispozițiile art. 581 alin. 3 referitoare la amânarea
pronunțării și redactarea ordonanței sunt aplicabile.
Împotriva executării ordonanței președințiale se poate face
contestație.”
În opinia autorului excepției de neconstituționalitate,
prevederile legale criticate încalcă dreptul la un proces echitabil
consacrat de art. 21 alin. (3) din Constituție, precum și de art. 6
din Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea reține
că s-a pronunțat prin mai multe decizii și, răspunzând unor critici
asemănătoare, a statuat constant că prevederile respective sunt
în acord cu dispozițiile constituționale.
Astfel, referitor la dispozițiile art. 3041 din Codul de procedură
civilă, prin Decizia nr. 1.362 din 21 octombrie 2010, publicată în
Monitorul Oficial al României, Partea I, nr. 855 din 21 decembrie
2010, Curtea a reținut că ăjustificarea acestei reglementări
derogatorii de la regula generală a caracterului nedevolutiv al
recursului ține de deosebirile esențiale existente între cele două
situații avute în vedere de legiuitor. Astfel, în situația în care s-a
putut exercita calea de atac a apelului, cauza a fost, integral și
sub toate aspectele legalității și temeiniciei soluției pronunțate
de prima instanță, examinată de o instanță de control judiciar, la
un grad de jurisdicție superior, iar recursul va putea fi exercitat
pentru motive concret și limitativ determinate, care vizează
legalitatea deciziei pronunțate în apel. În situația în care părților
nu le este deschisă calea de atac a apelului, apare firesc ca
instanța să poată cerceta sub toate aspectele cauza dedusă
judecății. Această posibilitate, coroborată cu principiul rolului
activ al judecătorului, conform căruia instanța are îndatorirea să
stăruie prin toate mijloacele legale pentru a preveni orice
greșeală privind aflarea adevărului în cauză, pe baza stabilirii
faptelor și prin aplicarea corectă a legii, în scopul pronunțării
unei hotărâri temeinice și legale, este menită să asigure părților
o judecată echitabilă și să conducă instanța la cercetarea și
aprecierea tuturor aspectelor relevante pentru pronunțarea unei
soluții.”
În ceea ce privește dispozițiile art. 582 din Codul de
procedură civilă, Curtea, prin Decizia nr. 396 din 5 octombrie
2004, publicată în Monitorul Oficial al României, Partea I,
nr. 1.160 din 8 decembrie 2004, Decizia nr. 305 din 6 aprilie
2006, publicată în Monitorul Oficial al României, Partea I, nr. 379
din 3 mai 2006, respingând excepția de neconstituționalitate, a
statuat că reglementările art. 581 instituie o procedură specială
potrivit căreia instanța de judecată poate dispune, prin
ordonanță președințială, luarea unor măsuri cu caracter
vremelnic a căror urgență este justificată de necesitatea evitării
prejudicierii unor drepturi sau interese legitime. Totodată,
posibilitatea atacării cu recurs a ordonanței președințiale, ca și
cea a contestării executării acesteia, prevăzută de art. 582 din
Codul de procedură civilă, constituie un argument suplimentar în
sensul deplinei respectări a dreptului la apărare.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluțiile și considerentele deciziilor amintite sunt valabile și în
prezenta cauză.

MONITORUL OFICIAL AL ROMÂNIEI, PARTEA I, Nr. 336/16.V.2011
De altfel, în situația de față nu se poate ajunge la concluzia
că prin instituirea unei căi de atac, respectiv a recursului
prevăzut de textele legale criticate, se ajunge la lipsirea de
conținut a procedurii ordonanței președințiale, din moment ce

5

prin art. 582 alin. 3 din Codul de procedură civilă se prevede că
aceasta se judecă de urgență și cu precădere tocmai pentru a
nu se perpetua o stare de incertitudine. În felul acesta se ajunge
la respectarea drepturilor fundamentale ale părților.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 3041 și art. 582 din Codul de procedură
civilă, excepție ridicată de Societatea Comercială ăTomis Team” — S.R.L. din București în Dosarul nr. 9.778/118/2009 al Tribunalului
Brașov — Secția comercială și de contencios administrativ.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 180
din 10 februarie 2011

referitoare la excepția de neconstituționalitate a dispozițiilor art. 324 alin. 1 pct. 1
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Fabian Niculae

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 324 alin. 1 pct. 1 din Codul de procedură civilă,
excepție ridicată de Societatea Comercială ăAvicola” — S.A. din
Crevedia în Dosarul nr. 43/42/2010 al Curții de Apel Ploiești —
Secția civilă și pentru cauze cu minori și de familie.
La apelul nominal se prezintă pentru autorul excepției,
doamna avocat Cici-Monica Dumitru, cu împuternicire
avocațială depusă la dosar, lipsind celelalte părți, față de care
procedura de citare a fost legal îndeplinită.
Președintele dispune a se face apelul și în dosarele
nr. 3.227D/2010, nr. 4.197D/2010 și nr. 4.778D/2010 având ca
obiect excepția de neconstituționalitate a dispozițiilor art. 324
alin. 1 pct. 1 din Codul de procedură civilă, excepție ridicată de
Mihail Dimitrie Schreiner, Vasile Moscu, Epaminonda Andriescu,
Corina Nicoleta Spiridon, Gertruda Franc și Maria Elisabeta Droll
în Dosarul nr. 1.966/99/2009 al Tribunalului Iași — Secția civilă,
de Societatea Comercială ăAgrocom” S.R.L. din Cluj-Napoca în
Dosarul nr. 1.001/33/2010 al Curții de Apel Cluj — Secția civilă,
muncă și asigurări sociale, pentru minori și familie și de Pal
Hajnal în Dosarul nr. 2.340/111/2010 al Tribunalului Bihor —
Secția civilă. La apelul nominal se prezintă, pentru autorii
excepției din Dosarul nr. 3.227D/2010, doamna avocat

Cici-Monica Dumitru, cu împuternicire avocațială depusă la
dosar, lipsind celelalte părți, față de care procedura de citare a
fost legal îndeplinită.
Având în vedere identitatea de obiect a excepției de
neconstituționalitate în dosarele mai sus menționate, Curtea, din
oficiu, pune în discuție conexarea dosarelor nr. 3.227D/2010,
nr. 4.197D/2010 și nr. 4.778D/2010 la Dosarul nr. 1.026D/2010.
Reprezentantul părților prezente și reprezentantul Ministerului
Public arată că sunt de acord cu conexarea cauzelor. Curtea, în
temeiul dispozițiilor art. 53 alin. (5) din Legea nr. 47/1992
dispune conexarea dosarelor nr. 3.227D/2010, nr. 4.197D/2010
și nr. 4.778D/2010 la Dosarul nr. 1.026D/2010, care este primul
înregistrat.
Cauza fiind în stare de judecată, președintele acordă
cuvântul reprezentantului ales al autorilor excepției, care solicită
admiterea criticii de neconstituționalitate.
Reprezentantului Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarelor, reține următoarele:
Prin Încheierea din 1 martie 2010, pronunțată în Dosarul
nr. 43/42/2010, Curtea de Apel Ploiești — Secția civilă și
pentru cauze cu minori și de familie a sesizat Curtea
Constituțională pentru soluționarea excepției de
neconstituționalitate a prevederilor art. 324 alin. 1 pct. 1 din
Codul de procedură civilă.
Prin Încheierea din 17 februarie 2010, pronunțată în Dosarul
nr. 1.966/99/2009, Tribunalul Iași — Secția civilă a sesizat
Curtea Constituțională pentru soluționarea excepției de
neconstituționalitate a prevederilor art. 324 alin. 1 pct. 1 din
Codul de procedură civilă.

6

MONITORUL OFICIAL AL ROMÂNIEI, PARTEA I, Nr. 336/16.V.2011

Prin Încheierea din 10 septembrie 2010, pronunțată în
Dosarul nr. 1.001/33/2010, Curtea de Apel Cluj — Secția
civilă, muncă și asigurări sociale, pentru minori și familie a
sesizat Curtea Constituțională pentru soluționarea
excepției de neconstituționalitate a prevederilor art. 324
alin. 1 pct. 1 din Codul de procedură civilă.
Prin Încheierea din 30 noiembrie 2010, pronunțată în Dosarul
nr. 2.340/111/2010, Tribunalul Bihor — Secția civilă a sesizat
Curtea Constituțională pentru soluționarea excepției de
neconstituționalitate a prevederilor art. 324 alin. 1 pct. 1 din
Codul de procedură civilă.
Excepția a fost invocată de Societatea Comercială
ăAvicola” — S.A. din Crevedia, de Mihail Dimitrie Schreiner,
Vasile Moscu, Epaminonda Andriescu, Corina Nicoleta Spiridon,
Gertruda Franc, Maria Elisabeta Droll, Societatea Comercială
ăAgrocom” — S.R.L. din Cluj-Napoca, precum și de Pal Hajnal
în cauze având ca obiect cereri de revizuire.
În motivarea excepției de neconstituționalitate autorii
acesteia susțin că dispozițiile legale criticate sunt
neconstituționale, prin raportare la modificările aduse prin art. III
din Legea nr. 276/2009 privind aprobarea Ordonanței de urgență
a Guvernului nr. 212/2008 pentru modificarea și completarea
Legii nr. 146/1997 privind taxele judiciare de timbru, care prevăd
că hotărârile judecătorești irevocabile se comunică părților.
Autorii excepției de neconstituționalitate consideră că legiuitorul
ar fi trebuit să modifice și prevederile art. 324 alin. 1 pct. 1 din
Codul de procedură civilă, pentru a nu mai exista discriminări
nejustificate între persoanele care au calitate procesuală activă
în cazurile limitativ prevăzute de art. 322 din Codul de procedură
civilă.
Prin obligativitatea formulării și introducerii cererii de revizuire
într-un termen ce curge de la pronunțarea hotărârii, și nu de la
comunicarea motivării ei, se încalcă principiul liberului acces la
justiție. Autorii excepției mai arată că este imposibil ca partea
care dorește să formuleze cererea de revizuire să o motiveze
fără a cunoaște argumentele pe care se întemeiază hotărârea
împotriva căreia se exercită calea extraordinară de atac.
Curtea de Apel Ploiești — Secția civilă și pentru cauze
cu minori și de familie consideră că excepția de
neconstituționalitate este neîntemeiată. Instanța apreciază că,
atâta vreme cât legea prevede un termen pentru promovarea
unei cereri de revizuire, stabilirea diferită a momentului de la
care acesta începe să curgă nu încalcă egalitatea cetățenilor în
fața legii sau liberul acces la justiție și nici nu aduce o
restrângere a exercițiului drepturilor acestora. Pe de altă parte,
prin intermediul revizuirii nu se exercită un control asupra
legalității și temeiniciei hotărârii atacate, ci se verifică dacă
ultima hotărâre a fost pronunțată cu încălcarea autorității de
lucru judecat, iar această împrejurare poate fi stabilită în raport
cu celelalte elemente ale dosarului și cu dispozițiile art. 1201 din
Codul civil, iar nu în funcție de motivarea hotărârii atacate.
În plus, instituirea unor termene procedurale și obligația
părților de a-și exercita drepturile procesuale în cadrul acestor
termene sunt de natură să asigure o mai bună administrare a
justiției, traducând în fapt principiul privind dreptul persoanei la
judecarea procesului său în mod echitabil și într-un termen
rezonabil.
Tribunalul Iași — Secția civilă consideră că excepția de
neconstituționalitate este neîntemeiată. În opinia tribunalului,
hotărârea atacată prin intermediul revizuirii nu este criticată în
raport cu materialul existent la data pronunțării deciziei, ci cu
modul în care s-a pronunțat instanța de recurs, respectiv faptul
că dispozitivul cuprinde dispoziții potrivnice ce nu pot fi aduse la
îndeplinire, că nu a soluționat unul dintre recursurile cu care
fusese învestită și că nu s-a pronunțat asupra lipsei calității
procesuale pasive. De aceste aspecte revizuenții au avut
cunoștință de la momentul pronunțării deciziei (rezultând din

dispozitivul acesteia), astfel că formularea și motivarea cererii
de revizuire nu depind în mod direct de cunoașterea
argumentației instanței care a stat la baza pronunțării hotărârii
atacate. Așadar, nu este îngrădit dreptul la apărare sau liberul
acces la justiție al revizuenților.
Curtea de Apel Cluj — Secția civilă, muncă și asigurări
sociale, pentru minori și familie consideră că excepția de
neconstituționalitate este neîntemeiată, apreciind că soluția
adoptată de instanță, și asupra căreia nu se poate reveni după
pronunțare, este cea cuprinsă în dispozitivul hotărârii.
Tribunalul Bihor — Secția civilă consideră că excepția de
neconstituționalitate este neîntemeiată, apreciind că, în cazurile
prevăzute de art. 322 pct. 1, 2 și 7 din Codul de procedură civilă,
partea poate formula motive de revizuire față de conținutul
dispozitivului pe care aceasta are posibilitatea să îl cunoască
fie din condica de ședință, fie solicitând o copie.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că dispozițiile legale criticate sunt
constituționale.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, punctele de vedere ale Guvernului,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 324 alin. 1 pct. 1 din Codul de procedură civilă,
care au următorul cuprins: ăTermenul de revizuire este de o lună
și se va socoti: 1. în cazurile prevăzute de art. 322 pct. 1, 2 și 7
alin. 1, de la comunicare a hotărârilor definitive, iar când
hotărârile au fost date de instanțe de recurs după evocarea
fondului, de la pronunțare; pentru hotărârile prevăzute la
punctul 7 alin. 2 de la pronunțarea ultimei hotărâri; [...]”
În opinia autorilor excepției de neconstituționalitate,
prevederile legale criticate contravin dispozițiilor constituționale
ale art. 16 privind egalitatea în drepturi, art. 21 referitoare la
accesul liber la justiție, art. 20 referitoare la tratatele
internaționale privind drepturile omului, precum și dispozițiilor
art. 6 paragraful 1 din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea reține
că s-a pronunțat asupra dispozițiilor legale criticate prin mai
multe decizii și, răspunzând unor critici asemănătoare, a statuat
constant că prevederile respective sunt în acord cu dispozițiile
constituționale.
Astfel, prin Decizia nr. 1.663 din 15 decembrie 2009,
publicată în Monitorul Oficial al României, Partea I, nr. 112 din
19 februarie 2010, Decizia nr. 214 din 28 februarie 2008,
publicată în Monitorul Oficial al României, Partea I, nr. 342 din
2 mai 2008, Decizia nr. 1.083 din 14 octombrie 2008, publicată
în Monitorul Oficial al României, Partea I, nr. 786 din
25 noiembrie 2008, și Decizia nr. 817 din 19 mai 2009, publicată
în Monitorul Oficial al României, Partea I, nr. 549 din 6 august
2009, Curtea a reținut că hotărârea atacată prin intermediul
revizuirii nu este criticată în raport cu materialul dosarului
existent la data pronunțării acelei hotărâri, ci numai pe baza unor

MONITORUL OFICIAL AL ROMÂNIEI, PARTEA I, Nr. 336/16.V.2011
împrejurări noi, necunoscute de instanța de judecată la data
pronunțării. De aceea, formularea și motivarea unei cereri de
revizuire nu depind în mod direct de cunoașterea argumentării
instanței, care a stat la baza pronunțării hotărârii atacate.
Totodată, Curtea a statuat că obligația părților de a-și exercita
drepturile procesuale în cadrul termenelor stabilite de lege
reprezintă expresia aplicării principiului privind dreptul persoanei
la judecarea procesului său în mod echitabil și într-un termen
rezonabil.
De asemenea, prin Decizia nr. 235 din 5 iunie 2003, publicată
în Monitorul Oficial al României, Partea I, nr. 550 din 31 iulie
2003, Curtea a statuat că prin art. 324 alin. 1 pct. 1 din Codul de
procedură civilă legiuitorul nu a înțeles să stabilească un
tratament discriminatoriu, ci un regim legal diferit, impus de
existența unor situații procesuale diferite, și, în aceste condiții,
părților interesate nu li se încalcă accesul liber la justiție, atâta
vreme cât pot sesiza instanțele judecătorești în termenul legal
cu cererea de revizuire.

7

Întrucât nu au intervenit elemente noi, de natură a determina
reconsiderarea jurisprudenței Curții, atât soluția, cât și
considerentele cuprinse în aceste decizii își păstrează
valabilitatea și în prezenta cauză.
De asemenea, în ceea ce privește raportarea criticii de
neconstituționalitate la modificările aduse prin art. III din Legea
nr. 276/2009 privind aprobarea Ordonanței de urgență a
Guvernului nr. 212/2008 pentru modificarea și completarea Legii
nr. 146/1997 privind taxele judiciare de timbru, care prevăd că
hotărârile judecătorești irevocabile se comunică părților, Curtea
reține că instanța de contencios constituțional nu analizează
neconcordanța care ar putea exista între dispozițiile legale, ci
numai neconcordanța dintre acestea și Legea fundamentală. De
altfel, dispozițiile criticate se circumscriu domeniului de
reglementare a procedurii de judecată, care, potrivit dispozițiilor
art. 126 alin. (2) din Constituție, este atributul exclusiv al
legiuitorului.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 324 alin. 1 pct. 1 din Codul de procedură
civilă, excepție ridicată de Societatea Comercială ăAvicola” — S.A. din Crevedia în Dosarul nr. 43/42/2010 al Curții de Apel Ploiești —
Secția civilă și pentru cauze cu minori și de familie, de Mihail Dimitrie Schreiner, Vasile Moscu, Epaminonda Andriescu, Corina
Nicoleta Spiridon, Gertruda Franc și Maria Elisabeta Droll în Dosarul nr. 1.966/99/2009 al Tribunalului Iași — Secția civilă, de
Societatea Comercială ăAgrocom” — S.R.L. din Cluj-Napoca în Dosarul nr. 1.001/33/2010 al Curții de Apel Cluj — Secția civilă,
muncă și asigurări sociale, pentru minori și familie și de Pal Hajnal în Dosarul nr. 2.340/111/2010 al Tribunalului Bihor — Secția civilă.
Definitivă și general obligatorie.
Pronunțată în ședința publică din data de 10 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 181
din 10 februarie 2011

referitoare la excepția de neconstituționalitate a dispozițiilor art. 2 și art. 299 alin. 1 și 2
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Fabian Niculae

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 2 și art. 299 din Codul de procedură civilă,
excepție ridicată de Anica Nistor în Dosarul nr. 3.987/233/2009
al Tribunalului Galați — Secția civilă.

La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în Dosarul
nr. 3.223D/2010,
având
ca
obiect
excepția
de
neconstituționalitate a dispozițiilor art. 2 și art. 299 din Codul de
procedură civilă, excepție ridicată de Anica Nistor în Dosarul
nr. 3.914/233/2008 al Tribunalului Galați — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Având în vedere identitatea de obiect al excepției de
neconstituționalitate în dosarele mai sus menționate, Curtea, din
oficiu, pune în discuție conexarea Dosarului nr. 3.223D/2010 la
Dosarul nr. 1.040D/2010. Reprezentantul Ministerului Public
arată că este de acord cu conexarea cauzelor. Curtea, în temeiul

8

MONITORUL OFICIAL AL ROMÂNIEI, PARTEA I, Nr. 336/16.V.2011

dispozițiilor art. 53 alin. (5) din Legea nr. 47/1992, dispune
conexarea Dosarului nr. 3.223D/2010 la Dosarul nr. 1.040D/
2010, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarelor, reține următoarele:
Prin încheierile din 11 februarie și 17 martie 2010, pronunțate
în dosarele nr. 3.987/233/2009 și nr. 3.914/233/2008,Tribunalul
Galați — Secția civilă a sesizat Curtea Constituțională
pentru soluționarea excepției de neconstituționalitate a
prevederilor art. 2 și art. 299 din Codul de procedură civilă.
Excepția a fost invocată de Anica Nistor în cauze având ca
obiect soluționarea unor cereri de recurs.
În motivarea excepției de neconstituționalitate autorul
acesteia susține, în esență, că dispozițiile legale atacate sunt
neconstituționale, întrucât exclud posibilitatea ca recursul să fie
judecat în toate cazurile de către Înalta Curte de Casație și
Justiție, ceea ce este de natură să încalce dreptul părților la un
proces echitabil, dreptul la un recurs efectiv la o instanță
națională, principiul egalității, principiul universalității, principiul
statului de drept și dreptul la apărare.
Tribunalul Galați — Secția civilă consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate este
neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctul de vedere al
Guvernului, rapoartele întocmite de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 2 și art. 299 din Codul de procedură civilă, care
au următorul cuprins:
— Art. 2: ăTribunalul judecă:
1. în primă instanță:
a) procesele și cererile în materie comercială al căror obiect
are o valoare de peste 1 miliard lei, precum și procesele și
cererile în această materie al căror obiect este neevaluabil în
bani;
b) procesele și cererile în materie civilă al căror obiect are o
valoare de peste 5 miliarde lei, cu excepția cererilor de
împărțeală judiciară, a cererilor în materia succesorală, a
cererilor neevaluabile în bani și a cererilor privind materia
fondului funciar, inclusiv cele de drept comun, petitorii sau, după
caz, posesorii, formulate de terții vătămați în drepturile lor prin
aplicarea legilor în materia fondului funciar;

c) conflictele de muncă, cu excepția celor date prin lege în
competența altor instanțe;
d) procesele și cererile în materie de contencios
administrativ, în afară de cele date în competența curților de
apel;
e) procesele și cererile în materie de creație intelectuală și de
proprietate industrială;
f) procesele și cererile în materie de expropriere;
g) cererile pentru încuviințarea, nulitatea sau desfacerea
adopției;
h) cererile pentru repararea prejudiciilor cauzate prin erori
judiciare săvârșite în procesele penale;
i) cererile pentru recunoașterea, precum și cele pentru
încuviințarea executării silite a hotărârilor date în țări străine;
2. ca instanțe de apel, apelurile declarate împotriva
hotărârilor pronunțate de judecătorii în primă instanță;
3. ca instanțe de recurs, recursurile declarate împotriva
hotărârilor pronunțate de judecătorii, care, potrivit legii, nu sunt
supuse apelului;
4. în orice alte materii date prin lege în competența lor.”;
— Art. 299: ăHotărârile date fără drept de apel, cele date în
apel, precum și, în condițiile prevăzute de lege, hotărârile altor
organe cu activitate jurisdicțională sunt supuse recursului.
Dispozițiile art. 282 alin. 2 sunt aplicabile în mod corespunzător.
Recursul se soluționează de instanța imediat superioară
celei care a pronunțat hotărârea în apel.”
După adoptarea Legii nr. 202/2010 privind unele măsuri
pentru accelerarea soluționării proceselor, publicată în Monitorul
Oficial al României, Partea I, nr. 714 din 26 octombrie 2010,
textul art. 299 are următorul conținut: ăHotărârile date fără drept
de apel, cele date în apel, precum și, în condițiile prevăzute de
lege, hotărârile altor organe cu activitate jurisdicțională sunt
supuse recursului. Dispozițiile art. 282 alin. 2 sunt aplicabile în
mod corespunzător.
Nu sunt supuse recursului hotărârile pronunțate în cererile
prevăzute la art. 1 pct. 11.
Recursul se soluționează de instanța imediat superioară
celei care a pronunțat hotărârea în apel.”
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 1 privind statul român, art. 21 referitoare la accesul liber
la justiție, art. 24 privind dreptul la apărare, art. 124 privind
înfăptuirea justiției, art. 11 privind dreptul internațional și dreptul
intern, art. 20 referitoare la tratatele internaționale privind
drepturile omului, dispozițiilor art. 6 paragraful 1 privind dreptul
la un proces echitabil, art. 13 privind dreptul la un recurs efectiv,
art. 14 privind interzicerea discriminării și art. 17 privind
interzicerea abuzului de drept din Convenția pentru apărarea
drepturilor omului și a libertăților fundamentale, precum și
dispozițiilor art. 1, 2, 6, 7, 8, 10 și 30 din Declarația Universală
a Drepturilor Omului.
Curtea constată că, ulterior sesizării, dispozițiile art. 299 din
Codul de procedură civilă au fost completate cu alin. 11 prin
Legea nr. 202/2010 privind unele măsuri pentru accelerarea
soluționării proceselor, însă soluția legislativă criticată de autorul
excepției de neconstituționalitate, cuprinsă în alin. 1 și 2, nu a
suferit nicio modificare. Prin urmare, Curtea urmează a se
pronunța numai asupra dispozițiilor art. 299 alin. 1 și 2 din Codul
de procedură civilă.
Analizând excepția de neconstituționalitate, Curtea constată
că autorul excepției critică, în esență, modalitatea prin care
legiuitorul a reglementat competența materială a instanțelor de
judecată, considerând că astfel sunt încălcate dreptul părților la
un proces echitabil, dreptul la un recurs efectiv la o instanță
națională, principiul egalității, principiul universalității, principiul
statului de drept și dreptul la apărare.
Or, Curtea constată că asemenea susțineri, care vizează,
practic, modificarea unor soluții legislative în sensul dorit de

MONITORUL OFICIAL AL ROMÂNIEI, PARTEA I, Nr. 336/16.V.2011
autorul excepției, nu pot avea caracterul unor veritabile critici de
neconstituționalitate. Totodată, potrivit art. 2 alin. (3) din Legea
nr. 47/1992 privind organizarea și funcționarea Curții
Constituționale, aceasta ăse pronunță numai cu privire la

9

constituționalitatea actelor cu privire la care a fost sesizată, fără
a putea modifica sau completa prevederile supuse controlului”.
În consecință, Curtea urmează să respingă excepția de
neconstituționalitate ca inadmisibilă.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 2 și art. 299 alin. 1 și 2 din Codul de procedură
civilă, excepție ridicată de Anica Nistor în dosarele nr. 3.987/233/2009 și nr. 3.914/233/2008 ale Tribunalului Galați — Secția civilă.
Definitivă și general obligatorie.
Pronunțată în ședința publică din data de 10 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 182
din 10 februarie 2011

referitoare la excepția de neconstituționalitate a dispozițiilor art. 31 din Legea nr. 85/2006
privind procedura insolvenței
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Fabian Niculae

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 31 din Legea nr. 85/2006 privind procedura
insolvenței, excepție ridicată de Societatea Comercială
ăDomarkt Servicii” — S.R.L. din Brașov în Dosarul
nr. 72/62/2009 al Tribunalului Brașov — Secția comercială și de
contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 25 ianuarie 2010, pronunțată în Dosarul
nr. 72/62/2009, Tribunalul Brașov — Secția comercială și de
contencios administrativ a sesizat Curtea Constituțională
cu excepția de neconstituționalitate a dispozițiilor art. 31
din Legea nr. 85/2006 privind procedura insolvenței.

Excepția a fost invocată de Societatea Comercială ăDomarkt
Servicii” — S.R.L. din Brașov într-o cauză având ca obiect
deschiderea unei proceduri de insolvență.
În motivarea excepției de neconstituționalitate autorul
acesteia susține, în esență, că, prin art. 27 și 28 din Legea
nr. 85/2006, debitorul este obligat ca în susținerea pretențiilor
să depună acte juridice, în vreme ce creditorul, potrivit art. 31
coroborat cu art. 3 pct. 6 din lege, dacă are o creanță certă,
lichidă și exigibilă de mai mult de 30 de zile, trebuie să depună
doar acte care atestă creanța și valoarea-prag. De asemenea,
autorul excepției arată că dispozițiile art. 31 nu oferă elemente
obiective de analiză, instituind prezumții legale care înfrâng
voința și libertatea debitorului.
Tribunalul Brașov — Secția comercială și de contencios
administrativ apreciază excepția de neconstituționalitate a
dispozițiilor art. 31 din Legea nr. 85/2006 ca fiind neîntemeiată,
deoarece dispoziția legală criticată nu aduce atingere accesului
la justiție, dreptului de proprietate și nici principiului ocrotirii în
mod egal prin lege a proprietății private, care se aplică atât în
privința proprietății debitorului, cât și în privința proprietății,
inclusiv a creanțelor, creditorilor.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

10

MONITORUL OFICIAL AL ROMÂNIEI, PARTEA I, Nr. 336/16.V.2011
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 31 din Legea nr. 85/2006 privind procedura
insolvenței, publicată în Monitorul Oficial al României, Partea I,
nr. 359 din 21 aprilie 2006, care au următorul conținut: ă(1) Orice
creditor îndreptățit să solicite deschiderea procedurii prevăzute
de prezenta lege împotriva unui debitor prezumat în insolvență
poate introduce o cerere introductivă, în care va preciza:
a) cuantumul și temeiul creanței;
b) existența unei garanții reale, constituite de către debitor
sau instituite potrivit legii;
c) existența unor măsuri asigurătorii asupra bunurilor
debitorului;
d) declarația privind eventuala intenție de a participa la
reorganizarea debitorului, caz în care va trebui să precizeze, cel
puțin la nivel de principiu, modalitatea în care înțelege să
participe la reorganizare.
(2) Creditorul va anexa documentele justificative ale creanței
și ale actelor de constituire de garanții.
(3) Dacă între momentul înregistrării cererii de către un
creditor și cel al judecării acestei cereri sunt formulate cereri de
către alți creditori împotriva aceluiași debitor, tribunalul va
verifica, din oficiu, la data înregistrării, existența dosarului pe rol,
va dispune conexarea acestora și va stabili îndeplinirea
condițiilor prevăzute la alin. (1) referitoare la cuantumul minim al
creanțelor, în raport cu valoarea însumată a creanțelor tuturor
creditorilor care au formulat cereri și cu respectarea valorii-prag
prevăzute de prezenta lege.
(4) Dacă există o cerere de deschidere a procedurii
insolvenței formulată de către debitor și una sau mai multe cereri
formulate de creditori, nesoluționate încă, toate cererile de

deschidere a procedurii se conexează la cererea formulată de
debitor.
(5) Dacă s-a deschis o procedură într-un dosar, celelalte
eventuale dosare aflate pe rol, cu același obiect, vor fi conexate
la același dosar.”
În opinia autorului excepției de neconstituționalitate,
prevederile legale criticate încalcă prevederile constituționale
cuprinse în art. 21 privind accesul liber la justiție, art. 23 privind
libertatea individuală, art. 40 privind dreptul de asociere și în
art. 41 privind munca și protecția socială a muncii.
Examinând excepția de neconstituționalitate, Curtea reține
că s-a pronunțat asupra dispozițiilor legale criticate prin mai
multe decizii și, răspunzând unor critici asemănătoare, a statuat
constant că prevederile respective sunt în acord cu dispozițiile
constituționale.
Astfel, cu privire la criticile de neconstituționalitate raportate
la dispozițiile art. 21 din Constituție, Curtea s-a pronunțat prin
Decizia nr. 78 din 8 februarie 2007, publicată în Monitorul Oficial
al României, Partea I, nr. 117 din 16 februarie 2007, reținând că
dispozițiile criticate nu aduc atingere prevederilor constituționale
ale art. 21, o atare critică fiind lipsită de temei, întrucât accesul
liber la justiție, ca de altfel orice drept fundamental, consacrat ca
atare de Constituție, are caracter legitim numai în măsura în
care este exercitat cu bună-credință, în limite rezonabile, cu
respectarea drepturilor și intereselor în egală măsură ocrotite
ale celorlalte subiecte de drept. Stabilirea de către legiuitor a
acestor limite nu aduce nicio îngrădire dreptului în sine, ci,
dimpotrivă, creează premisele valorificării sale în concordanță
cu exigențele generale proprii unui stat de drept.
Întrucât nu au intervenit elemente noi, de natură să
determine schimbarea jurisprudenței Curții Constituționale,
soluția și considerentele deciziei menționate își mențin
valabilitatea și în cauza de față.
Curtea mai constată că dispozițiile constituționale ale art. 23
privind libertatea individuală, art. 40 privind dreptul de asociere
și ale art. 41 privind munca și protecția socială a muncii nu au
incidență în cauza de față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 31 din Legea nr. 85/2006 privind procedura
insolvenței, excepție ridicată de Societatea Comercială ăDomarkt Servicii” — S.R.L. din Brașov în Dosarul nr. 72/62/2009 al
Tribunalului Brașov — Secția comercială și de contencios administrativ.
Definitivă și general obligatorie.
Pronunțată în ședința publică din data de 10 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

MONITORUL OFICIAL AL ROMÂNIEI, PARTEA I, Nr. 336/16.V.2011

11

CURTEA CONSTITUȚIONALĂ

D E C I Z I A Nr. 183
din 10 februarie 2011

referitoare la excepția de neconstituționalitate a dispozițiilor art. 36 din Legea nr. 85/2006
privind procedura insolvenței
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Fabian Niculae

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 36 din Legea nr. 85/2006 privind procedura
insolvenței, excepție ridicată de Cătălin Florințiu Vărzariu în
Dosarul nr. 1.284/3/2010 al Tribunalului București — Secția
a VIII-a conflicte de muncă și asigurări sociale și care face
obiectul Dosarului nr. 1.095D/2010 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în Dosarul
nr. 1.552D/2010
având
ca
obiect
excepția
de
neconstituționalitate a dispozițiilor art. 36 din Legea nr. 85/2006
privind procedura insolvenței, excepție ridicată de Societatea
Comercială ăUnicomp” — S.R.L. din București în Dosarul
nr. 10.993/3/2010 al Tribunalului București — Secția a VI-a
comercială. La apelul nominal se constată lipsa părților, față de
care procedura de citare a fost legal îndeplinită.
Având în vedere identitatea de obiect a excepției de
neconstituționalitate în dosarele mai sus menționate, Curtea, din
oficiu, pune în discuție conexarea Dosarului nr. 1.552D/2010 la
Dosarul nr. 1.095D/2010. Reprezentantul Ministerului Public
arată că este de acord cu conexarea cauzelor. Curtea, în temeiul
dispozițiilor art. 53 alin. (5) din Legea nr. 47/1992, dispune
conexarea Dosarului nr. 1.552D/2010 la Dosarul nr. 1.095D/
2010, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarelor, reține următoarele:
Prin încheierile din 5 și 26 martie 2010, pronunțate în
dosarele nr. 1.284/3/2010 și nr. 10.993/3/2010,Tribunalul
București — Secția a VIII-a conflicte de muncă și asigurări
sociale și Secția a VI-a comercială — a sesizat Curtea
Constituțională pentru soluționarea excepției de
neconstituționalitate a prevederilor art. 36 din Legea
nr. 85/2006 privind procedura insolvenței.
Excepția a fost invocată de Cătălin Florințiu Vărzaru și de
Societatea Comercială ăUnicomp” — S.R.L. din București într-o
cauză având ca obiect drepturi bănești, respectiv într-o cauză
comercială.
În motivarea excepției de neconstituționalitate autorul
excepției Cătălin Florințiu Vărzaru susține, în esență, că
dispozițiile legale criticate introduc o stare de discriminare în fața
justiției în raport cu un alt salariat, aflat într-o situație similară —
de a cere drepturile legale și cele prevăzute în contractul de

muncă, dar care se judecă cu o societate care nu se află în stare
de insolvență.
În plus, faptul că art. 36 din Legea nr. 85/2006 suspendă
judecata privind recunoașterea dreptului izvorât din raportul de
muncă îl împiedică să se înscrie la masa credală în termen, ca
un creditor preferențial cu creanțe izvorâte din salarii. Astfel, îi
este afectat liberul acces la justiție.
Autorul Societatea Comercială ăUnicomp” — S.R.L.
consideră că prin neincluderea sa la masa credală și
suspendarea dosarului conform art. 36 din Legea nr. 85/2006
se ajunge la încălcarea art. 21 din Constituția României, întrucât
nu va mai avea cu cine să se judece și să își valorifice creanța.
Tribunalul București — Secția a VIII-a conflicte de muncă
și asigurări sociale și Secția a VI-a comercială consideră că
excepția de neconstituționalitate este neîntemeiată. Instanța
apreciază că, prin Legea nr. 85/2006 privind procedura
insolvenței, legiuitorul a înțeles să instituie o procedură specială
prin care creditorii își pot recupera creanțele împotriva
debitorului față de care s-a deschis procedura insolvenței,
aceștia având posibilitatea să se înscrie în tabelul creditorilor cu
creanțele pe care le au împotriva debitorului, creanțe ce vor fi
înregistrate de către administratorul judiciar conform evidențelor
contabile, neaflându-se astfel în prezența vreunei discriminări
sau împiedicări a liberului acces la justiție.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 36 din Legea nr. 85/2006 privind procedura
insolvenței, publicată în Monitorul Oficial al României, Partea I,
nr. 359 din 21 aprilie 2006, prevederi care au următorul cuprins:
ăDe la data deschiderii procedurii se suspendă de drept toate
acțiunile judiciare sau măsurile de executare silită pentru
realizarea creanțelor asupra debitorului sau bunurilor sale, cu
excepția căilor de atac declanșate de debitor.”
Curtea constată că, ulterior sesizării, dispozițiile art. 36 din
Legea nr. 85/2006 privind procedura insolvenței au fost
modificate prin Legea nr. 169/2010, publicată în Monitorul Oficial
al României, Partea I, nr. 505 din 21 iulie 2010, prevederile
legale având următorul conținut: ăDe la data deschiderii
procedurii se suspendă de drept toate acțiunile judiciare sau
măsurile de executare silită pentru realizarea creanțelor asupra

12

MONITORUL OFICIAL AL ROMÂNIEI, PARTEA I, Nr. 336/16.V.2011

debitorului sau bunurilor sale.” În aceste condiții, în care soluția
legislativă criticată a fost preluată în noua reglementare, Curtea
urmează a se pronunța asupra noilor dispoziții.
În opinia autorilor excepției de neconstituționalitate,
prevederile legale criticate contravin dispozițiilor art. 11 privind
dreptul internațional și dreptul intern, art. 16 privind egalitatea
în fața legii, art. 21 referitoare la accesul liber la justiție, art. 24
privind dreptul la apărare, art. 129 privind folosirea căilor de
atac, art. 20 referitoare la tratatele internaționale privind
drepturile omului, precum și dispozițiilor art. 6 privind dreptul la
un proces echitabil și art. 14 privind interzicerea discriminării din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea reține
că s-a pronunțat asupra dispozițiilor legale criticate prin mai
multe decizii și, răspunzând unor critici asemănătoare, a statuat
constant că prevederile respective sunt în acord cu dispozițiile
constituționale.
Astfel, prin Decizia nr. 1.075 din 20 noiembrie 2007, publicată
în Monitorul Oficial al României, Partea I, nr. 8 din 7 ianuarie
2008, prin care s-a stabilit că, ăîn cadrul procedurii insolvenței,
creditorii pot folosi toate mijloacele procedurale puse la
dispoziție de lege pentru realizarea drepturilor lor. În legătură cu
acestea, se observă că, potrivit art. 126 alin. (2) din Constituție,

legiuitorul are competența exclusivă de a stabili procedura de
judecată, iar situația specifică avută în vedere la reglementarea
procedurii insolvenței a justificat instituirea unor norme de
procedură speciale. Acest fapt nu înseamnă, însă, că nu se
asigură o garanție efectivă drepturilor creditorilor.”
În al doilea rând, Curtea a reținut că ădreptul la acțiune al
creditorilor, suspendat de textul de lege criticat, nu dispare, el
fiind conservat prin art. 40 din Legea nr. 85/2006, care prevede,
de asemenea, suspendarea curgerii termenelor de prescripție
a acțiunilor la care se referă textul de lege criticat. Aceste
termene încep să curgă din nou în cazul respingerii sau
închiderii procedurii insolvenței, în condițiile art. 15 din Decretul
nr. 167/1958, publicat în Buletinul Oficial nr. 19 din 21 aprilie
1958.
Existența riscului ca, ulterior încheierii procedurii insolvenței,
creditorul să nu-și mai poată recupera creanța are ca temei lipsa
de diligență a creditorului care nu a acționat pentru valorificarea
drepturilor sale în cadrul procedurii colective și nu poate fi privită
ca aducând vreo atingere dreptului la un proces echitabil sub
aspectul puterii obligatorii a hotărârilor instanței de judecată”.
Întrucât nu au intervenit elemente noi, de natură a determina
reconsiderarea jurisprudenței Curții, atât soluția, cât și
considerentele cuprinse în această decizie își păstrează
valabilitatea și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 36 din Legea nr. 85/2006 privind procedura
insolvenței, excepție ridicată de Cătălin Florințiu Vărzariu în Dosarul nr. 1.284/3/2010 al Tribunalului București— Secția a VIII-a
conflicte de muncă și asigurări sociale și de Societatea Comercială ăUnicomp” — S.R.L. din București în Dosarul nr. 10.993/3/2010
al Tribunalului București — Secția a VI-a comercială.
Definitivă și general obligatorie.
Pronunțată în ședința publică din data de 10 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 185
din 10 februarie 2011

referitoare la excepția de neconstituționalitate a dispozițiilor art. 403 alin. 1 și 4
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Fabian Niculae

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.

Pe rol se află soluționarea excepției de neconstituționalitate
a dispozițiilor art. 403 alin. 1 și 4 din Codul de procedură civilă,
excepție ridicată de Nicolae Deaconu în Dosarul nr. 12.188/
318/2009 al Judecătoriei Târgu Jiu.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.

MONITORUL OFICIAL AL ROMÂNIEI, PARTEA I, Nr. 336/16.V.2011
C U R T E A,

având în vedere actele și lucrările dosarului, reține următoarele:
Prin Încheierea din 19 noiembrie 2009, pronunțată în Dosarul
nr. 12.188/318/2009, Judecătoria Târgu Jiu a sesizat Curtea
Constituțională pentru soluționarea excepției de
neconstituționalitate a prevederilor art. 403 alin. 1 și 4 din
Codul de procedură civilă.
Excepția a fost invocată de Nicolae Deaconu într-o cauză
având ca obiect soluționarea unei contestații la executare.
În motivarea excepției de neconstituționalitate autorul
acesteia susține că dispozițiile art. 403 alin. 4 din Codul de
procedură civilă încalcă principiul egalității în fața legii, deoarece
instituie un regim discriminatoriu între creditor și debitor, oferind
posibilitatea debitorului de a obține o încheiere de suspendare
irevocabilă, dar neoferind posibilitatea și creditorului de a se
adresa instanței de recurs, fiind astfel încălcat și dreptul
persoanei de a se adresa justiției. Tot art. 403 alin. 4 încalcă și
dreptul la apărare, deoarece încheierea pronunțată se dă fără
citarea părților, astfel încât creditorul nu are posibilitatea să își
formuleze niciun fel de apărare. În opinia autorului, art. 403
alin. 1 înfrânge dispozițiile art. 16 alin. (1) din Constituție,
deoarece îi oferă posibilitatea creditorului de a solicita
suspendarea executării prin intermediul unei încheieri, fără a
stabili mai întâi dacă executarea este sau nu legală, fiind astfel
favorizat debitorul care obține o suspendare fără a stabili prin
lege care ar fi criteriile în baza cărora se poate adopta o astfel
de măsură.
Judecătoria Târgu Jiu consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 403 alin. 1 și 4 din Codul de procedură civilă,
texte de lege care au următorul conținut: ăPână la soluționarea
contestației la executare sau a altei cereri privind executarea
silită, instanța competentă poate suspenda executarea, dacă se
depune o cauțiune în cuantumul fixat de instanță, în afară de
cazul în care legea dispune altfel. [...]
În cazuri urgente, dacă s-a plătit cauțiunea, președintele
instanței poate dispune, prin încheiere și fără citarea părților,
suspendarea provizorie a executării până la soluționarea cererii
de suspendare de către instanță. Încheierea nu este supusă
niciunei căi de atac. Cauțiunea care trebuie depusă este în
cuantum de 10% din valoarea obiectului cererii sau de 500 lei
pentru cererile neevaluabile în bani. Cauțiunea depusă este
deductibilă din cauțiunea stabilită de instanță, dacă este cazul.”
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 16 alin. (1) privind egalitatea în fața legii, ale art. 21
alin. (1) referitoare la accesul liber la justiție și ale art. 24 alin. (1)
privind dreptul la apărare.

13

Examinând excepția de neconstituționalitate, Curtea reține
că s-a pronunțat asupra dispozițiilor legale criticate prin mai
multe decizii și, răspunzând unor critici asemănătoare, a statuat
constant că prevederile respective sunt în acord cu dispozițiile
constituționale.
Astfel, în ceea ce privește dispozițiile art. 403 alin. 1 din
Codul de procedură civilă, Curtea a statuat prin Decizia nr. 150
din 9 mai 2002, publicată în Monitorul Oficial al României,
Partea I, nr. 508 din 15 iulie 2002, că prevederile art. 403 alin. 1
din Codul de procedură civilă nu conțin prevederi care să
contravină dispozițiilor constituționale invocate de autorul
excepției. Textul de lege nu instituie diferențe de tratament juridic
sau privilegii ori discriminări.
Referitor la cuantumul rezonabil al cauțiunii care să asigure
acoperirea eventualului prejudiciu suferit de creditor, judecătorul
este ținut să respecte anumite limite rezonabile la stabilirea
cauțiunii, eventualul abuz putând fi cenzurat, de vreme ce
încheierea de soluționare a cererii de suspendare este supusă
recursului, în temeiul art. 403 alin. 3 din Codul de procedură
civilă, creditorul beneficiind astfel de toate garanțiile accesului
liber la justiție, ca și de cele ale garantării dreptului său de
proprietate.
Cu privire la dispozițiile art. 403 alin. 4 din Codul de
procedură civilă — raportate la prevederile art. 16, ale art. 21 și
ale art. 24 din Constituție, prin Decizia nr. 541 din 7 iunie 2007,
publicată în Monitorul Oficial al României, Partea I, nr. 558 din
15 august 2007, Curtea a reținut că dispozițiile de lege criticate
prevăd posibilitatea ca președintele instanței să dispună, pe
calea ordonanței președințiale, suspendarea provizorie a
executării până la soluționarea cererii de suspendare, care se
judecă potrivit regulilor de procedură din dreptul comun. Așadar,
suspendarea provizorie se dispune ca o măsură vremelnică, în
scopul păstrării unui drept care s-ar păgubi prin întârziere ori al
prevenirii unei pagube iminente care nu s-ar putea repara.
Împrejurarea că împotriva încheierii instanței prin care s-a
dispus o asemenea suspendare provizorie nu se poate promova
nicio cale de atac nu este de natură să înfrângă dispozițiile
constituționale referitoare la accesul liber la justiție, la folosirea
căilor de atac și la înfăptuirea justiției, deoarece legiuitorul, în
virtutea prerogativelor conferite de art. 126 alin. (2) din
Constituție, poate stabili reguli de procedură diferite, adecvate
fiecărei situații juridice, iar, pe de altă parte, prevederile
constituționale nu garantează folosirea tuturor căilor de atac.
În ceea ce privește critica de neconstituționalitate raportată
la prevederile art. 24 din Legea fundamentală, Curtea a reținut,
prin Decizia nr. 8 din 10 ianuarie 2006, publicată în Monitorul
Oficial al României, Partea I, nr. 154 din 17 februarie 2006, că
aceste susțineri sunt neîntemeiate, având în vedere, pe de-o
parte, urgența care impune suspendarea provizorie a executării
silite — urgență care nu îngăduie întârzieri generate de
exercitarea vreunei căi de atac împotriva încheierii instanței —,
iar, pe de altă parte, faptul că măsura provizorie dispusă de
președintele instanței nu îl prejudiciază pe creditor în
valorificarea pretențiilor sale, acesta beneficiind de toate
drepturile și garanțiile procedurale, fiind apărat prin instituirea
unei cauțiuni de 10% din valoarea obiectului cererii sau de
500 lei pentru cererile neevaluabile în bani, cauțiune menită să
acopere eventualele daune cauzate acestuia prin suspendarea
provizorie a executării silite.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziilor menționate își păstrează
valabilitatea și în prezenta cauză.

14

MONITORUL OFICIAL AL ROMÂNIEI, PARTEA I, Nr. 336/16.V.2011

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1— 3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 403 alin. 1 și 4 din Codul de procedură civilă,
excepție ridicată de Nicolae Deaconu în Dosarul nr. 12.188/318/2009 al Judecătoriei Târgu Jiu.
Definitivă și general obligatorie.
Pronunțată în ședința publică din data de 10 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae
CURTEA CONSTITUȚIONALĂ

D E C I Z I A Nr. 195
din 10 februarie 2011

referitoare la excepția de neconstituționalitate a dispozițiilor art. 303 alin. 5
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Fabian Niculae

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 303 alin. 5 din Codul de procedură civilă,
excepție ridicată de Partidul Solidarității Democratice pentru
Șanse Egale și o Societate mai Bună, prin reprezentantul său
Ioan Antonescu, în Dosarul nr. 28/P/2005 al Tribunalului
București — Secția a IV-a civilă și care face obiectul Dosarului
nr. 1.428D/2010 al Curții Constituționale.
La apelul nominal se prezintă, pentru autorul excepției,
domnul Ioan Antonescu și doamnele Livia Dima și Elena Lupu,
membri fondatori, lipsind celelalte părți, față de care procedura
de citare a fost legal îndeplinită.
Președintele dispune a se face apelul și în dosarele
nr. 1.429D/2010 și Dosarul nr. 4.270D/2010, având ca obiect
excepția de neconstituționalitate a dispozițiilor art. 303 alin. 5
din Codul de procedură civilă, excepție ridicată de Partidul
Solidarității Democratice pentru Șanse Egale și o Societate mai
Bună, prin reprezentantul său Ioan Antonescu, în Dosarul
nr. 27/P/2000 al Tribunalului București — Secția a IV-a civilă,
precum și de Asociația pentru Cinstirea Memoriei Eroilor în
Dosarul nr. 2.606/2/2010 al Curții de Apel București — Secția a
VIII-a de contencios administrativ și fiscal
La apelul nominal se prezintă, pentru autorii excepției,
domnul Ioan Antonescu, lipsind celelate părți, față de care
procedura de citare a fost legal îndeplinită.
Având în vedere obiectul excepției de neconstituționalitate
în dosarele mai sus menționate, Curtea, din oficiu, pune în
discuție conexarea dosarelor nr. 1.429D/2010 și nr. 4.270D/2010
la Dosarul nr. 1.428D/2010.

Atât reprezentantul autorilor excepției de neconstituționalitate,
cât și reprezentantul Ministerului Public arată că sunt de acord
cu conexarea cauzelor. Curtea, în temeiul dispozițiilor art. 53
alin. (5) din Legea nr. 47/1992, dispune conexarea dosarelor
nr. 1.429D/2010 și nr. 4.270D/2010 la Dosarul nr. 1.428D/2010,
care este primul înregistrat.
Cauza fiind în stare de judecată, președintele acordă
cuvântul domnului Ioan Antonescu, în calitate de reprezentant
legal al autorilor excepției. Acesta solicită admiterea excepției
de neconstituționalitate.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarelor, reține următoarele:
Prin încheierile din 10 aprilie 2010, pronunțate în dosarele
nr. 28/P/2005 și nr. 27/P/2000, Tribunalul București — Secția
a IV-a civilă a sesizat Curtea Constituțională pentru
soluționarea excepției de neconstituționalitate a
prevederilor art. 303 pct. 5 din Codul de procedură civilă.
Prin încheierea din 27 septembrie 2010, pronunțată în
Dosarul nr. 2.606/2/2010, Curtea de Apel București — Secția
a VIII-a de contencios administrativ și fiscal a sesizat Curtea
Constituțională pentru soluționarea excepției de
neconstituționalitate a prevederilor art. 303 alin. 5 din Codul
de procedură civilă.
Excepția a fost invocată de Partidul Solidarității Democratice
pentru Șanse Egale și o Societate mai Bună, prin reprezentantul
său Ioan Antonescu, și de Asociația pentru Cinstirea Memoriei
Eroilor în cauze având ca obiect soluționarea unor cereri de
recurs.
În motivarea excepției de neconstituționalitate autorii
excepției susțin, în esență, că dispozițiile legale criticate încalcă
liberul acces la justiție și dreptul la apărare prin faptul că
președintele instanței, care primește cererea de recurs, va putea
să o înapoieze părții prezente în mod discreționar.
Tribunalul București — Secția a IV-a civilă consideră că excepția
de neconstituționalitate este neîntemeiată. Instanța apreciază că
dispozițiile legale criticate nu îngrădesc în niciun mod accesul

MONITORUL OFICIAL AL ROMÂNIEI, PARTEA I, Nr. 336/16.V.2011
la justiție, dreptul la apărare, principiul disponibilității părților și
nici drepturile și libertățile personale ocrotite de Constituția
României sau de normele internaționale invocate.
În condițiile în care judecătorul primește cererea de recurs,
acesta își exercită rolul său activ, printr-o examinare sumară a
cererii, și o restituie părții prezente, pentru a fi refăcută, ferind
partea de o sancțiune mult mai gravă, și anume aceea a nulității
recursului, potrivit art. 3021 din Codul de procedură civilă.
Curtea de Apel București — Secția a VIII-a de contencios
administrativ și fiscal consideră că excepția de
neconstituționalitate este neîntemeiată. În opinia instanței,
dispozițiile legale criticate permit recurentului să introducă o
cerere valabilă din punct de vedere formal, deci vine în sprijinul
său prin prelungirea termenului de recurs pentru această fază
procesuală care este ultimul nivel de jurisdicție.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 303 alin. 5 din Codul de procedură civilă,
prevederi care au următorul cuprins: ăPreședintele instanței,
care primește cererea de recurs, va putea să o înapoieze părții
prezente, dacă nu îndeplinește condițiile prevăzute de lege,
pentru a fi refăcută, prelungind termenul de recurs cu 5 zile.”
În opinia autorilor excepției de neconstituționalitate,
prevederile legale criticate contravin dispozițiilor constituționale

15

ale art. 1 alin. (3) privind dreptatea, art. 11 privind dreptul
internațional și dreptul intern, art. 20 referitoare la tratatele
internaționale privind drepturile omului, art. 21 referitoare la
accesul liber la justiție, art. 24 privind dreptul la apărare, art. 129
privind folosirea căilor de atac, art. 148 privind integrarea în
Uniunea Europeană și art. 154 privind conflictul temporal de legi,
precum și dispozițiilor art. 6 paragraful 1 din Convenția pentru
apărarea drepturilor omului și a libertăților fundamentale. De
asemenea, autorii excepției de neconstituționalitate susțin că
dispozițiile legale criticate contravin și art. 1, 5, 7, 10, 11, 13, 14,
și 17 din Convenția pentru apărarea drepturilor omului și a
libertăților fundamentale, art. 1 și 3 din Protocolul adițional la
Convenția pentru apărarea drepturilor omului și a libertăților
fundamentale, art. 1, 2, 6, 7, 8, 10, 12, 17, 19, 20, 21, 22, 23, 28
și 30 din Declarația Universală a Drepturilor Omului, art. 5, 6, 9
și 11 din Pactul internațional cu privire la drepturile economice
și politice, sociale și culturale și art. 2, 14, 16, 17, 19, 22, 26 din
Pactul internațional cu privire la drepturile civile și politice.
Examinând excepția, Curtea constată că s-a mai pronunțat
asupra dispozițiilor criticate, prin raportare la critici similare,
constatând că sunt constituționale.
Astfel, prin Decizia nr. 1.399 din 16 decembrie 2008,
publicată în Monitorul Oficial al României, Partea I, nr. 30 din
15 ianuarie 2009, a reținut că respectivele prevederi legale
criticate ănu încalcă niciunul dintre drepturile și libertățile
fundamentale ale cetățeanului invocate de autorul excepției.
Dimpotrivă, prevederile cuprinse în textul de lege criticat sunt în
favoarea justițiabilului și în sprijinul dreptului său la apărare, prin
aceea că dă posibilitatea președintelui instanței de judecată să
înapoieze părții prezente cererea de recurs, pentru a fi refăcută,
dacă nu îndeplinește condițiile prevăzute de lege. În această
situație, termenul de recurs se prelungește cu 5 zile. Pe de altă
parte, art. 303 alin. 5 din Codul de procedură civilă, fiind o normă
de procedură, este de competența exclusivă de reglementare a
legiuitorului”.
Întrucât nu au intervenit elemente noi, de natură a determina
reconsiderarea jurisprudenței Curții, atât soluția, cât și
considerentele cuprinse în aceste decizii își păstrează
valabilitatea și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 303 alin. 5 din Codul de procedură civilă,
excepție ridicată de Partidul Solidarității Democratice pentru Șanse Egale și o Societate mai Bună, prin reprezentantul său Ioan
Antonescu, în dosarele nr. 27/P/2000 și nr. 28/P/2005 ale Tribunalului București — Secția a IV-a civilă, precum și de Asociația pentru
Cinstirea Memoriei Eroilor în Dosarul nr. 2.606/2/2010 al Curții de Apel București — Secția a VIII-a de contencios administrativ și
fiscal.
Definitivă și general obligatorie.
Pronunțată în ședința publică din data de 10 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

144

1.500

140

3.

Monitorul Oficial, Partea a II-a

245

2.250

200

4.

Monitorul Oficial, Partea a III-a

370

430

40

5.

Monitorul Oficial, Partea a IV-a

5.270

1.720

160

6.

Monitorul Oficial, Partea a VI-a

300

1.600

150

7.

Monitorul Oficial, Partea a VII-a

35

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 336/16.V.2011 conține 16 pagini.

Prețul: 3,20 lei

&JUYDGY|522978]
ISSN 1453—4495

