Anul 179 (XXIII) — Nr. 406

PARTEA I

LEGI, DECRETE, HOTĂRÂRI ȘI ALTE ACTE

Joi, 9 iunie 2011

SUMAR

Pagina
DECIZII ALE CURȚII CONSTITUȚIONALE
Decizia nr. 279 din 24 februarie 2011 referitoare la excepția de
neconstituționalitate a prevederilor art. II alin. (1) din
titlul II al Ordonanței de urgență a Guvernului
nr. 184/2002 pentru modificarea și completarea Legii
nr. 10/2001 privind regimul juridic al unor imobile
preluate în mod abuziv în perioada 6 martie 1945—
22 decembrie 1989, precum și pentru stabilirea unor
măsuri pentru accelerarea aplicării acesteia și a
Ordonanței de urgență a Guvernului nr. 94/2000
privind retrocedarea unor bunuri imobile care au
aparținut cultelor religioase din România, aprobată cu
modificări și completări prin Legea nr. 501/2002........

Pagina
Decizia nr. 357 din 22 martie 2011 referitoare la excepția de
neconstituționalitate a dispozițiilor art. 272 alin. (1)
pct. 2 din Legea nr. 31/1990 privind societățile
comerciale..................................................................
Decizia nr. 382 din 22 martie 2011 referitoare la excepția de
neconstituționalitate a dispozițiilor art. 5802 din Codul
de procedură civilă ....................................................

2–3

Decizia nr. 330 din 10 martie 2011 referitoare la excepția de
neconstituționalitate a dispozițiilor pct. VI din anexa la
Ordonanța de urgență a Guvernului nr. 4/2005 privind
recalcularea pensiilor din sistemul public, provenite din
fostul sistem al asigurărilor sociale de stat ................

3–5

Decizia nr. 350 din 22 martie 2011 referitoare la excepția de
neconstituționalitate a dispozițiilor art. 219 alin. (1)
lit. c) și alin. (2) lit. a) din Ordonanța Guvernului
nr. 92/2003 privind Codul de procedură fiscală ..........

5–7

7–8

9–10

Decizia nr. 384 din 24 martie 2011 referitoare la excepția de
neconstituționalitate a dispozițiilor art. 2 din Ordonanța
de urgență a Guvernului nr. 31/2009 privind unele
măsuri în domeniul salarizării personalului din sectorul
bugetar și ale art. 2 din Ordonanța de urgență a
Guvernului nr. 41/2009 privind unele măsuri în
domeniul salarizării personalului din sectorul bugetar
pentru perioada mai—decembrie 2009 ......................

10–12

Decizia nr. 426 din 7 aprilie 2011 referitoare la excepția de
neconstituționalitate a dispozițiilor art. 281 pct. 1 lit. b)
din Codul de procedură penală, precum și a
dispozițiilor art. I pct. 2 din Ordonanța de urgență a
Guvernului nr. 134/2005 pentru modificarea și
completarea Ordonanței de urgență a Guvernului
nr. 43/2002 privind Direcția Națională Anticorupție ....

12–15

2

MONITORUL OFICIAL AL ROMÂNIEI, PARTEA I, Nr. 406/9.VI.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 279
din 24 februarie 2011

referitoare la excepția de neconstituționalitate a prevederilor art. II alin. (1) din titlul II
al Ordonanței de urgență a Guvernului nr. 184/2002 pentru modificarea și completarea
Legii nr. 10/2001 privind regimul juridic al unor imobile preluate în mod abuziv
în perioada 6 martie 1945—22 decembrie 1989, precum și pentru stabilirea unor măsuri
pentru accelerarea aplicării acesteia și a Ordonanței de urgență a Guvernului nr. 94/2000
privind retrocedarea unor bunuri imobile care au aparținut cultelor religioase din România,
aprobată cu modificări și completări prin Legea nr. 501/2002
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Maria Bratu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. II alin. (1) din titlul II al Ordonanței de urgență
a Guvernului nr. 184/2002 pentru modificarea și completarea
Legii nr. 10/2001 privind regimul juridic al unor imobile preluate
în mod abuziv în perioada 6 martie 1945—22 decembrie 1989,
precum și pentru stabilirea unor măsuri pentru accelerarea
aplicării acesteia și a Ordonanței de urgență a Guvernului
nr. 94/2000 privind retrocedarea unor bunuri imobile care au
aparținut cultelor religioase din România, aprobată cu modificări
și completări prin Legea nr. 501/2002, excepție ridicată din oficiu
de Înalta Curte de Casație și Justiție — Secția civilă și de
proprietate intelectuală în Dosarul nr. 6.068/1/2009 al acestei
instanțe.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate. Arată că legiuitorul are dreptul și opțiunea
de a reglementa prin legi speciale condițiile în care operează
retrocedarea terenurilor, în acord cu prevederile constituționale.
C U R T E A,

prin Încheierea din 12 martie 2010, pronunțată în Dosarul
nr. 6.068/1/2009, Înalta Curte de Casație și Justiție — Secția
civilă și de proprietate intelectuală a sesizat Curtea
Constituțională cu excepția de neconstituționalitate a
prevederilor art. II alin. (1) din titlul II al Ordonanței de
urgență a Guvernului nr. 184/2002 pentru modificarea și
completarea Legii nr. 10/2001 privind regimul juridic al unor
imobile preluate în mod abuziv în perioada 6 martie 1945—
22 decembrie 1989, precum și pentru stabilirea unor măsuri
pentru accelerarea aplicării acesteia și a Ordonanței de
urgență a Guvernului nr. 94/2000 privind retrocedarea unor
bunuri imobile care au aparținut cultelor religioase din
România, aprobată cu modificări și completări prin Legea
nr. 501/2002, excepție ridicată din oficiu de instanța de judecată.
În motivarea excepției de neconstituționalitate se susține,
în esență, că reglementarea criticată contravine prevederilor
art. 44 alin. (2) și art. 16 alin. (1) din Constituție, deoarece în
cazul cetățenilor români, precum și în cazul cetățenilor străini
sau apatrizilor moștenitori legali ai acestora recunoașterea
dreptului de proprietate operează în plenitudinea atributelor

sale, pe când cetățenii străini și apatrizii care au calitatea de
persoane îndreptățite potrivit Legii nr. 10/2001 la restituirea în
natură a unor terenuri situate în intravilanul localităților
dobândesc un drept de folosință special, care le conferă
drepturile și obligațiile proprietarului, cu excepția dreptului de
dispoziție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textul de lege criticat este
constituțional. Se arată că, deși dispozițiile art. 44 alin. (2) din
Constituție nu mai prevăd in terminis interdicția dobândirii
dreptului de proprietate asupra terenurilor de către cetățenii
străini și apatrizi, nu o înlătură, ci doar precizează cazurile și
condițiile în care aceștia pot dobândi un asemenea drept,
restrângând astfel sfera de aplicare a acestei incapacități. Legea
nr. 10/2001 are ca scop reconstituirea dreptului de proprietate în
favoarea unor persoane care la data intrării ei în vigoare nu
aveau calitatea de proprietar și, în consecință, nu se poate
invoca încălcarea dispozițiilor constituționale privind garantarea
și ocrotirea dreptului de proprietate. De asemenea, în ceea ce
privește încălcarea art. 16 din Constituție arată că principiul
egalității privește cetățenii români și nu face referire la cetățenii
străini care se află într-o situație juridică diferită.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl constituie prevederile art. II alin. (1) din
titlul II al Ordonanței de urgență a Guvernului nr. 184/2002
pentru modificarea și completarea Legii nr. 10/2001 privind
regimul juridic al unor imobile preluate în mod abuziv în perioada
6 martie 1945—22 decembrie 1989, precum și pentru stabilirea
unor măsuri pentru accelerarea aplicării acesteia și a Ordonanței
de urgență a Guvernului nr. 94/2000 privind retrocedarea unor
bunuri imobile care au aparținut cultelor religioase din România,
aprobată cu modificări și completări prin Legea nr. 501/2002,
publicată în Monitorul Oficial al României, Partea I, nr. 929 din
18 decembrie 2002.
Această ordonanță a fost aprobată cu modificări și completări
prin Legea nr. 48/2004, publicată în Monitorul Oficial al
României, Partea I, nr. 262 din 25 martie 2004.

3

MONITORUL OFICIAL AL ROMÂNIEI, PARTEA I, Nr. 406/9.VI.2011
Prevederile de lege criticate au următoarea redactare:
ăCetățenii străini și apatrizii care au calitatea de persoane
îndreptățite potrivit Legii nr. 10/2001 la restituirea în natură a
unor terenuri, situate în intravilanul localităților, pot opta pentru
dobândirea unui drept de folosință special care conferă titularului
drepturile și obligațiile conferite de lege proprietarului, cu
excepția dreptului de dispoziție.”
Dispozițiile constituționale considerate ca fiind încălcate sunt
cele ale art. 16 alin. (1) privind egalitatea în drepturi și art. 44
alin. (2) privind dreptul de proprietate privată.
Examinând excepția de neconstituționalitate, Curtea reține
că Legea fundamentală, art. 44 alin. (2), nu permite cetățenilor
străini să dobândească dreptul de proprietate asupra terenurilor
decât pe calea moștenirii legale, modurile de dobândire, inter
vivos sau prin moștenire testamentară fiind condiționate de
clauzele tratatului de aderare a României la Uniunea Europeană
sau de alte tratate internaționale.
Pentru a corela această incapacitate constituțională cu
dispozițiile Legii nr. 10/2001, al cărei scop a fost acela de a
statornici măsuri reparatorii în interesul foștilor proprietari ale
căror imobile au fost preluate în mod abuziv de stat sau de alte
persoane juridice, a fost adoptată Ordonanța de urgență a
Guvernului nr. 184/2002. Ulterior, prin Legea de aprobare a
acestei ordonanțe, art. II a fost completat cu alin. (4), potrivit
căruia în situația cetățenilor străini sau a apatrizilor care au
dobândit un drept de folosință special asupra unor terenuri în
condițiile alin. (1) al acestui articol, acesta se convertește, la
cerere, în drept de proprietate după obținerea cetățeniei române
de către persoana respectivă. De asemenea, prin alte două acte
normative legiuitorul a reglementat problema dobândirii dreptului

de proprietate a cetățenilor străini asupra terenurilor. Astfel, prin
art. 3 din titlul X al Legii nr. 247/2005 privind reforma în domeniile
proprietății și justiției, precum și unele măsuri adiacente se
prevede posibilitatea cetățenilor străini și apatrizi, precum și a
persoanelor juridice străine de a dobândi dreptul de proprietate
asupra terenurilor în România, în condițiile prevăzute de legea
specială. De asemenea, prin Legea nr. 312/2005 privind
dobândirea dreptului de proprietate privată asupra terenurilor de
către cetățenii străini și apatrizi, precum și de către persoanele
juridice străine a fost reglementată dobândirea dreptului de
proprietate privată de către cetățenii străini.
Analizând criticile de neconstituționalitate, Curtea constată
că acestea sunt neîntemeiate. Dispozițiile art. 44 alin. (2) teza a
doua din Constituție, deși nu mai prevăd in terminis interdicția
dobândirii dreptului de proprietate asupra terenurilor de către
cetățenii străini și apatrizi, nu o înlătură, ci doar precizează
cazurile și condițiile în care aceștia pot dobândi un asemenea
drept, restrângând astfel sfera de aplicare a acestei incapacități
speciale.
Având în vedere, însă, că scopul legii este reconstituirea
dreptului de proprietate în favoarea unor persoane care, la data
intrării în vigoare a acesteia, nu aveau calitatea de proprietari, nu
se poate invoca, în aplicarea prevederilor Legii nr. 10/2001,
garantarea și ocrotirea constituțională a dreptului de proprietate
câtă vreme aceștia nu sunt titulari ai acestui drept, ce urmează
a se naște ulterior, prin efectul și în condițiile legii menționate.
Și, în fine, textul criticat nu contravine nici principiului egalității
în drepturi, deoarece legiuitorul are dreptul și opțiunea de a
reglementa prin legi speciale condițiile în care operează
retrocedarea terenurilor, în acord cu prevederile constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. II alin. (1) din titlul II al Ordonanței de urgență
a Guvernului nr. 184/2002 pentru modificarea și completarea Legii nr. 10/2001 privind regimul juridic al unor imobile preluate în
mod abuziv în perioada 6 martie 1945—22 decembrie 1989, precum și pentru stabilirea unor măsuri pentru accelerarea aplicării
acesteia și a Ordonanței de urgență a Guvernului nr. 94/2000 privind retrocedarea unor bunuri imobile care au aparținut cultelor
religioase din România, aprobată cu modificări și completări prin Legea nr. 501/2002, excepție ridicată din oficiu de Înalta Curte
de Casație și Justiție — Secția civilă și de proprietate intelectuală în Dosarul nr. 6.068/1/2009 al acestei instanțe.
Definitivă și general obligatorie.
Pronunțată în ședința publică din data de 24 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu
CURTEA CONSTITUȚIONALĂ

D E C I Z I A Nr. 330
din 10 martie 2011

referitoare la excepția de neconstituționalitate a dispozițiilor pct. VI
din anexa la Ordonanța de urgență a Guvernului nr. 4/2005 privind recalcularea pensiilor
din sistemul public, provenite din fostul sistem al asigurărilor sociale de stat
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu

— președinte
— judecător
— judecător
— judecător
— judecător
— judecător

Puskás Valentin Zoltán
Tudorel Toader
Patricia Marilena Ionea

— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.

4

MONITORUL OFICIAL AL ROMÂNIEI, PARTEA I, Nr. 406/9.VI.2011

Pe rol se află soluționarea excepției de neconstituționalitate
a dispozițiilor pct. VI din anexa la Ordonanța de urgență a
Guvernului nr. 4/2005 privind recalcularea pensiilor din sistemul
public, provenite din fostul sistem al asigurărilor sociale de stat,
excepție ridicată de Ana D. Hodoroagă în Dosarul
nr. 3.495/90/2009 al Tribunalului Vâlcea — Secția civilă și care
constituie
obiectul
Dosarului
Curții
Constituționale
nr. 1.933D/2010.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în dosarele
nr. 3.578D/2010, nr. 4.021D/2010 și nr. 73D/2011 având ca
obiect excepția de neconstituționalitate a acelorași dispoziții de
lege, excepție ridicată din oficiu de Curtea de Apel Oradea —
Secția civilă mixtă în Dosarul nr. 3.476/83/2008, de Cezar
Dariescu în Dosarul nr. 8.433/99/2009 al Curții de Apel Iași —
Secția litigii de muncă și asigurări sociale și de Maria Precup și
Octavian Precup în Dosarul nr. 575/111/2010 al Tribunalului
Bihor — Secția civilă.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul identic al excepțiilor de
neconstituționalitate ridicate în dosarele nr. 1.933D/2010,
nr. 3.578D/2010, nr. 4.021D/2010 și nr. 73D/2011, pune în
discuție, din oficiu, problema conexării cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea dosarelor nr. 3.578D/2010, nr. 4.021D/2010
și nr. 73D/2011 la Dosarul nr. 1.933D/2010, care este primul
înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca devenită
inadmisibilă, sens în care arată că Ordonanța de urgență a
Guvernului nr. 4/2005 a fost abrogată.

din 21 aprilie 2010, pronunțată de Tribunalul Iași în Dosarul
nr. 8.433/99/2009.
Prin Încheierea din 18 noiembrie 2010, pronunțată în Dosarul
nr. 575/111/2010, Tribunalul Bihor — Secția civilă a sesizat
Curtea Constituțională cu excepția de neconstituționalitate
a dispozițiilor pct. VI din anexa la Ordonanța de urgență a
Guvernului nr. 4/2005 privind recalcularea pensiilor din
sistemul public, provenite din fostul sistem al asigurărilor
sociale de stat.
Excepția a fost ridicată de Maria Precup și Octavian Precup
cu prilejul soluționării contestației formulate împotriva deciziei
de pensionare.
În motivarea excepției de neconstituționalitate autorii
acesteia susțin că prevederile de lege criticate, care exclud de
la calculul pensiei formele de retribuire în acord sau cu bucata,
în regie ori după timp, pe bază de tarife sau cote procentuale,
sunt discriminatorii, întrucât toți salariații au contribuit până în
anul 2001 la asigurările sociale cu un procent din salariul brut
câștigat potrivit Decretului nr. 389/1972 cu privire la contribuția
pentru asigurările sociale de stat. De asemenea, arată că sunt
încălcate și dispozițiile constituționale ale art. 41, 42, 44, 47, 53
și 56.
Tribunalul Vâlcea — Secția civilă consideră că excepția de
neconstituționalitate nu este întemeiată.
Curtea de Apel Iași — Secția litigii de muncă și asigurări
sociale consideră că excepția de neconstituționalitate nu este
întemeiată.
Tribunalul Bihor — Secția civilă consideră că excepția de
neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.

C U R T E A,

C U R T E A,

având în vedere actele și lucrările dosarelor, constată
următoarele:
Prin Încheierea din 11 februarie 2010, pronunțată în Dosarul
nr. 3.495/90/2009, Tribunalul Vâlcea — Secția civilă a sesizat
Curtea Constituțională cu excepția de neconstituționalitate
a dispozițiilor pct. VI din anexa la Ordonanța de urgență a
Guvernului nr. 4/2005 privind recalcularea pensiilor din
sistemul public, provenite din fostul sistem al asigurărilor
sociale de stat.
Excepția a fost ridicată de Ana D. Hodoroagă cu prilejul
soluționării unei acțiuni civile având ca obiect recalcularea
pensiei.
Prin Încheierea din 12 ianuarie 2010, pronunțată în Dosarul
nr. 3.476/83/2008, Curtea de Apel Oradea — Secția civilă
mixtă a sesizat Curtea Constituțională cu excepția de
neconstituționalitate a dispozițiilor pct. VI din anexa la
Ordonanța de urgență a Guvernului nr. 4/2005.
Excepția a fost ridicată, din oficiu, de către instanța de
judecată cu prilejul soluționării unei contestații împotriva unei
decizii de pensionare.
Prin Încheierea din 21 septembrie 2010, pronunțată în
Dosarul nr. 8.433/99/2009, Curtea de Apel Iași — Secția litigii
de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor pct. VI din anexa la Ordonanța de urgență a
Guvernului nr. 4/2005.
Excepția a fost ridicată de Cezar Dariescu cu prilejul
soluționării recursului formulat împotriva Sentinței civile nr. 877

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile pct. VI din anexa la Ordonanța de urgență a
Guvernului nr. 4/2005 privind recalcularea pensiilor din sistemul
public, provenite din fostul sistem al asigurărilor sociale de stat,
publicată în Monitorul Oficial al României, Partea I, nr. 119 din
7 februarie 2005, dispoziții potrivit cărora: ăAdeverințele prin care
se dovedesc aceste sporuri vor cuprinde:
— denumirea unității;
— perioada în care s-a lucrat, cu indicarea datei de începere
și de încetare a raportului de muncă;
— funcția, meseria sau specialitatea exercitată;
— denumirea sporurilor, procentul sau suma acordată;
— perioada în care a primit sporul și temeiul în baza căruia
s-a acordat;
— adeverințele vor purta număr, data eliberării, ștampila
unității, precum și semnătura celui care angajează unitatea sau
a persoanei delegate în acest sens de conducerea unității.
Mențiune: Nu sunt luate în calcul la stabilirea punctajului
mediu anual, întrucât nu au făcut parte din baza de calcul a
pensiilor, conform legislației anterioare datei de 1 aprilie 2001:

MONITORUL OFICIAL AL ROMÂNIEI, PARTEA I, Nr. 406/9.VI.2011
• formele de retribuire în acord sau cu bucata, în regie ori
după timp, pe bază de tarife sau cote procentuale;
• participarea la beneficii a oamenilor muncii din unitățile
economice;
• premiile anuale și premiile acordate în cursul anului pentru
realizări deosebite;
• recompensele cu caracter limitat, acordate personalului din
unele sectoare de activitate;
• diurnele de deplasare și de delegare, indemnizațiile de
delegare, detașare și transfer;
• drepturile de autor;
• drepturile plătite potrivit dispozițiilor legale, în cazul
desfacerii contractului de muncă;
• al 13-lea salariu;
• alte sporuri care nu au avut caracter permanent.”
Autorii excepției consideră că aceste prevederi de lege
contravin următoarelor texte din Constituție: art. 16 alin. (1)

5

referitor la egalitatea în drepturi, art. 41 privind munca și
protecția socială a muncii, art. 42 referitor la interzicerea muncii
forțate, art. 44 privind dreptul de proprietate privată, art. 47
privind nivelul de trai, art. 53 referitor la restrângerea exercițiului
unor drepturi sau libertăți și art. 56 referitor la contribuțiile
financiare.
Examinând excepția de neconstituționalitate, Curtea reține
că, ulterior sesizării sale cu excepția de neconstituționalitate,
Ordonanța de urgență a Guvernului nr. 4/2005 a fost abrogată
prin art. 196 lit. n) din Legea nr. 263/2010 privind sistemul unitar
de pensii publice, publicată în Monitorul Oficial al României,
Partea I, nr. 852 din 20 decembrie 2010. Actul abrogator nu a
preluat soluția legislativă criticată. Așa fiind, excepția de
neconstituționalitate a rămas fără obiect, devenind inadmisibilă.
Potrivit prevederilor art. 29 alin. (1) din Legea nr. 47/1992,
instanța de contencios constituțional nu se poate pronunța decât
asupra prevederilor dintr-o lege în vigoare.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inamisibilă excepția de neconstituționalitate a dispozițiilor pct. VI din anexa la Ordonanța de urgență
a Guvernului nr. 4/2005 privind recalcularea pensiilor din sistemul public, provenite din fostul sistem al asigurărilor sociale de stat,
excepție ridicată de Ana D. Hodoroagă în Dosarul nr. 3.495/90/2009 al Tribunalului Vâlcea — Secția civilă, de Curtea de Apel
Oradea — Secția civilă mixtă, din oficiu, în Dosarul nr. 3.476/83/2008, de Cezar Dariescu în Dosarul nr. 8.433/99/2009 al Curții de
Apel Iași — Secția litigii de muncă și asigurări sociale și de Maria Precup și Octavian Precup în Dosarul nr. 575/111/2010 al
Tribunalului Bihor — Secția civilă.
Definitivă și general obligatorie.
Pronunțată în ședința publică din data de 10 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 350
din 22 martie 2011

referitoare la excepția de neconstituționalitate a dispozițiilor art. 219 alin. (1) lit. c) și alin. (2) lit. a)
din Ordonanța Guvernului nr. 92/2003 privind Codul de procedură fiscală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.

Pe rol se află soluționarea excepției de neconstituționalitate
a dispozițiilor art. 219 alin. (1) lit. c) și alin. (2) lit. a) din
Ordonanța Guvernului nr. 92/2003 privind Codul de procedură
fiscală, excepție ridicată de Societatea Comercială ăNord
Conforest” — S.A. din Cluj-Napoca în Dosarul
nr. 5.688/211/2008 al Tribunalului Cluj — Secția mixtă de
contencios administrativ și fiscal, de conflicte de muncă și
asigurări sociale.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.

6

MONITORUL OFICIAL AL ROMÂNIEI, PARTEA I, Nr. 406/9.VI.2011
C U R T E A,

având în vedere actele și lucrările dosarului, constată
următoarele:
Prin Încheierea din 2 aprilie 2010, pronunțată în Dosarul
nr. 5.688/211/2008, Tribunalul Cluj — Secția mixtă de
contencios administrativ și fiscal, de conflicte de muncă și
asigurări sociale a sesizat Curtea Constituțională cu
excepția de neconstituționalitate a dispozițiilor art. 219
alin. (1) lit. c) și alin. (2) lit. a) din Ordonanța Guvernului
nr. 92/2003 privind Codul de procedură fiscală, excepție
ridicată de Societatea Comercială ăNord Conforest” — S.A. din
Cluj-Napoca, cu prilejul soluționării recursului declarat împotriva
unei sentințe civile a Judecătoriei Cluj-Napoca.
În motivarea excepției de neconstituționalitate autorul
acesteia susține, în esență, că prevederile criticate contravin
dispozițiilor constituționale în măsura în care acestea se aplică
și contribuabililor față de care inspecția fiscală s-a extins în ămod
nelegal”. Așa cum rezultă din art. 98 din Codul de procedură
fiscală, inspecția fiscală poate fi extinsă numai în anumite
condiții strict prevăzute de lege, astfel că extinderea inspecției
fiscale în alte condiții este nelegală, iar sancțiunea prevăzută în
dispozițiile legale, considerate a fi neconstituționale, rămâne
valabilă chiar dacă contestația va fi admisă, în urma contestării
titlului de creanță, a altor acte administrative fiscale, inclusiv a
actului în baza căruia s-a extins în mod nelegal inspecția fiscală.
Tribunalul Cluj — Secția mixtă de contencios
administrativ și fiscal, de conflicte de muncă și asigurări
sociale opinează în sensul că dispozițiile criticate sunt
constituționale având în vedere jurisprudența Curții
Constituționale în materie.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctele de vedere
asupra excepției de neconstituționalitate.
Avocatul Poporului consideră că dispozițiile criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 219 alin. (1) lit. c) și alin. (2) lit. a) din Ordonanța
Guvernului nr. 92/2003 privind Codul de procedură fiscală,
republicată în Monitorul Oficial al României, Partea I, nr. 513 din
31 iulie 2007, cu modificările și completările ulterioare, care au
următorul cuprins:
— Art. 219 alin. (1) lit. c) și alin. (2) lit. a): ă(1) Constituie
contravenții următoarele fapte:
[...]
c) nerespectarea obligațiilor prevăzute la art. 56 și art. 57
alin. (2);
[...]

(2) Contravențiile prevăzute la alin. (1) se sancționează
astfel:
a) cu amendă de la 6.000 lei la 8.000 lei, pentru persoanele
fizice, și cu amendă de la 25.000 lei la 27.000 lei, pentru
persoanele juridice, în cazul săvârșirii faptelor prevăzute la
alin. (1) lit. c);”.
În opinia autorului excepției de neconstituționalitate, aceste
texte de lege contravin prevederilor constituționale ale art. 1
alin. (5) privind obligativitatea respectării Constituției și a legilor,
art. 16 alin. (1) și (2) privind egalitatea în drepturi, art. 44 alin. (1)
și (2) referitor la dreptul de proprietate privată, art. 56 alin. (2)
privind așezarea justă a sarcinilor fiscale și ale art. 135
referitoare la economia României și libertatea comerțului.
Examinând excepția de neconstituționalitate, Curtea reține
următoarele:
Autorul excepției este nemulțumit de faptul că sancțiunea
prevăzută în dispozițiile legale criticate rămâne valabilă chiar
dacă, în urma contestării titlului de creanță, a altor acte
administrative fiscale, inclusiv a actului în baza căruia s-a extins
inspecția fiscală, contestația va fi admisă.
Prevederile art. 219 alin. (1) lit. c) se referă la fapta de
nerespectare a obligațiilor prevăzute la art. 56 și art. 57 alin. (2)
din Codul de procedură fiscală, care constituie contravenție, iar
cele ale art. 219 alin. (2) lit. a) se referă la aplicarea sancțiunii
amenzii pentru săvârșirea acestei fapte.
Potrivit art. 56 din Codul de procedură fiscală, cu denumirea
marginală ăPrezentarea de înscrisuri”, în vederea stabilirii stării
de fapt fiscale, contribuabilul are obligația să pună la dispoziție
organului fiscal registre, evidențe, documente de afaceri și orice
alte înscrisuri. În același scop, organul fiscal are dreptul să
solicite înscrisuri și altor persoane cu care contribuabilul are sau
a avut raporturi economice sau juridice. Organul fiscal poate
solicita punerea la dispoziție a înscrisurilor la sediul său ori la
domiciliul fiscal al persoanei obligate să le prezinte. Organul
fiscal are dreptul să rețină, în scopul protejării împotriva
înstrăinării sau distrugerii, documente, acte, înscrisuri, registre
și documente financiar-contabile sau orice element material care
face dovada stabilirii, înregistrării și achitării obligațiilor fiscale
de către contribuabili, pe o perioadă de maximum 30 de zile. În
cazuri excepționale, cu aprobarea conducătorului organului
fiscal, perioada de reținere poate fi prelungită cu maximum
90 de zile.
Iar, potrivit art. 57 alin. (2) din același cod, cu denumirea
marginală ăCercetarea la fața locului”, contribuabilii au obligația
să permită funcționarilor împuterniciți de organul fiscal pentru a
efectua o cercetare la fața locului, precum și experților folosiți
pentru această acțiune intrarea acestora pe terenuri, în încăperi
și în orice alte incinte, în măsura în care acest lucru este necesar
pentru a face constatări în interes fiscal.
Prevederile criticate dispun doar sancționarea nerespectării
unei obligații legale. Reglementarea unor sancțiuni ce decurg
din încălcarea obligației de punere la dispoziție a organelor de
control fiscal a actelor necesare efectuării controlului nu are
legătură cu însăși legalitatea sau nelegalitatea respectivului
control, prin textele criticate fiind sancționată doar nerespectarea
unei obligații legale.
Pe de altă parte, legalitatea respectivului control poate fi
analizată pe cale procesuală, autorul având dreptul de a se
adresa justiției, potrivit art. 205 și următoarelor din Codul de
procedură fiscală, care conferă posibilitatea contestării titlului de

MONITORUL OFICIAL AL ROMÂNIEI, PARTEA I, Nr. 406/9.VI.2011
creanță și a altor acte administrative fiscale, inclusiv a actului în
baza căruia s-a extins inspecția fiscală.
Prin urmare, Curtea constată că dispozițiile legale criticate,
respectiv art. 219 alin. (1) lit. c) și alin. (2) lit. a) din Ordonanța

7

Guvernului nr. 92/2003 privind Codul de procedură fiscală, nu
contravin prevederilor constituționale invocate, astfel că excepția
urmează a fi respinsă ca neîntemeiată.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 219 alin. (1) lit. c) și alin. (2) lit. a) din Ordonanța
Guvernului nr. 92/2003 privind Codul de procedură fiscală, excepție ridicată de Societatea Comercială ăNord Conforest” — S.A. din
Cluj-Napoca în Dosarul nr. 5.688/211/2008 al Tribunalului Cluj — Secția mixtă de contencios administrativ și fiscal, de conflicte de
muncă și asigurări sociale.
Definitivă și general obligatorie.
Pronunțată în ședința publică din data de 22 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 357
din 22 martie 2011

referitoare la excepția de neconstituționalitate a dispozițiilor art. 272 alin. (1) pct. 2
din Legea nr. 31/1990 privind societățile comerciale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 272 alin. (1) pct. 2 din Legea nr. 31/1990
privind societățile comerciale, excepție ridicată de Damian
Alexandru Dragoș în Dosarul nr. 10.626/245/2005 al Curții de
Apel Iași — Secția penală și pentru cauze cu minori.
La apelul nominal se constată lipsa părților, față de care
procedura de citare a fost legal îndeplinită.

Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 20 aprilie 2010, pronunțată în Dosarul
nr. 10.626/245/2005, Curtea de Apel Iași — Secția penală și
pentru cauze cu minori a sesizat Curtea Constituțională cu
excepția de neconstituționalitate a dispozițiilor art. 272
alin. (1) pct. 2 din Legea nr. 31/1990, excepție ridicată de
Damian Alexandru Dragoș într-o cauză având ca obiect
judecarea unor infracțiuni la legea societăților comerciale.
În motivarea excepției de neconstituționalitate autorul
acesteia susține că prevederile art. 272 alin. (1) pct. 2 din Legea
nr. 31/1990 înfrâng libertatea economică, deoarece
interpretarea și aplicarea abuzivă a textului analizat fac ca

8

MONITORUL OFICIAL AL ROMÂNIEI, PARTEA I, Nr. 406/9.VI.2011

administratorul, asociatul, fondatorul unei societăți să nu poată
acționa în scopul împlinirii sau dezvoltării economice a acesteia.
Într-o societate comercială cu capital privat un terț nu poate
stabili ce acte sau fapte au caracterul unor ăfapte de folosire cu
rea-credință a creditului sau bunurilor societății” și, prin urmare,
nu poate declanșa răspunderea fondatorului, administratorului,
fără a înfrânge principiul dreptului de proprietate și fără a goli
de conținut prerogativele acestui drept, deși, potrivit art. 44
alin. (1) teza a doua din Constituție, dreptul de proprietate poate
fi limitat, însă aceste limite trebuie expres prevăzute de lege, or,
nici legea ce conține textul criticat, nici acesta nu prevăd expres
vreo limitare a dreptului de proprietate.
Curtea de Apel Iași — Secția penală și pentru cauze cu
minori opinează în sensul că excepția este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctele de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 272 alin. (1) pct. 2 din Legea nr. 31/1990 privind
societățile comerciale, republicată în Monitorul Oficial al
României, Partea I, nr. 1.066 din 17 noiembrie 2004, cu
modificările și completările ulterioare, care au următoarea

redactare: ă(1) Se pedepsește cu închisoare de la 1 la 3 ani
fondatorul, administratorul, directorul sau reprezentantul legal
al societății, care:
[...]
2. folosește, cu rea-credință, bunuri sau creditul de care se
bucură societatea, într-un scop contrar intereselor acesteia sau
în folosul lui propriu ori pentru a favoriza o altă societate în care
are interese direct sau indirect;”.
În opinia autorului excepției de neconstituționalitate, acest
text de lege contravine prevederilor constituționale ale art. 44
alin. (1) referitor la garantarea dreptului de proprietate și ale
art. 45 privind libertatea economică.
Examinând excepția de neconstituționalitate, Curtea reține
că autorul excepției de neconstituționalitate este nemulțumit de
modul de interpretare și aplicare a acestor prevederi. Or, Curtea
a statuat în numeroase rânduri, în jurisprudența sa, că nu este
competentă să se pronunțe cu privire la aspecte ce țin de
aplicarea și interpretarea legii, acestea urmând a fi soluționate
de către instanța de judecată, fapt ce conduce la concluzia că
excepția este inadmisibilă.
Cu referire la susținerea autorului excepției, potrivit căreia
activitățile desfășurate de fondatorul, administratorul, directorul
sau reprezentantul legal al societății nu pot fi catalogate de alții,
inclusiv de instanțele judecătorești, drept activități care se
încadrează în ilicitul penal, Curtea reține că nu se poate pune
semnul egalității între operațiunile pe care fondatorul,
administratorul, directorul sau reprezentantul legal al societății
trebuie să le realizeze în scopul bunului mers al activității
societății și folosirea cu rea-credință a bunurilor sau creditului
de care se bucură societatea, într-un scop contrar intereselor
acesteia sau în folosul lui propriu ori pentru a favoriza o altă
societate în care are interese directe sau indirecte, deoarece
acestea au atât un scop diferit, cât și interese diferite. Pe de altă
parte, sancțiunea respectivă nu se poate aplica înainte de a fi
dovedit caracterul penal al activităților acestora.
Ca atare, Curtea reține că art. 44 alin. (1) și art. 45 din
Constituție nu sunt aplicabile situației de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 272 alin. (1) pct. 2 din Legea nr. 31/1990 privind
societățile comerciale, excepție ridicată de Damian Alexandru Dragoș în Dosarul nr. 10.626/245/2005 al Curții de Apel Iași — Secția
penală și pentru cauze cu minori.
Definitivă și general obligatorie.
Pronunțată în ședința publică din data de 22 martie 2011.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

MONITORUL OFICIAL AL ROMÂNIEI, PARTEA I, Nr. 406/9.VI.2011

9

CURTEA CONSTITUȚIONALĂ

D E C I Z I A Nr. 382
din 22 martie 2011

referitoare la excepția de neconstituționalitate a dispozițiilor art. 5802 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 5802 din Codul de procedură civilă, excepție
ridicată de Cristian Petre Stăvărache în Dosarul
nr. 22.500/299/2010 al Judecătoriei Sectorului 1 București.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, cu referire la jurisprudența Curții Constituționale.
C U R T E A,

având în vedere actele și lucrările dosarelor, constată
următoarele:
Prin Încheierea din 16 noiembrie 2010, pronunțată în Dosarul
nr. 22.500/299/2010, Judecătoria Sectorului 1 București a
sesizat Curtea Constituțională cu excepția de
neconstituționalitate a dispozițiilor art. 5802 din Codul de
procedură civilă, excepție ridicată de Cristian Petre Stăvărache
într-o cauză având ca obiect autorizarea executării obligației de
a face.
În motivarea excepției de neconstituționalitate autorul
acesteia susține, în esență, că prevederile criticate sunt
neconstituționale în măsura în care obligația ăde a face” se
referă și la desființarea de construcții, încălcându-se astfel
dreptul de proprietate. În acest sens se arată că desființarea
construcțiilor prin hotărâre judecătorească nu este prevăzută de
Constituție, ca modalitate de încetare a dreptului de proprietate
al persoanei asupra construcțiilor și materialelor de construcție,
astfel încât, oricât de justificată din punct de vedere legal și
moral ar apărea măsura desființării unor construcții edificate
nelegal, aceasta nu poate fi luată câtă vreme textul constituțional
nu o permite.
Judecătoria Sectorului 1 București apreciază că excepția
de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și

Avocatului Poporului, pentru a-și exprima punctele de vedere
asupra excepției de neconstituționalitate.
Președinții celor două Camere ale Parlamentului
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 5802 din Codul de procedură civilă, cu
următoarea redactare: ăDacă debitorul refuză să îndeplinească
o obligație de a face cuprinsă într-un titlu executoriu, în termen
de 10 zile de la primirea somației, creditorul poate fi autorizat
de instanța de executare, prin încheiere irevocabilă, dată cu
citarea părților, să o îndeplinească el însuși sau prin alte
persoane, pe cheltuiala debitorului.”
În opinia autorului criticii de neconstituționalitate, aceste
dispoziții de lege contravin prevederilor constituționale ale
art. 44 alin. (1), (3), (8) și (9) referitoare la dreptul de proprietate
privată.
Examinând excepția de neconstituționalitate, Curtea reține
că dispozițiile de lege criticate prevăd posibilitatea autorizării
creditorului de către instanța de executare de a îndeplini — pe
cheltuiala debitorului — o obligație de a face, în cazul în care
debitorul refuză îndeplinirea acestei obligații cuprinse într-un titlu
executoriu.
Având în vedere că ipoteza acestor dispoziții procedurale
este cea a neîndeplinirii de bunăvoie a unei obligații de a face
cuprinsă într-un titlu executoriu, fie chiar și a desființării unei
construcții, nu se poate susține că refuzul îndeplinirii obligației
de a face, cuprinsă într-un titlu executoriu, are două regimuri
juridice diferite, după cum este vorba de desființarea unui gard,
de exemplu, sau desființarea unei construcții.
Indiferent care este obiectul obligației de a face, debitorul este
ținut să îndeplinească obligația și să se conformeze dispozițiilor
cuprinse în titlul executoriu, iar împrejurarea că nu este prevăzută
modalitatea de desființare a unei construcții nu are relevanță câtă
vreme conținutul și limitele dreptului de proprietate sunt stabilite
prin lege, potrivit art. 44 alin. (1) din Constituție.

10

MONITORUL OFICIAL AL ROMÂNIEI, PARTEA I, Nr. 406/9.VI.2011

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 5802 din Codul de procedură civilă, excepție
ridicată de Cristian Petre Stăvărache în Dosarul nr. 22.500/299/2010 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 22 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 384
din 24 martie 2011

referitoare la excepția de neconstituționalitate a dispozițiilor art. 2
din Ordonanța de urgență a Guvernului nr. 31/2009 privind unele măsuri în domeniul
salarizării personalului din sectorul bugetar și ale art. 2 din Ordonanța de urgență a Guvernului
nr. 41/2009 privind unele măsuri în domeniul salarizării personalului din sectorul bugetar
pentru perioada mai—decembrie 2009
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Cristina-Cătălina Turcu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 2 din Ordonanța de urgență a Guvernului
nr. 31/2009 privind unele măsuri în domeniul salarizării
personalului din sectorul bugetar și art. 2 din Ordonanța de
urgență a Guvernului nr. 41/2009 privind unele măsuri în
domeniul salarizării personalului din sectorul bugetar pentru
perioada mai—decembrie 2009, excepție ridicată de Sindicatul
Învățământului Preuniversitar Satu Mare, în numele membrilor
de sindicat, în Dosarul nr. 4.590/83/2009 al Tribunalului
Satu Mare — Secția civilă, care formează obiectul Dosarului
Curții Constituționale nr. 1.419D/2010.
La apelul nominal se constată lipsa părților, față de care
procedura de citare este legal îndeplinită.

Președintele dispune să se facă apelul și în dosarele
nr. 1.426D/2010, nr. 1.517D/2010, nr. 1.545D/2010,
nr. 1.559D/2010, nr. 1.560D/2010, nr. 1.570D/2010 și
nr. 1.937D/2010, având ca obiect aceeași excepție, ridicată de
Uniunea Județeană a Sindicatelor din Învățământ Vaslui, în
numele membrilor de sindicat, în dosarele nr. 3.483/89/2009,
nr. 3.399/89/2009, nr. 3.398/89/2009, nr. 3.397/89/2009 ale
Tribunalului Vaslui — Secția civilă, și de Sindicatul Independent
al Învățământului Preuniversitar din Județul Timiș, în numele
membrilor de sindicat, în dosarele nr. 7.526/30/2009,
nr. 6.752/30/2009 și nr. 7.407/30/2009 ale Tribunalului Timiș —
Secția civilă.
La apelul nominal se constată lipsa părților, față de care
procedura de citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele sus-menționate, din
oficiu, pune în discuție conexarea dosarelor nr. 1.426D/2010,
nr. 1.517D/2010, nr. 1.545D/2010, nr. 1.559D/2010,
nr. 1.560D/2010, nr. 1.570D/2010 și nr. 1.937D/2010 la Dosarul
nr. 1.419D/2010.
Reprezentantul Ministerului Public este de acord cu măsura
conexării.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 1.426D/2010,
nr. 1.517D/2010, nr. 1.545D/2010, nr. 1.559D/2010,

MONITORUL OFICIAL AL ROMÂNIEI, PARTEA I, Nr. 406/9.VI.2011
nr. 1.560D/2010, nr. 1.570D/2010 și nr. 1.937D/2010 la Dosarul
nr. 1.419D/2010, care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea ca inadmisibilă a excepției de neconstituționalitate.
C U R T E A,

având în vedere actele și lucrările dosarelor, constată
următoarele:
Prin încheierile din 17 decembrie 2009, 15 aprilie 2010,
29 martie 2010, 5 februarie 2010 și 19 martie 2010, Tribunalul
Satu Mare — Secția civilă, Tribunalul Vaslui — Secția civilă
și Tribunalul Timiș — Secția civilă au sesizat Curtea
Constituțională cu excepția de neconstituționalitate a
dispozițiilor art. 2 din Ordonanța de urgență a Guvernului
nr. 31/2009 privind unele măsuri în domeniul salarizării
personalului din sectorul bugetar și art. 2 din Ordonanța de
urgență a Guvernului nr. 41/2009 privind unele măsuri în
domeniul salarizării personalului din sectorul bugetar
pentru perioada mai—decembrie 2009, excepție ridicată de
Sindicatul Învățământului Preuniversitar Satu Mare, de Uniunea
Județeană a Sindicatelor din Învățământ Vaslui și de Sindicatul
Independent al Învățământului Preuniversitar din Județul Timiș,
în numele membrilor de sindicat, în cauze având ca obiect
drepturi bănești.
În motivarea excepției de neconstituționalitate se susține,
în esență, că prin adoptarea prevederilor legale criticate
Guvernul refuză să aplice o lege adoptată de Parlament, ceea
ce încalcă dispozițiile constituționale ale art. 1 alin. (4) și (5),
precum și pe cele ale art. 61 alin. (1). De asemenea, se arată că
Guvernul a adoptat cele două ordonanțe de urgență cu
încălcarea exigențelor stabilite de art. 115 alin. (4) și (6) din
Constituție, întrucât nu a indicat situația extraordinară care a stat
la baza emiterii acestora, nu a motivat corespunzător urgența
acestor reglementări și a afectat drepturile constituționale ale
personalului didactic, și anume dreptul la un nivel de trai decent
și protecția socială a muncii. Totodată, se consideră a fi încălcate
și prevederile art. 102 alin. (1) și (2), precum și ale art. 141 din
Constituție, întrucât Guvernul nu a consultat Consiliul Economic
și Social atunci când a adoptat actele normative criticate.
În final, se arată că prin Ordonanța de urgență a Guvernului
nr. 31/2009 și Ordonanța de urgență a Guvernului nr. 41/2009 se
modifică din nou Legea nr. 221/2008 privind aprobarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ, făcând
imposibilă acordarea creșterilor salariale prevăzute de acest act
normativ adoptat de Parlament, ceea ce reprezintă o încălcare
a rolului și funcțiilor Guvernului și o dovadă în plus a imixtiunii
Executivului în activitatea Legislativului.
Tribunalul Satu Mare — Secția civilă, Tribunalul Vaslui —
Secția civilă și Tribunalul Timiș — Secția civilă consideră că
excepția de neconstituționalitate este întemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.

11

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 2 din Ordonanța de urgență a Guvernului
nr. 31/2009 privind unele măsuri în domeniul salarizării
personalului din sectorul bugetar, publicată în Monitorul Oficial
al României, Partea I, nr. 211 din 1 aprilie 2009, precum și ale
art. 2 din Ordonanța de urgență a Guvernului nr. 41/2009 privind
unele măsuri în domeniul salarizării personalului din sectorul
bugetar pentru perioada mai—decembrie 2009, publicată în
Monitorul Oficial al României, Partea I, nr. 286 din 30 aprilie
2009.
Autorii excepției consideră că prevederile legale criticate
încalcă dispozițiile constituționale ale art. 1 alin. (4) și (5)
referitoare la statul român, art. 20 alin. (1) referitoare la tratatele
internaționale privind drepturile omului, art. 41 alin. (2) privind
munca și protecția socială a muncii, art. 61 alin. (1) privind rolul
Parlamentului, art. 102 alin. (1) privind rolul Guvernului, art. 111
alin. (1) privind informarea Parlamentului, art. 115 alin. (4) și (6)
privind condițiile de adoptare a ordonanțelor de urgență, precum
și art. 141 privind Consiliul Economic și Social.
Examinând excepția de neconstituționalitate, Curtea
constată că dispozițiile art. 2 din Ordonanța de urgență a
Guvernului nr. 31/2009 și art. 2 din Ordonanța de urgență a
Guvernului nr. 41/2009 completau, respectiv modificau dispoziții
ale Ordonanței Guvernului nr. 15/2008 privind creșterile salariale
ce se vor acorda în anul 2008 și în anul 2009 personalului din
învățământ, publicată în Monitorul Oficial al României, Partea I,
nr. 82 din 1 februarie 2008, aprobată cu modificări prin Legea
nr. 221/2008, cu modificările și completările ulterioare. Acest din
urmă act normativ a fost abrogat prin dispozițiile art. 48 alin. (1)
pct. 16 din partea a III-a, cap. VI din Legea nr. 330/2009 privind
salarizarea unitară a personalului plătit din fonduri publice,
publicată în Monitorul Oficial al României, Partea I, nr. 762 din
9 noiembrie 2009.
Pentru aceste motive, având în vedere dispozițiile art. 29
alin. (1) și (5) din Legea nr. 47/1992, precum și data la care
instanța de contencios constituțional a fost sesizată, Curtea va
respinge excepția de neconstituționalitate ca devenită
inadmisibilă sau inadmisibilă, după caz.

12

MONITORUL OFICIAL AL ROMÂNIEI, PARTEA I, Nr. 406/9.VI.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca devenită inadmisibilă excepția de neconstituționalitate a dispozițiilor art. 2 din Ordonanța de urgență a
Guvernului nr. 41/2009 privind unele măsuri în domeniul salarizării personalului din sectorul bugetar pentru perioada mai—
decembrie 2009, excepție ridicată de Sindicatul Învățământului Preuniversitar Satu Mare în Dosarul nr. 4.590/83/2009 al Tribunalului
Satu Mare — Secția civilă.
2. Respinge ca inadmisibilă excepția de neconstituționalitate a dispozițiilor art. 2 din Ordonanța de urgență a Guvernului
nr. 31/2009 privind unele măsuri în domeniul salarizării personalului din sectorul bugetar, excepție ridicată de Sindicatul
Învățământului Preuniversitar Satu Mare în Dosarul nr. 4.590/83/2009 al Tribunalului Satu Mare — Secția civilă.
3. Respinge ca inadmisibilă excepția de neconstituționalitate a dispozițiilor art. 2 din Ordonanța de urgență a Guvernului
nr. 31/2009 privind unele măsuri în domeniul salarizării personalului din sectorul bugetar și art. 2 din Ordonanța de urgență a
Guvernului nr. 41/2009 privind unele măsuri în domeniul salarizării personalului din sectorul bugetar pentru perioada mai—
decembrie 2009, excepție ridicată de Uniunea Județeană a Sindicatelor din Învățământ Vaslui în dosarele nr. 3.483/89/2009,
nr. 3.399/89/2009, nr. 3.398/89/2009, nr. 3.397/89/2009 ale Tribunalului Vaslui — Secția civilă, și de Sindicatul Independent al
Învățământului Preuniversitar din Județul Timiș în dosarele nr. 7.526/30/2009, nr. 6.752/30/2009 și nr. 7.407/30/2009 ale Tribunalului
Timiș — Secția civilă.
Definitivă și general obligatorie.
Pronunțată în ședința publică din data de 24 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina-Cătălina Turcu

CURTEA CONSTITUȚIONALĂ

D E C I Z I A Nr. 426
din 7 aprilie 2011

referitoare la excepția de neconstituționalitate a dispozițiilor art. 281 pct. 1 lit. b)
din Codul de procedură penală, precum și a dispozițiilor art. I pct. 2 din Ordonanța de urgență
a Guvernului nr. 134/2005 pentru modificarea și completarea Ordonanței de urgență
a Guvernului nr. 43/2002 privind Direcția Națională Anticorupție
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Marieta Safta
— prim-magistrat-asistent
Cu participarea reprezentantului Ministerului Public, procuror
Iuliana Nedelcu.

Pe rol se află soluționarea excepției de neconstituționalitate
a dispozițiilor art. 281 pct. 1 lit. b) din Codul de procedură penală,
precum și a dispozițiilor art. I pct. 2 din Ordonanța de urgență a
Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind Direcția
Națională Anticorupție, excepție ridicată de Dumitru Atănăsoaie
în Dosarul nr. 264/33/2010 al Curții de Apel Cluj — Secția penală
și de minori.
La apelul nominal lipsește autorul excepției, față de care
procedura de citare este legal îndeplinită.
Prim-magistratul-asistent învederează că autorul excepției a
depus la dosarul cauzei un memoriu prin care solicită admiterea
excepției de neconstituționalitate invocate.

MONITORUL OFICIAL AL ROMÂNIEI, PARTEA I, Nr. 406/9.VI.2011
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând jurisprudența Curții Constituționale în
materie.
C U R T E A,

având în vedere actele și lucrările dosarului, reține următoarele:
Prin Încheierea din 3 iunie 2010, pronunțată în Dosarul
nr. 264/33/2010, Curtea de Apel Cluj — Secția penală și de
minori a sesizat Curtea Constituțională cu excepția de
neconstituționalitate a dispozițiilor art. 281 pct. 1 lit. b) din
Codul de procedură penală, precum și a dispozițiilor art. I
pct. 2 din Ordonanța de urgență a Guvernului nr. 134/2005
pentru modificarea și completarea Ordonanței de urgență
a Guvernului nr. 43/2002 privind Direcția Națională
Anticorupție, excepție ridicată de Dumitru Atănăsoaie.
În motivarea excepției de neconstituționalitate se susține,
în esență, că, prin aplicarea dispozițiilor art. 281 pct. 1 lit. b) din
Codul de procedură penală, autorul excepției, care are calitatea
de ofițer de poliție judiciară, este, în considerarea acestei calități,
victima unei inegalități de tratament juridic care nu are nicio
justificare obiectivă și rezonabilă. Se arată în acest sens că orice
persoană care a comis, în aceleași împrejurări, o faptă similară,
însă nu avea calitatea de ofițer de poliție judiciară la data
săvârșirii acesteia, va fi supus regulilor de judecată obișnuite,
beneficiind, printre altele, de trei grade de jurisdicție. Privarea
de o cale de atac, cea a apelului, fără o justificare obiectivă și
rezonabilă, într-o societate democratică, este contrară dreptului
la un proces echitabil și liberului acces la justiție. În ceea ce
privește dispozițiile din Ordonanța de urgență a Guvernului
nr. 134/2005 criticate, se susține că acestea ăsuprimă o
componentă foarte importantă a Ministerului Public, și anume
Parchetul Național Anticorupție, ca instituție de sine stătătoare”.
În același timp, se modifică în mod fundamental modul de
organizare, funcționare și competența celei mai importante
componente a acestui minister (Parchetul Național Anticorupție),
prin crearea în structura acestuia a unei entități autonome, cu
personalitate juridică, având o componentă proprie foarte
importantă. Se mai arată că aceleași dispoziții legale contravin
și prevederilor constituționale referitoare la efectele deciziilor
Curții Constituționale, întrucât, ădeși se dă satisfacție art. 72
alin. (2) din Constituție și Deciziei Curții Constituționale
nr. 235/2005, în realitate nu este vorba decât despre o fraudă la
lege, care, în mod formal, permite înființarea unui parchet
distinct, mascat sub forma unei structuri interne a Parchetului
de pe lângă Înalta Curte de Casație și Justiție”. În sfârșit, se mai
susține și că nu sunt întrunite condițiile constituționale care
justifică adoptarea unei ordonanțe de urgență de către executiv,
respectiv situația extraordinară, imposibilitatea de amânare a
reglementării și motivarea urgenței. Guvernul ar fi avut și alte
posibilități de reglementare în acest domeniu, având în vedere
că și-ar fi putut angaja răspunderea în fața Parlamentului.
Curtea de Apel Cluj — Secția penală și de minori
consideră că excepția de neconstituționalitate este
neîntemeiată.

13

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 281 pct. 1 lit. b) din Codul de procedură penală,
potrivit cărora ăCurtea de Apel:
1. judecă în primă instanță:
[...] b) infracțiunile săvârșite de judecătorii de la judecătorii și
tribunale și de procurorii de la parchetele care funcționează pe
lângă aceste instanțe, precum și de avocați, notari publici,
executori judecătorești și de controlorii financiari ai Curții de
Conturi.”, precum și ale art. I pct. 2 din Ordonanța de urgență a
Guvernului nr. 134/2005, publicată în Monitorul Oficial al
României, Partea I, nr. 899 din 7 octombrie 2005, modificat prin
articolul unic pct. 1 al Legii nr. 54/2006 privind aprobarea
Ordonanței de urgență a Guvernului nr. 134/2005 pentru
modificarea și completarea Ordonanței de urgență a Guvernului
nr. 43/2002 privind Direcția Națională Anticorupție, publicată în
Monitorul Oficial al României, Partea I, nr. 226 din 13 martie
2006, potrivit căruia ăPrin prezenta ordonanță de urgență se
înființează Direcția Națională Anticorupție, ca structură cu
personalitate juridică, în cadrul Parchetului de pe lângă Înalta
Curte de Casație și Justiție, prin reorganizarea Parchetului
Național Anticorupție.”
Autorul excepției de neconstituționalitate consideră că
dispozițiile art. 281 pct. 1 lit. b) din Codul de procedură penală
sunt contrare prevederilor art. 16, art. 21 și art. 124 din
Constituție, referitoare la egalitatea în drepturi, accesul liber la
justiție și înfăptuirea justiției, iar cele ale art. I pct. 2 din
Ordonanța de urgență a Guvernului nr. 134/2005 încalcă
prevederile art. 61 alin. (1) privind rolul Parlamentului de unică
autoritate legiuitoare a țării, ale art. 115 din Constituție privind
delegarea legislativă și ale art. 147 alin. (4) privind efectele
deciziilor Curții Constituționale. Se invocă, de asemenea,
dispozițiile art. 1 din Protocolul nr. 12 la Convenția pentru
apărarea drepturilor omului și a libertăților fundamentale, privind
interzicerea generală a discriminării.
Examinând excepția de neconstituționalitate, astfel cum a
fost formulată, Curtea constată următoarele:
I. Dispozițiile art. 281 alin. 1 lit. b) din Codul de procedură
penală nu aduc atingere prevederilor art. 16 din Legea
fundamentală, respectiv celor ale art. 1 din Protocolul nr. 12 la

14

MONITORUL OFICIAL AL ROMÂNIEI, PARTEA I, Nr. 406/9.VI.2011

Convenția pentru apărarea drepturilor omului și a libertăților
fundamentale, întrucât, așa cum a statuat în mod constant
Curtea Constituțională în jurisprudența sa, nu este contrară
principiului egalității în drepturi a cetățenilor instituirea unor
reguli speciale, inclusiv în ceea ce privește căile de atac, câtă
vreme ele asigură egalitatea juridică a cetățenilor în utilizarea
lor. De asemenea, textul de lege criticat nu contravine liberului
acces la justiție, dreptului la un proces echitabil sau regulilor
care guvernează înfăptuirea justiției. Aceasta, întrucât instituirea
unor reguli de competență după calitatea persoanei nu
îngrădește dreptul persoanelor de a se adresa instanțelor
judecătorești și de a beneficia de drepturile și garanțiile
procesuale instituite prin lege, în cadrul unui proces public,
judecat de către o instanță independentă, imparțială și stabilită
prin lege, într-un termen rezonabil, condiții care sunt asigurate
și în situația judecării cauzelor în primă instanță de către curțile
de apel. Totodată, acest text de lege asigură dreptul la două
grade de jurisdicție în materie penală, reglementat de art. 2 din
Protocolul nr. 7 adițional la Convenția pentru apărarea
drepturilor omului și a libertăților fundamentale. În același sens
Curtea s-a mai pronunțat, de exemplu, prin Decizia nr. 138 din
21 februarie 2008, publicată în Monitorul Oficial al României,
Partea I, nr. 211 din 19 martie 2008, și prin Decizia nr. 637 din
29 mai 2008, publicată în Monitorul Oficial al României, Partea I,
nr. 473 din 26 iunie 2008, prin care a respins excepția de
neconstituționalitate a acelorași dispoziții legale, criticate în
raport cu aceleași prevederi constituționale, cu argumente
similare. Întrucât nu au intervenit elemente noi, de natură să
determine reconsiderarea jurisprudenței Curții, atât soluția, cât
și considerentele deciziilor menționate își păstrează valabilitatea
și în cauza de față.
II. Dispozițiile art. I pct. 2 din Ordonanța de urgență a
Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind Direcția
Națională Anticorupție au fost, de asemenea, supuse controlului
de constituționalitate, prin raportare la aceleași prevederi din
Constituție, invocate și în prezenta cauză, și față de critici
similare.
Astfel, prin Decizia nr. 297 din 23 martie 2010, publicată în
Monitorul Oficial al României, Partea I, nr. 328 din 18 mai 2010,
Curtea a respins ca neîntemeiată excepția de
neconstituționalitate a dispozițiilor Ordonanței de urgență a
Guvernului nr. 134/2005, reținând că actuala Direcție Națională
Anticorupție a fost înființată prin Ordonanța de urgență a
Guvernului nr. 43/2002 privind Parchetul Național Anticorupție,
publicată în Monitorul Oficial al României, Partea I, nr. 244 din
11 aprilie 2002, și care a fost aprobată cu modificări și completări
prin Legea nr. 503/2002, publicată în Monitorul Oficial al
României, Partea I, nr. 523 din 18 iulie 2002, așadar sub
auspiciile Constituției din anul 1991, care nu condiționa emiterea
unei ordonanțe de urgență de îndeplinirea exigențelor prevăzute
în prezent în alin. (4) și (6) din art. 115, astfel încât Guvernul a
adoptat, în temeiul art. 114 alin. (4) din Legea fundamentală,
nerevizuită, actul de înființare a instituției în cauză. Având în
vedere Decizia Curții Constituționale nr. 235 din 5 mai 2005,
publicată în Monitorul Oficial al României, Partea I, nr. 462 din
31 mai 2005, prin care s-au declarat neconstituționale

prevederile prin care Parchetul Național Anticorupție era
competent cu investigarea infracțiunilor comise de către deputați
și senatori, segmentându-se astfel major investigarea corupției
la nivel înalt și influențându-se negativ eficiența activității de
luptă împotriva acestui fenomen, cu implicații majore asupra
procesului de integrare a României în Uniunea Europeană,
datorită neadaptării la cerințele europene referitoare la justiție
și combaterea corupției și având în vedere cerința restrângerii
competenței organismului specializat în combaterea corupției la
cazurile de mare corupție definite prin calitatea făptuitorului și
prin valoarea prejudiciilor, precum și a eficientizării acestuia,
Guvernul a emis Ordonanța de urgență nr. 134/2005. Or, ținând
seama de rațiunea edictării actului normativ, așa cum a fost
arătată în preambulul său, Curtea, prin mai sus menționata
Decizie nr. 297 din 23 martie 2010, a constatat că nu sunt
încălcate dispozițiile constituționale ale art. 115 alin. (4) din
Constituție, legiuitorul delegat fiind pe deplin legitimat în acest
sens.
Referitor la încălcarea dispozițiilor art. 115 alin. (6), prin
aceeași decizie anterior menționată, Curtea a reținut că, potrivit
acestora, ăordonanțele de urgență nu pot fi adoptate în domeniul
legilor constituționale, nu pot afecta regimul instituțiilor
fundamentale ale statului, drepturile, libertățile și îndatoririle
prevăzute de Constituție, drepturile electorale și nu pot viza
măsuri de trecere silită a unor bunuri în proprietate publică”. Cu
prilejul pronunțării Deciziei nr. 1.189 din 6 noiembrie 2008,
publicată în Monitorul Oficial al României, Partea I, nr. 787 din
25 noiembrie 2008, Curtea Constituțională a statuat că din
interpretarea textului constituțional se poate deduce că
interdicția adoptării de ordonanțe de urgență este totală și
necondiționată atunci când menționează că nu pot fi adoptate în
domeniul legilor constituționale și că nu pot viza măsuri de
trecere silită a unor bunuri în proprietate publică. În celelalte
domenii prevăzute de text, ordonanțele de urgență nu pot fi
adoptate dacă ăafectează”, dacă au consecințe negative, dar, în
schimb, pot fi adoptate dacă, prin reglementările pe care le
conțin, au consecințe pozitive în domeniile în care intervin. Prin
urmare, a afecta presupune ăa suprima”, ăa aduce atingere”, ăa
prejudicia”, ăa vătăma”, ăa leza”, ăa antrena consecințe
negative”.
Ca urmare, referitor la interdicția Guvernului de a adopta o
ordonanță de urgență în domeniul instituțiilor fundamentale ale
statului, în speță, Ministerul Public, Curtea, prin aceeași Decizie
nr. 297 din 23 martie 2010, a reținut că fondul reglementării
constituit de dispozițiile Ordonanței de urgență a Guvernului
nr. 134/2005 nu afectează, în sensul arătat mai sus, instituția
Ministerului Public. Transformarea Parchetului Național
Anticorupție în Direcția Națională Anticorupție a fost un imperativ
desprins, pe de o parte, din rațiuni de conformitate cu Legea
fundamentală, impuse la rândul lor de Decizia Curții
Constituționale nr. 235 din 5 mai 2005, definitivă și general
obligatorie și, pe de altă parte, din necesitatea îmbunătățirii
activității acestei structuri specializate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în prezenta cauză.

MONITORUL OFICIAL AL ROMÂNIEI, PARTEA I, Nr. 406/9.VI.2011

15

Pentru motivele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992, cu majoritate de voturi în ceea ce privește art. I pct. 2 din Ordonanța de urgență a Guvernului
nr. 134/2005,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 281 pct. 1 lit. b) din Codul de procedură
penală, precum și a dispozițiilor art. I pct. 2 din Ordonanța de urgență a Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind Direcția Națională Anticorupție, excepție ridicată de Dumitru Atănăsoaie
în Dosarul nr. 264/33/2010 al Curții de Apel Cluj — Secția penală și de minori.
Definitivă și general obligatorie.
Pronunțată în ședința publică din data de 7 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

144

1.500

140

3.

Monitorul Oficial, Partea a II-a

245

2.250

200

4.

Monitorul Oficial, Partea a III-a

370

430

40

5.

Monitorul Oficial, Partea a IV-a

5.270

1.720

160

6.

Monitorul Oficial, Partea a VI-a

300

1.600

150

7.

Monitorul Oficial, Partea a VII-a

35

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 406/9.VI.2011 conține 16 pagini.

Prețul: 3,20 lei

&JUYDGY|523678]
ISSN 1453—4495

