Anul 179 (XXIII) — Nr. 899

PARTEA I

LEGI, DECRETE, HOTĂRÂRI ȘI ALTE ACTE

Luni, 19 decembrie 2011

SUMAR

Pagina
DECIZII ALE CURȚII CONSTITUȚIONALE
Decizia nr. 1.273 din 29 septembrie 2011 referitoare la
excepția de neconstituționalitate a prevederilor
art. 3711 alin. 3, art. 403 alin. 1 și 3, art. 454 și art. 457
din Codul de procedură civilă ....................................
Decizia nr. 1.274 din 29 septembrie 2011 referitoare la
excepția de neconstituționalitate a prevederilor art. 244
alin. 1 pct. 2 din Codul de procedură civilă ................
Decizia nr. 1.275 din 29 septembrie 2011 referitoare la
excepția de neconstituționalitate a prevederilor art. 57
alin. 3 din Codul de procedură civilă ..........................
Decizia nr. 1.282 din 29 septembrie 2011 referitoare la
excepția de neconstituționalitate a prevederilor art. 10
alin. (1) din Legea nr. 188/2000 privind executorii
judecătorești coroborat cu art. 27 pct. 1, 2, 3, 5, 6, 8 și
9 din Codul de procedură civilă ..................................
Decizia nr. 1.297 din 4 octombrie 2011 referitoare la excepția
de neconstituționalitate a dispozițiilor art. 129 alin. (1),
(2), alin. (3) teza întâi și alin. (4) teza întâi din
Ordonanța Guvernului nr. 92/2003 privind Codul de
procedură fiscală ........................................................
Decizia nr. 1.299 din 4 octombrie 2011 referitoare la excepția de
neconstituționalitate a dispozițiilor art. 132, 133, 195 și
196 din Legea nr. 31/1990 privind societățile comerciale
și ale art. 581 din Codul de procedură civilă ................
Decizia nr. 1.300 din 4 octombrie 2011 referitoare la excepția
de neconstituționalitate a dispozițiilor art. 21 alin. (6)
din Legea nr. 128/1997 privind Statutul personalului
didactic ......................................................................
Decizia nr. 1.303 din 4 octombrie 2011 referitoare la excepția
de neconstituționalitate a prevederilor art. 9 alin. (10)
din Legea energiei electrice nr. 13/2007 și ale art. 14
alin. (1) și art. 15 alin. (1) din Legea contenciosului
administrativ nr. 554/2004 ..........................................
Decizia nr. 1.304 din 4 octombrie 2011 referitoare la excepția
de neconstituționalitate a prevederilor art. 81 alin. (1),
art. 82 alin. (3) și art. 84 alin. (1) din Ordonanța de
urgență a Guvernului nr. 194/2002 privind regimul
străinilor în România ..................................................

2–4

4–6

6–7

8–9

9–11

11–13

13–15

15–18

18–20

Pagina
Decizia nr. 1.308 din 4 octombrie 2011 referitoare la excepția
de neconstituționalitate a dispozițiilor art. 32 lit. f) din
Ordonanța de urgență a Guvernului nr. 77/2009 privind
organizarea și exploatarea jocurilor de noroc și art. 70
alin. (1) lit. g) din Legea educației fizice și sportului
nr. 69/2000 ................................................................

20–22

Decizia nr. 1.310 din 4 octombrie 2011 referitoare la excepția
de neconstituționalitate a dispozițiilor art. 220 alin. (2)
lit. b) din Ordonanța Guvernului nr. 92/2003 privind
Codul de procedură fiscală ........................................

22–23

Decizia nr. 1.317 din 11 octombrie 2011 referitoare la excepția
de neconstituționalitate a dispozițiilor art. 378 alin. 1 și
2 din Codul de procedură penală, precum și a
dispozițiilor art. 13 alin. (1) din Legea nr. 678/2001
privind prevenirea și combaterea traficului de
persoane ....................................................................

24–25

Decizia nr. 1.318 din 11 octombrie 2011 referitoare la excepția
de neconstituționalitate a dispozițiilor art. 224 și
art. 911 din Codul de procedură penală, precum și a
dispozițiilor art. 6 din Legea nr. 78/2000 pentru
prevenirea, descoperirea și sancționarea faptelor de
corupție ......................................................................

26–28

Decizia nr. 1.327 din 11 octombrie 2011 referitoare la excepția
de neconstituționalitate a dispozițiilor art. 56 din Legea
nr. 161/2003 privind unele măsuri pentru asigurarea
transparenței în exercitarea demnităților publice, a
funcțiilor publice și în mediul de afaceri, prevenirea și
sancționarea corupției ................................................

28–29

Decizia nr. 1.333 din 11 octombrie 2011 referitoare la excepția
de neconstituționalitate a dispozițiilor art. 12 alin. (1)
și art. 13 alin. (1) din Legea nr. 678/2001 privind
prevenirea și combaterea traficului de persoane ......

30–31

Decizia nr. 1.346 din 13 octombrie 2011 referitoare la excepția
de neconstituționalitate a dispozițiilor art. 25 alin. (1) și
(3) din Legea nr. 26/1990 privind registrul comerțului ....

31–32

2

MONITORUL OFICIAL AL ROMÂNIEI, PARTEA I, Nr. 899/19.XII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.273
din 29 septembrie 2011

referitoare la excepția de neconstituționalitate a prevederilor art. 3711 alin. 3, art. 403 alin. 1 și 3,
art. 454 și art. 457 din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Andreea Costin

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 3711 alin. 3, art. 403 alin. 1 și 3, art. 454 și
art. 457 din Codul de procedură civilă, excepție ridicată de
Societatea Comercială ăUnimet Cug” — S.A. din Cluj-Napoca
în Dosarul nr. 10.796/211/2009 al Judecătoriei Cluj-Napoca, și
care formează obiectul Dosarului Curții Constituționale
nr. 4.135D/2010.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă.
C U R T E A,

având în vedere actele și lucrările dosarului, constată
următoarele:
Prin Sentința civilă nr. 3.654/a/2010 din 17 martie 2010,
pronunțată în Dosarul nr. 10.796/211/2009, Judecătoria
Cluj-Napoca a sesizat Curtea Constituțională cu excepția
de neconstituționalitate a dispozițiilor art. 3711 alin. 3,
art. 403 alin. 1 și 3, art. 454 și art. 457 din Codul de
procedură civilă, excepție ridicată de Societatea Comercială
ăUnimet Cug” — S.A. din Cluj-Napoca într-o cauză având ca
obiect soluționarea contestației la executare formulată cu privire
la actele de executare silită întocmite într-un dosar execuțional.
În motivarea excepției de neconstituționalitate autorul
susține, în esență, că art. 3711 alin. 3 din Codul de procedură
civilă contravin prevederilor constituționale ale art. 16 alin. (1),
art. 21, art. 45, art. 126 alin. (6) și ale art. 129, întrucât dau
posibilitatea executorului judecătoresc să cuprindă în
procesul-verbal, care devine titlu executoriu, sume care nu țin de
raportul juridic ce a stat la baza emiterii titlului executoriu
principal ori să le stabilească după libera sa alegere. Textul de
lege criticat instituie un privilegiu în favoarea creditorului prin
reglementarea unui ansamblu de mijloace procedurale menite
să facă posibilă realizarea dreptului acestuia. Or, începerea în
mod simultan a formelor de executare silită conduce la
încălcarea libertății economice consacrate de art. 45 din
Constituție.
Se arată că art. 403 alin. 1 și 3 din Codul de procedură civilă
înfrânge dispozițiile constituționale ale art. 16 alin. (1) și art. 44
alin. (2), deoarece lasă la aprecierea instanței suspendarea

executării silite, deși se achită cauțiunea în cuantumul fixat.
Nefiind stabilite criterii determinate sau determinabile pentru
suspendarea executării silite, se creează stări de inegalitate în
fața legii.
Se mai reține că art. 454 din Codul de procedură civilă
încalcă prevederile constituționale ale art. 16 alin. (1), art. 21,
art. 53 și ale art. 6 paragraful 1 din Convenția pentru apărarea
drepturilor omului și a libertăților fundamentale prin raportare la
art. 11 alin. (2) din Legea fundamentală, întrucât lasă la
îndemâna executorului judecătoresc dispunerea înființării
popririi, iar de înființarea acesteia ia cunoștință numai creditorul,
fiind astfel instituit un privilegiu în favoarea acestuia. Autorul
excepției consideră că art. 454 din Codul de procedură civilă
reprezintă o restrângere a exercitării drepturilor constituționale
menționate, nejustificată de existența vreuneia dintre situațiile
prevăzute la art. 53 din Constituție.
În fine, autorul excepției consideră că art. 457 din Codul de
procedură civilă contravine prevederilor art. 41 alin. (2) din
Constituție, deoarece blocarea tuturor conturilor bancare ale
angajatorului are ca efect neplata salariilor și a obligațiilor
conexe către bugete, ceea ce înseamnă afectarea și îngrădirea
dreptului la muncă al salariaților.
Judecătoria Cluj-Napoca consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
prevederile art. 3711 alin. 3, art. 403 alin. 1 și 3, art. 454 și
art. 457 din Codul de procedură civilă, texte de lege care au
următorul cuprins:
— Art. 3711 alin. 3: ăExecutarea silită are loc în oricare dintre
formele prevăzute de lege, simultan sau succesiv, până la
realizarea dreptului recunoscut prin titlu executoriu, achitarea
dobânzilor, penalităților sau a altor sume, acordate potrivit legii
prin acesta, precum și a cheltuielilor de executare.”;
— Art. 403 alin. 1 și 3: ăPână la soluționarea contestației la
executare sau a altei cereri privind executarea silită, instanța
competentă poate suspenda executarea, dacă se depune o
cauțiune în cuantumul fixat de instanță, în afară de cazul în care
legea dispune altfel.

MONITORUL OFICIAL AL ROMÂNIEI, PARTEA I, Nr. 899/19.XII.2011
[...]
Asupra cererii de suspendare formulate potrivit alin. 1 și 2,
instanța, în toate cazurile, se pronunță prin încheiere, care poate
fi atacată cu recurs, în mod separat.”;
— Art. 454: ăPoprirea se înființează fără somație, prin adresă
însoțită de o copie certificată de pe titlul executoriu, comunicată
celei de-a treia persoane arătate la art. 452, înștiințându-se
totodată și debitorul despre măsura luată.
În adresa de poprire se va pune în vedere celei de-a treia
persoane, care devine potrivit alin. 1 terț poprit, interdicția de a
plăti debitorului sumele de bani sau bunurile mobile incorporale
ce i le datorează ori pe care i le va datora, declarându-le poprite
în măsura necesară pentru realizarea obligației ce se execută
silit.
Adresa de înființare a popririi va cuprinde numele și domiciliul
debitorului persoană fizică ori, pentru persoanele juridice,
denumirea și sediul lor, precum și codul de identificare fiscală.
În cazul în care se solicită înființarea popririi pentru toate
conturile unei persoane juridice, inclusiv pentru conturile
subunităților fără personalitate juridică ale acesteia, se vor indica
elementele de identificare pentru fiecare titular de cont în parte,
respectiv pentru fiecare subunitate a societății debitoare.
În cazul în care adresa de înființare a popririi se adresează
unei unități operaționale a unei bănci, poprirea va fi înființată
asupra conturilor pe care debitoarea urmărită le are deschise la
acea unitate.
În cazul în care poprirea a fost înființată ca măsură
asiguratorie și nu a fost desființată până la obținerea titlului
executoriu, se va comunica terțului poprit copie certificată de pe
titlul executoriu în vederea îndeplinirii obligațiilor prevăzute de
art. 456.
Indisponibilizarea sumelor de bani sau a bunurilor mobile
incorporale poprite va înceta dacă debitorul consemnează, cu
afectațiune specială, întreaga valoare a creanței la dispoziția
creditorului urmăritor. Debitorul va înmâna recipisa de
consemnare executorului judecătoresc, care va înștiința de
îndată pe terțul poprit.”;
— Art. 457: ăÎn cazul debitorului titular de conturi bancare,
poprirea se înființează potrivit art. 453.
În cazul popririi sumelor de bani din conturile bancare, pot
face obiectul executării silite prin poprire atât soldul creditor al
acestor conturi, cât și încasările viitoare.
La data sesizării băncii, sumele existente, precum și cele
provenite din încasările viitoare sunt indisponibilizate în măsura
necesară realizării creanței. Din momentul indisponibilizării și
până la achitarea integrală a obligațiilor prevăzute în titlul
executoriu, inclusiv pe perioada suspendării executării silite prin
poprire, terțul poprit nu va face nicio altă plată sau altă
operațiune care ar putea diminua suma indisponibilizată, dacă
legea nu prevede altfel.
Dispozițiile alin. 2 sunt aplicabile și în cazurile în care
poprirea se înființează asupra titlurilor de valoare sau altor
bunuri mobile incorporale urmăribile ce se află în păstrare la
unități specializate.
În cazul sumelor urmăribile reprezentând venituri și
disponibilități în valută, băncile sunt autorizate să efectueze
convertirea în lei a sumelor în valută, fără consimțământul
titularului de cont, la cursul de schimb comunicat de Banca
Națională a României pentru ziua respectivă, în vederea
consemnării acestora potrivit dispozițiilor art. 456.”
În opinia autorului excepției de neconstituționalitate,
prevederile legale criticate contravin dispozițiilor art. 11 alin. (2)
privind dreptul internațional și dreptul intern, art. 16 alin. (1)
privind egalitatea în drepturi, art. 21 privind accesul liber la
justiție, art. 41 alin. (2) privind dreptul la muncă al salariaților,
art. 44 alin. (2) privind ocrotirea proprietății private, art. 45 privind
principiul libertății economice, art. 53 privind restrângerea

3

exercițiului unor drepturi sau al unor libertăți, art. 126 alin. (6)
privind controlul judecătoresc și art. 129 privind folosirea căilor
de atac din Constituție, precum și art. 6 paragraful 1 privind
dreptul la un proces echitabil din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că dispozițiile legale criticate au mai făcut, în
numeroase rânduri, obiect al controlului de constituționalitate,
prin raportare la aceleași prevederi din Legea fundamentală ca
și în prezenta cauza și cu motivări asemănătoare, prilej cu care
Curtea a reținut că textele de lege criticate sunt în concordanță
cu Constituția, în acest sens fiind Decizia nr. 774 din
20 septembrie 2007, publicată în Monitorul Oficial al României,
Partea I, nr. 715 din 23 octombrie 2007, Decizia nr. 346 din
18 septembrie 2003, publicată în Monitorul Oficial al României,
Partea I, nr. 751 din 27 octombrie 2003, Decizia nr. 9 din
18 ianuarie 2005, publicată în Monitorul Oficial al României,
Partea I, nr. 115 din 4 februarie 2005, și Decizia nr. 1.498 din
10 noiembrie 2009, publicată în Monitorul Oficial a României,
Partea I, nr. 909 din 24 decembrie 2009.
În ceea ce privește excepția de neconstituționalitate a
dispozițiilor art. 3711 alin. 3 din Codul de procedură civilă, Curtea
a reținut că prin intermediul acestor dispoziții legiuitorul a instituit
un ansamblu de mijloace procedurale menite să facă posibilă
realizarea efectivă a dreptului chiar și în cazurile în care
debitorul nu își execută de bunăvoie obligația stabilită prin
hotărârea unei instanțe sau printr-un alt titlu executoriu. Astfel,
executarea silită intervine numai în cazul neexecutării de
bunăvoie a măsurilor dispuse de judecător, fără a se încălca
dispozițiile din Legea fundamentală invocate de autorul
excepției.
Curtea nu poate reține încălcarea dispozițiilor art. 45 din
Constituție, întrucât a statuat că, potrivit normei constituționale,
libertatea economică nu este absolută, ci trebuie exercitată în
condițiile legii. Așadar, nu se poate susține că executarea silită
a debitorului conduce la încălcarea libertății economice a
acestuia.
Referitor la dispozițiile art. 403 alin. 1 și 3 din Codul de
procedură civilă, Curtea a constatat că acestea reglementează
posibilitatea instanței de a suspenda executarea silită până la
soluționarea contestației la executare, dacă se depune o
cauțiune al cărei cuantum este fixat de instanță. Instituirea
obligației de plată a cauțiunii, ca o condiție a suspendării
executării, are o dublă finalitate, și anume, pe de o parte, aceea
de a constitui o garanție pentru creditor, în ceea ce privește
acoperirea eventualelor daune suferite ca urmare a întârzierii
executării silite, prin efectul suspendării acesteia, și, pe de altă
parte, de a preveni și a limita eventualele abuzuri în valorificarea
unui atare drept de către debitorii rău-platnici, iar art. 403 alin. 3
reprezintă o garanție a părților interesate de a ataca încheierea
dată asupra suspendării executării silite.
În ceea ce privește încălcarea prevederilor art. 16 alin. (1)
din Constituție, Curtea a stabilit că, în măsura în care
reglementarea dedusă controlului se aplică tuturor celor aflați în
situația prevăzută în ipoteza normei legale, fără nicio
discriminare pe considerente arbitrare, critica cu un atare obiect
nu este întemeiată.
Cu privire la susținerile autorului excepției referitoare la
încălcarea dispozițiilor constituționale ale art. 44, Curtea a
constatat că și acestea sunt neîntemeiate, deoarece debitorul
trebuie să execute voluntar și cu bună-credință obligația certă,
lichidă și exigibilă constatată prin titlul executoriu, pentru a nu
leza dreptul legal recunoscut al titularului creanței, or, în speță,
executarea silită a fost pornită pentru neplata unor datorii.
Analizând critica art. 454 din Codul de procedură civilă,
Curtea a reținut că poprirea se realizează prin intermediul unei
proceduri suple și rapide în vederea recuperării creditului,

4

MONITORUL OFICIAL AL ROMÂNIEI, PARTEA I, Nr. 899/19.XII.2011

dispozițiile criticate având ca finalitate tocmai asigurarea
celerității executării prestației la care debitorul este obligat
printr-un titlu executoriu. În considerarea acestor rațiuni și pentru
prevenirea unor eventuale abuzuri din partea debitorilor răuplatnici, în sensul tergiversării executării obligațiilor ce le
incumbă, legiuitorul a prevăzut în mod expres înființarea popririi,
fără obligația somării prealabile a debitorului, însă, în condițiile
în care respectivul debitor are posibilitatea de a lua cunoștință
despre înființarea popririi, textul de lege criticat nu lezează în
niciun fel accesul liber la justiție sau dreptul persoanei la
apărare. Astfel, în temeiul art. 399 și următoarele din Codul de
procedură civilă, care prevăd că împotriva oricărui act de
executare se poate face contestație de către cei interesați sau
vătămați prin executare, debitorul beneficiază de toate garanțiile
procesuale pentru realizarea deplină a acestor drepturi,
supunând cenzurii instanței măsura dispusă, în cadrul unei
proceduri contradictorii.
Curtea a reținut că din interpretarea dispozițiilor art. 457 din
Codul de procedură civilă rezultă că în cazul debitorului titular de
conturi bancare, la cererea creditorului, poprirea se înființează
asupra sumelor existente și viitoare, acestea fiind
indisponibilizate numai în limita necesară realizării creanței. Prin
această măsură este anihilată reaua-credință a debitorului care
refuză să execute voluntar o obligație certă, lichidă și exigibilă ce
constituie titlu executoriu.
Întrucât indisponibilizarea operează numai în limita creanței,
nu poate fi reținută critica potrivit căreia această procedură

paralizează întreaga activitate a operatorului economic, iar prin
aceasta ar fi afectat dreptul la muncă al salariaților.
Având în vedere toate aceste argumente, Curtea a apreciat
că textele de lege supuse controlului de constituționalitate nu
sunt de natură să contravină art. 41 din Constituție, iar prin
aceasta să diminueze nejustificat șansele de încadrare în
muncă sau protecția socială a salariaților, așa cum susține
autorul excepției de neconstituționalitate.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin deciziile menționate, precum și considerentele
care le-au fundamentat sunt valabile și în prezenta cauză.
Distinct de cele arătate în deciziile menționate, Curtea reține
că art. 126 alin. (6) din Constituție nu este incident în cauză,
având în vedere faptul că în speța de față este vorba despre un
proces civil între două societăți comerciale. Potrivit acestei
dispoziții constituționale instanțele judecătorești exercită controlul
judecătoresc al actelor administrative ale autorităților publice, pe
calea contenciosului administrativ. De la aceste control fac
excepție în mod absolut numai două categorii de acte — cele de
comandament cu caracter militar și cele care privesc raporturile
cu Parlamentul — care, prin natura lor, nu sunt supuse sub nicio
formă controlului judecătoresc.
De asemenea, Curtea constată că dispozițiile art. 53 din
Legea fundamentală nu au incidență în cauză, deoarece nu s-a
constatat restrângerea exercițiului vreunui drept sau al vreunei
libertăți fundamentale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 3711 alin. 3, art. 403 alin. 1 și 3, art. 454
și art. 457 din Codul de procedură civilă, excepție ridicată de Societatea Comercială ăUnimet Cug” — S.A. din Cluj-Napoca în
Dosarul nr. 10.796/211/2009 al Judecătoriei Cluj-Napoca.
Definitivă și general obligatorie.
Pronunțată în ședința publică din data de 29 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Andreea Costin

CURTEA CONSTITUȚIONALĂ

D E C I Z I A Nr. 1.274
din 29 septembrie 2011

referitoare la excepția de neconstituționalitate a prevederilor art. 244 alin. 1 pct. 2
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu

— președinte
— judecător
— judecător
— judecător
— judecător
— judecător

Puskás Valentin Zoltán
Tudorel Toader
Andreea Costin

— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.

MONITORUL OFICIAL AL ROMÂNIEI, PARTEA I, Nr. 899/19.XII.2011
Pe rol se află soluționarea excepției de neconstituționalitate
a prevederilor art. 244 alin. 2 din Codul de procedură civilă,
excepție ridicată de Marinela Corduneanu în Dosarul
nr. 4.950/245/2010 al Judecătoriei Iași — Secția civilă, și care
formează
obiectul
Dosarului
Curții
Constituționale
nr. 4.137D/2010.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 10 septembrie 2010, pronunțată în
Dosarul nr. 4.950/245/2010, Judecătoria Iași — Secția civilă
a sesizat Curtea Constituțională cu excepția de
neconstituționalitate a dispozițiilor art. 244 alin. 2 din Codul
de procedură civilă, excepție ridicată de Marinela Corduneanu
într-o cauză având ca obiect soluționarea plângerii formulate de
autorul excepției împotriva încheierii pronunțate de Oficiul de
Cadastru și Publicitate Imobiliară — Biroul de Cadastru și
Publicitate Imobiliară Iași prin care a fost dispusă notarea în
cartea funciară a sechestrului asigurator la solicitarea
Parchetului de pe lângă Înalta Curte de Casație și Justiție —
Direcția de Investigare a Infracțiunilor de Criminalitate
Organizată și Terorism — Serviciul Teritorial Iași, în condițiile în
care cererea autorului excepției de neconstituționalitate de
suspendare a judecării cauzei, în temeiul art. 244 alin. 1 pct. 2
din Codul de procedură civilă, a fost respinsă prin încheiere.
În motivarea excepției de neconstituționalitate autoarea
susține, în esență, că dispozițiile legale criticate sunt
neconstituționale, întrucât legiuitorul lasă la aprecierea instanței
oportunitatea suspendării judecării cauzei, fapt ce pune textul
criticat într-o vădită contradicție cu dispozițiile constituționale.
Prin insuficienta reglementare se dă naștere unui evident
arbitrariu, în sensul că instanțele de judecată interpretează în
mod diferit situații identice, ceea ce conduce la o practică
neunitară. Autoarea excepției mai arată că există un dezechilibru
evident și o inegalitate între justițiabilii ce apelează la instanțe
diferite.
Judecătoria Iași — Secția civilă consideră că excepția de
neconstituționalitate este neîntemeiată, întrucât dispozițiile
legale criticate oferă instanței posibilitatea de a aprecia asupra
oportunității suspendării cursului judecății, și poate fi luată prin
exercitarea rolului activ al instanței.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum a fost
formulat, îl constituie prevederile art. 244 alin. 2 din Codul de

5

procedură civilă. În realitate, din motivarea excepției de
neconstituționalitate, Curtea observă că autoarea acesteia, prin
critica sa, vizează exclusiv art. 244 alin. 1 pct. 2 din Codul de
procedură civilă, text asupra căruia Curtea urmează să se
pronunțe prin prezenta decizie. Textul de lege criticat are
următorul cuprins:
ăInstanța poate suspenda judecata: [...]
2. când s-a început urmărirea penală pentru o infracțiune
care ar avea o înrâurire hotărâtoare asupra hotărârii ce urmează
să se dea.”
În opinia autoarei excepției de neconstituționalitate,
prevederile legale criticate contravin dispozițiilor art. 16 alin. (1)
privind egalitatea în drepturi, art. 21 privind accesul liber la
justiție și art. 124 alin. (2) privind înfăptuirea justiției din
Constituție.
Examinând excepția de neconstituționalitate, Curtea reține că
art. 244 alin. 1 pct. 2 din Codul de procedură civilă
reglementează unul din cazurile de suspendare facultativă a
judecății procesului civil atunci când s-a început urmărirea penală
pentru o infracțiune care ar avea o înrâurire hotărâtoare asupra
hotărârii ce urmează să soluționeze cauza. Curtea reține că sfera
de apreciere a judecătorului este circumscrisă numai la situațiile
în care există o soluție de începere a urmăririi penale — criteriu
clar și obiectiv. Textul evocă ipoteza când acțiunea civilă este sau
devine dependentă de soluția ce s-ar da în acțiunea penală.
Curtea, prin deciziile nr. 29 din 27 ianuarie 2004, publicată în
Monitorul Oficial al României, Partea I, nr. 170 din 26 februarie
2004, și nr. 280 din 28 martie 2006, publicată în Monitorul Oficial
al României, Partea I, nr. 386 din 5 mai 2006, a stabilit, cu
valoare de principiu, că suspendarea cauzei, în ipotezele
prevăzute de art. 244 din Codul de procedură civilă, nu încalcă
art. 21 din Constituție și că este de natură să preîntâmpine
situațiile în care instanțele judecătorești ar pronunța hotărâri
contradictorii, cu efecte nedorite asupra stabilității raporturilor
juridice existente între părți. Pe de altă parte, având posibilitatea
de a aprecia oportunitatea suspendării cursului judecății,
instanța este chemată să cenzureze toate acele cazuri care ar
putea constitui pretext pentru tergiversarea judecății. Prin
urmare, lăsarea măsurii suspendării la aprecierea judecătorului
este menită să îi permită acestuia să își exercite rolul activ,
sancționând eventualele tentative de exercitare abuzivă a
drepturilor procesuale, incontestabil mai eficient decât în situația
în care suspendarea ar avea caracter imperativ.
Totodată, Curtea reține că dispozițiile art. 244 alin. 1 pct. 2
din Codul de procedură civilă care prevăd posibilitatea
suspendării cauzei atunci când s-a început urmărirea penală
pentru o infracțiune care ăar avea o înrâurire hotărâtoare asupra
hotărârii ce urmează să se dea” sunt și o aplicare a art. 19 alin. 2
din Codul de procedură penală care consacră regula ăpenalul
ține în loc civilul”, rezolvarea cauzei penale având, deci,
prioritate (mutatis mutandis a se vedea pentru procedura fiscală,
Decizia nr. 1.237 din 18 noiembrie 2008, publicată în Monitorul
Oficial al României, Partea I, nr. 841 din 15 decembrie 2008). În
același sens sunt și prevederile art. 22 alin. 1 din Codul de
procedură penală, potrivit cărora hotărârea definitivă a instanței
penale are autoritate de lucru judecat, în fața instanței civile, cu
privire la existența faptei, a persoanei care a săvârșit-o și a
vinovăției acesteia.
De asemenea, Curtea observă că, în cazul în care ulterior
pronunțării hotărârii ce soluționează pe fond pricina, se
descoperă o infracțiune privitoare la pricină, este deschisă calea
revizuirii hotărârii (art. 322 din Codul de procedură civilă).
În plus, împotriva încheierii prin care s-a dispus suspendarea
judecății se poate face recurs, în mod separat, în temeiul
art. 2441 din Codul de procedură civilă.
Curtea constată că dispozițiile de lege criticate nu contravin
principiului egalității în fața legii, consacrat prin art. 16 din

6

MONITORUL OFICIAL AL ROMÂNIEI, PARTEA I, Nr. 899/19.XII.2011

Constituție, deoarece, așa cum a statuat Curtea Constituțională
în mod constant în jurisprudența sa, acest principiu
constituțional presupune instituirea unui tratament egal pentru
situații care, în funcție de scopul urmărit, nu sunt diferite. De
aceea, el nu exclude, ci, dimpotrivă, presupune soluții diferite
pentru situații diferite (a se vedea Decizia nr. 1 din 8 februarie
1994, publicată în Monitorul Oficial al României, Partea I, nr. 69
din 16 martie 1994). Or, justițiabilii care se adresează unor
instanțe diferite pe calea unor proceduri diferite nu pot fi
considerați în situații juridice egale.
Curtea reține, de asemenea, că reglementarea art. 244 din
Codul de procedură civilă a fost adoptată de legiuitor în cadrul

competenței sale, astfel cum este determinată prin dispozițiile
art. 126 alin. (2) și art. 129 din Constituție, potrivit cărora
ăCompetența instanțelor judecătorești și procedura de judecată
sunt prevăzute numai prin lege”, iar ăÎmpotriva hotărârilor
judecătorești, părțile interesate și Ministerul Public pot exercita
căile de atac, în condițiile legii”. Legiuitorul este deci îndreptățit
să stabilească măsurile legislative adecvate pentru a se asigura
desfășurarea proceselor și pentru a împiedica abuzul de drept.
Având în vedere toate aceste considerente Curtea constată
că nu se încalcă nici prevederile art. 124 alin. (2) din Constituție
potrivit cărora ăJustiția este unică, imparțială și egală pentru toți”.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 244 alin. 1 pct. 2 din Codul de procedură
civilă, excepție ridicată de Marinela Corduneanu în Dosarul nr. 4.950/245/2010 al Judecătoriei Iași — Secția civilă.
Definitivă și general obligatorie.
Pronunțată în ședința publică din data de 29 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Andreea Costin

CURTEA CONSTITUȚIONALĂ

D E C I Z I A Nr. 1.275
din 29 septembrie 2011

referitoare la excepția de neconstituționalitate a prevederilor art. 57 alin. 3
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Andreea Costin

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 57 alin. 3 din Codul de procedură civilă,
excepție ridicată de Societatea Comercială ăATM Construct” —
S.A. din Ploiești în Dosarul nr. 9.335/105/2006 al Tribunalului
Prahova — Secția civilă, și care formează obiectul Dosarului
Curții Constituționale nr. 4.160D/2010.
La apelul nominal se prezintă partea Emilia Florescu
personal, lipsind autorul excepției și celelalte părți, față de care
procedura de citare este legal îndeplinită.
Partea Emilia Florescu solicită respingerea excepției de
neconstituționalitate.

Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, făcând referire la jurisprudența Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 29 septembrie 2010, pronunțată în
Dosarul nr. 9.335/105/2006, Tribunalul Prahova — Secția
civilă a sesizat Curtea Constituțională cu excepția de
neconstituționalitate a dispozițiilor art. 57 alin. 3 din Codul
de procedură civilă, excepție ridicată de Societatea
Comercială ăATM Construct” — S.A. din Ploiești într-o cauză
având ca obiect soluționarea contestației formulate în baza Legii
nr. 10/2001 privind regimul juridic al unor imobile preluate în mod
abuziv în perioada 6 martie 1945—22 decembrie 2989.
În motivarea excepției de neconstituționalitate autorul
acesteia susține, în esență, că dispozițiile legale criticate aduc
atingere prevederilor art. 16 alin. (1) din Constituție, deoarece
cererea de chemare în judecată poate fi formulată diferențiat în
raport de calitatea procesuală a părților din proces, ceea ce
stabilește o inegalitate evidentă, fiind astfel încălcat principiul
egalității cetățenilor în drepturi. Cu referire la înfrângerea art. 21

MONITORUL OFICIAL AL ROMÂNIEI, PARTEA I, Nr. 899/19.XII.2011
alin. (3) din Constituție, autorul arată că dispoziția legală criticată
permite reclamantului să ceară introducerea în cauză și a altor
persoane care vor lua procedura din acel stadiu, fiind astfel
încălcat dreptul la apărare al intervenientului, care se vede pus
în situația de a-i fi opuse probe deja administrate cu încălcarea
principiului nemijlocirii și contradictorialității administrării probelor
în procesul civil, ceea ce reprezintă și o încălcare a art. 24 din
Constituție.
Astfel, prin dispoziția legală criticată se limitează dreptul la
apărare și dreptul la un proces echitabil al unei părți din proces,
această discriminare procesuală fiind o inegalitate de tratament
judiciar.
Tribunalul Prahova — Secția civilă consideră că excepția
de neconstituționalitate este neîntemeiată, întrucât dispozițiile
legale criticate sunt perfect constituționale, constituind o normă
de procedură adoptată cu respectarea art. 126 alin. (2) din
Legea fundamentală.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
prevederile art. 57 alin. 3 din Codul de procedură civilă, text de
lege care are următorul conținut: ăCererea făcută de reclamant
se depune cel mai târziu până la închiderea dezbaterilor
înaintea primei instanțe”.
În opinia autoarei excepției de neconstituționalitate,
prevederile legale criticate contravin dispozițiilor art. 16 alin. (1)
privind egalitatea în drepturi, art. 21 alin. (3) privind dreptul la
un proces echitabil, precum și art. 24 privind dreptul la apărare
din Constituție.
Examinând excepția de neconstituționalitate, Curtea
constată că s-a mai pronunțat asupra constituționalității art. 57

7

alin. 3 din Codul de procedură civilă și a reținut, de exemplu,
prin Decizia nr. 118 din 19 februarie 2008, publicată în Monitorul
Oficial al României, Partea I, nr. 298 din 16 aprilie 2008, și
Decizia nr. 1.300 din 2 decembrie 2008, publicată în Monitorul
Oficial al României, Partea I, nr. 106 din 20 februarie 2009, că,
potrivit textului de lege criticat, închiderea dezbaterilor în fața
primei instanțe constituie momentul procesual până la care
reclamantul poate să depună o cerere de chemare în judecată
a unei alte persoane ce pretinde aceleași drepturi, cerere care
se va judeca în cauza respectivă. Opțiunea legiuitorului se
explică prin necesitatea ca terții care vor fi chemați în judecată
să beneficieze de aceleași etape procesuale ca și părțile din
dosar în scopul respectării dreptului lor la apărare.
Curtea mai observă că, în condițiile art. 135 din Codul de
procedură civilă, cererea reclamantului de introducere a unei
alte persoane în judecată, care nu a fost făcută în termenul
prevăzut de lege, se va judeca separat.
Prin urmare, Curtea reține că art. 57 alin. 3 din Codul de
procedură civilă nu aduce atingere dreptului de acces la justiție,
egalității în drepturi și nici dreptului la apărare, reclamantul
beneficiind de toate mijloacele procesuale și căile de atac
necesare asigurării dreptului său la un proces echitabil.
Totodată, Curtea observă că dispozițiile legale criticate sunt
norme de procedură adoptate cu respectarea art. 126 alin. (2)
din Legea fundamentală.
Astfel, momentul diferit, stabilit în funcție de calitatea
procesuală a părților, până la care poate fi introdusă cererea de
chemare în judecată a unei persoane care ar putea să pretindă
aceleași drepturi ca și reclamantul nu instituie nicio discriminare
între părți. Acesta se justifică prin faptul că pârâtul este în
măsură să cunoască persoanele care pot pretinde aceleași
drepturi ca și reclamantul, încă de la primirea copiei de pe
cererea de chemare în judecată, pe când reclamantul află, în
majoritatea cazurilor, pe parcursul procesului despre existența
acestor persoane.
De asemenea, Curtea mai reține că atât reclamantul, cât și
pârâtul beneficiază în cadrul procesului civil de suficiente
mijloace de apărare și garanții procesuale care să le asigure
dreptul la un proces echitabil, cu respectarea principiului
egalității armelor.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin deciziile menționate, precum și considerentele
care le-au fundamentat sunt valabile și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 57 alin. 3 din Codul de procedură civilă,
excepție ridicată de Societatea Comercială ăATM Construct” — S.A. din Ploiești în Dosarul nr. 9.335/105/2006 al Tribunalului
Prahova — Secția civilă.
Definitivă și general obligatorie.
Pronunțată în ședința publică din data de 29 septembrie 2011.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Andreea Costin

8

MONITORUL OFICIAL AL ROMÂNIEI, PARTEA I, Nr. 899/19.XII.2011
CURTEA CONSTITUȚIONALĂ

D E C I Z I A Nr. 1.282
din 29 septembrie 2011

referitoare la excepția de neconstituționalitate a prevederilor art. 10 alin. (1)
din Legea nr. 188/2000 privind executorii judecătorești coroborat cu art. 27 pct. 1, 2, 3, 5, 6, 8 și 9
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Andreea Costin

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 10 alin. (1) din Legea nr. 188/2000 privind
executorii judecătorești coroborat cu art. 27 pct. 1, 2, 3, 5, 6, 8
și 9 din Codul de procedură civilă, excepție ridicată de Lucian
Ion Radus din Constanța în Dosarul nr. 27.360/212/2010 al
Judecătoriei Constanța — Secția civilă și care formează obiectul
Dosarului Curții Constituționale nr. 4.465D/2010.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, având în vedere jurisprudența Curții în materie.
C U R T E A,

având în vedere actele și lucrările dosarului, constată
următoarele:
Prin Încheierea din 29 septembrie 2010, pronunțată în
Dosarul nr. 27.360/212/2010, Judecătoria Constanța — Secția
civilă a sesizat Curtea Constituțională cu excepția de
neconstituționalitate a dispozițiilor art. 10 alin. (1) din Legea
nr. 188/2000 privind executorii judecătorești coroborat cu
art. 27 pct. 1, 2, 3, 5, 6, 8 și 9 din Codul de procedură civilă,
excepție ridicată de Lucian Ion Radus într-o cauză având ca
obiect soluționarea cererii de recuzare a unui executor
judecătoresc.
În motivarea excepției de neconstituționalitate autorul
susține, în esență, că dispozițiile legale criticate sunt
neconstituționale întrucât reprezintă numai o normă de trimitere
la dispozițiile din Codul de procedură civilă și nu reglementează
expres motivele de recuzare a executorilor judecătorești, iar, în
opinia sa, limitarea acestora la cazurile prevăzute de art. 10
alin. (1) din Legea nr. 188/2000 coroborat cu art. 27 pct. 1, 2, 3,
5, 6, 8 și 9 din Codul de procedură civilă este de natură a îngrădi
posibilitatea obținerii recuzării unui executor judecătoresc
părtinitor.
Judecătoria Constanța — Secția civilă consideră că
excepția de neconstituționalitate este neîntemeiată, iar
dispozițiile art. 27 din Codul de procedură civilă sunt suficient
de cuprinzătoare pentru a permite încadrarea oricărei situații de
fapt într-unul din pct. 1—9 ale acestui articol. Exceptarea pct. 4
și 7 prin art. 10 din Legea nr. 188/2000 se datorează faptului că
aceste puncte privesc exclusiv activitatea judecătorilor.

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Avocatul Poporului și Guvernul nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
prevederile art. 10 alin. (1) din Legea nr. 188/2000 privind
executorii judecătorești, publicată în Monitorul Oficial al
României, Partea I, nr. 559 din 10 noiembrie 2000, coroborat cu
art. 27 pct. 1, 2, 3, 5, 6, 8 și 9 din Codul de procedură civilă,
texte de lege care au următorul cuprins:
— Art. 10 alin. (1) din Legea nr. 188/2000: ă(1) Executorii
judecătorești pot fi recuzați în cazul în care se află în una dintre
situațiile prevăzute la art. 27 pct. 1, 2, 3, 5, 6, 8 și 9 din Codul de
procedură civilă.”;
— Art. 27 pct. 1, 2, 3, 5, 6, 8 și 9 din Codul de procedură
civilă: ăJudecătorul poate fi recuzat:
1. când el, soțul său, ascendenții ori descendenții lor au
vreun interes în judecarea pricinii sau când este soț, rudă sau
afin, până la al patrulea grad inclusiv, cu vreuna din părți;
2. când el este soț, rudă sau afin în linie directă ori în linie
colaterală, până la al patrulea grad inclusiv, cu avocatul sau
mandatarul unei părți sau dacă este căsătorit cu fratele ori sora
soțului uneia din aceste persoane;
3. când soțul în viață și nedespărțit este rudă sau afin a uneia
din părți până la al patrulea grad inclusiv, sau dacă, fiind încetat
din viață ori despărțit, au rămas copii;
[...]
5. dacă între aceleași persoane și una din părți a fost o
judecată penală în timp de 5 ani înaintea recuzării;
6. dacă este tutore sau curator al uneia dintre părți;
[...]
8. dacă a primit de la una din părți daruri sau făgăduieli de
daruri ori altfel de îndatoriri;
9. dacă este vrăjmășie între el, soțul sau una din rudele sale
până la al patrulea grad inclusiv și una din părți, soții sau rudele
acestora până la gradul al treilea inclusiv.”
În opinia autorului excepției de neconstituționalitate,
prevederile legale criticate contravin dispozițiilor art. 21 privind
accesul liber la justiție și ale art. 53 privind restrângerea
exercițiului unor drepturi sau al unor libertăți din Constituție.
Examinând excepția de neconstituționalitate, Curtea
constată că asupra prevederilor legale criticate s-a pronunțat în
raport cu critici identice prin mai multe decizii, de exemplu, prin
Decizia nr. 155 din 25 februarie 2010, publicată în Monitorul

MONITORUL OFICIAL AL ROMÂNIEI, PARTEA I, Nr. 899/19.XII.2011
Oficial al României, Partea I, nr. 209 din 2 aprilie 2010, și prin
Decizia nr. 40 din 27 ianuarie 2005, publicată în Monitorul Oficial
al României, Partea I, nr. 165 din 24 februarie 2005, respingând
excepția de neconstituționalitate.
În ceea ce privește art. 10 alin. (1) din Legea nr. 188/2000,
Curtea a reținut că enumerarea limitativă a cazurilor în care
executorul judecătoresc poate fi recuzat se circumscrie cazurilor
de recuzare prevăzute de art. 27 din Codul de procedură civilă,
cu excepția unor situații, respectiv cele prevăzute la pct. 4 și 7
ale art. 27, care sunt specifice activității judecătorilor.
Referitor la art. 27 din Codul de procedură civilă, Curtea a
statuat că acesta este de strictă interpretare și nu se poate
extinde, prin analogie, la alte cazuri neprevăzute, protejând
astfel partea în cazul în care se presupune că judecătorul ar
putea fi lipsit de obiectivitate. Curtea, de asemenea, a observat
că dispozițiile art. 27 din Codul de procedură civilă acoperă o
paletă foarte largă de situații, iar toate cazurile de recuzare
enumerate, la baza cărora stau criterii obiective și raționale, duc
la finalitatea mai sus arătată. Pe această cale este împiedicată
posibilitatea îndepărtării de către o parte de rea-credință a unui
judecător pentru motive subiective sau netemeinice.
Pe cale de consecință, textul art. 10 alin. (1) din Legea
nr. 188/2000, precum și art. 27 din Codul de procedură civilă nu
încalcă principiile prevăzute de art. 21 și 53 din Constituție.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată

9

de Curte prin deciziile menționate, precum și considerentele
care le-au fundamentat sunt valabile și în prezenta cauză.
Mai mult, Curtea constată că, în conformitate cu prevederile
art. 126 alin. (2) din Constituție, potrivit cărora procedura de
judecată este prevăzută de lege, stabilirea cazurilor de recuzare
este de competența legiuitorului.
De altfel, și în jurisprudența Curții Europene a Drepturilor
Omului s-a reținut că ăexistența unor proceduri naționale pentru
asigurarea imparțialității, și anume a unor norme care să
reglementeze recuzarea judecătorilor, reprezintă un factor
relevant. Aceste norme exprimă preocuparea legiuitorului național
de a înlătura toate îndoielile rezonabile cu privire la imparțialitatea
judecătorului sau a instanței în cauză și constituie o încercare de
a asigura imparțialitatea prin eliminarea cauzelor acestor
preocupări. În plus, pentru a asigura lipsa unei părtiniri reale,
acestea au ca scop înlăturarea oricăror suspiciuni de parțialitate,
servind astfel la promovarea încrederii pe care instanțele trebuie
să o inspire publicului într-o societate democratică” (a se vedea
în acest sens Hotărârea din 15 iulie 2005, pronunțată în Cauza
Mežnarić împotriva Croației, paragraful 27). Aceste considerente
se aplică mutatis mutandis și privitor la executorii judecătorești și
reprezintă preocuparea legiuitorului român de a asigura
exercitarea cu imparțialitate și obiectivitate a activității acestora,
mai ales că activitatea executorilor judecătorești vizează chiar o
fază a procesului civil (în acest sens a se vedea și Decizia nr. 458
din 31 martie 2009, publicată în Monitorul Oficial al României,
Partea I, nr. 256 din 17 aprilie 2009).

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 10 alin. (1) din Legea nr. 188/2000 privind
executorii judecătorești coroborat cu art. 27 pct. 1, 2, 3, 5, 6, 8 și 9 din Codul de procedură civilă, excepție ridicată de Lucian Ion
Radus din Constanța în Dosarul nr. 27.360/212/2010 al Judecătoriei Constanța — Secția civilă.
Definitivă și general obligatorie.
Pronunțată în ședința publică din data de 29 septembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Andreea Costin
CURTEA CONSTITUȚIONALĂ

D E C I Z I A Nr. 1.297
din 4 octombrie 2011

referitoare la excepția de neconstituționalitate a dispozițiilor art. 129 alin. (1), (2), alin. (3) teza întâi
și alin. (4) teza întâi din Ordonanța Guvernului nr. 92/2003 privind Codul de procedură fiscală
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 129 alin. (1), (2), alin. (3) teza întâi și alin. (4)
teza întâi din Ordonanța Guvernului nr. 92/2003 privind Codul
de procedură fiscală, excepție ridicată de Ioan Presăcan în
Dosarul nr. 7.639/306/2010 al Judecătoriei Sibiu. Excepția

10

MONITORUL OFICIAL AL ROMÂNIEI, PARTEA I, Nr. 899/19.XII.2011

formează
obiectul
Dosarului
Curții
Constituționale
nr. 4.157D/2010.
La apelul nominal se prezintă autorul excepției personal și
asistat de avocatul Ionuț Mateescu, lipsă fiind cealaltă parte, față
de care procedura de citare este legal îndeplinită.
Cauza fiind în stare de judecată, președintele acordă
cuvântul avocatului autorului excepției, care solicită admiterea
excepției de neconstituționalitate. Arată că dispozițiile art. 129
din Ordonanța Guvernului nr. 92/2003 privind Codul de
procedură fiscală limitează dreptul de proprietate, acestea
adăugând la dispozițiile Legii fundamentale. Astfel, deși o
persoană fizică trebuie să facă aplicarea prevederilor art. 599
din Codul de procedură civilă, organul fiscal, printr-un act
administrativ, poate institui direct sechestrul asigurător.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
Având cuvântul în replică, avocatul autorului excepției arată
că în această materie persoanele fizice trebuie să se adreseze
în prealabil instanței de judecată. Totodată, consideră că nu se
poate reglementa printr-o ordonanță în domeniul îndatoririlor
fundamentale.
C U R T E A,

având în vedere actele și lucrările dosarului, reține următoarele:
Prin Încheierea din 17 septembrie 2010, pronunțată în
Dosarul nr. 7.639/306/2010, Judecătoria Sibiu a sesizat
Curtea Constituțională cu excepția de neconstituționalitate
a dispozițiilor art. 129 alin. (1), (2), alin. (3) teza întâi și
alin. (4) teza întâi din Ordonanța Guvernului nr. 92/2003
privind Codul de procedură fiscală, excepție ridicată de Ioan
Presăcan într-o cauză având ca obiect soluționarea unei
contestații la executare.
În motivarea excepției de neconstituționalitate autorul
acesteia susține că dispozițiile de lege criticate, permițând
instituirea sechestrului asigurător, instituie un drept discreționar
în favoarea organului fiscal, încălcându-se astfel prevederile
art. 44 alin. (1), (2) și (3) din Legea fundamentală. Totodată,
dispozițiile de lege criticate nu corespund exigențelor referitoare
la accesibilitatea și previzibilitatea normei juridice, atâta vreme
cât ădin cuprinsul normei nu se pot identifica toate informațiile
socotite apropriate cu privire la conținutul și condițiile ei de
aplicare”. În plus față de cele arătate, dispozițiile art. 129
alin. (3), astfel cum au fost modificate prin Ordonanța de urgență
a Guvernului nr. 165/2005, contravin și prevederilor art. 115
alin. (6) din Constituție, deoarece este interzis ca prin ordonanță
de urgență să se reglementeze în domeniul îndatoririlor
prevăzute de Legea fundamentală. De asemenea, nu se poate
reține nici existența situației extraordinare care să determine
adoptarea Ordonanței de urgență a Guvernului nr. 165/2005.
Judecătoria
Sibiu
apreciază
că
excepția
de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
reprezentantului Ministerului Public, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl reprezintă
dispozițiile art. 129 alin. (1), (2), alin. (3) teza întâi și alin. (4) teza
întâi din Ordonanța Guvernului nr. 92/2003 privind Codul de
procedură fiscală, republicată în Monitorul Oficial al României,
Partea I, nr. 513 din 31 iulie 2007, cu modificările și completările
ulterioare, cu următorul conținut: ă(1) Măsurile asigurătorii
prevăzute în prezentul capitol se dispun și se duc la îndeplinire,
prin procedura administrativă, de organele fiscale competente.
(2) Se dispun măsuri asigurătorii sub forma popririi
asigurătorii și sechestrului asiguratoriu asupra bunurilor mobile
și/sau imobile proprietate a debitorului, precum și asupra
veniturilor acestuia, când există pericolul ca acesta să se
sustragă, să își ascundă ori să își risipească patrimoniul,
periclitând sau îngreunând în mod considerabil colectarea.
(3) Aceste măsuri pot fi luate și înainte de emiterea titlului de
creanță, inclusiv în cazul efectuării de controale sau al antrenării
răspunderii solidare. Măsurile asigurătorii dispuse atât de
organele fiscale competente, cât și de instanțele judecătorești
ori de alte organe competente, dacă nu au fost desființate în
condițiile legii, rămân valabile pe toată perioada executării silite,
fără îndeplinirea altor formalități. Odată cu individualizarea
creanței și ajungerea acesteia la scadență, în cazul neplății,
măsurile asigurătorii se transformă în măsuri executorii.
(4) Măsurile asigurătorii se dispun prin decizie emisă de
organul fiscal competent. În decizie organul fiscal va preciza
debitorului că prin constituirea unei garanții la nivelul creanței
stabilite sau estimate, după caz, măsurile asigurătorii vor fi
ridicate.”
În susținerea neconstituționalității acestor dispoziții, autorul
excepției invocă prevederile constituționale ale art. 44 alin. (1)—(3)
referitor la dreptul de proprietate privată, art. 20 referitor la
tratatele internaționale privind drepturile omului, art. 53 referitor
la restrângerea exercițiului unor drepturi sau al unor libertăți și
art. 115 alin. (4) și (6) referitor la delegarea legislativă.
Examinând excepția de neconstituționalitate, Curtea
constată că prin Decizia nr. 944 din 6 iulie 2010, publicată în
Monitorul Oficial al României, Partea I, nr. 581 din 17 august
2010, Curtea a reținut că măsurile asigurătorii prevăzute de
Codul de procedură fiscală constau în indisponibilizarea unor
bunuri sub forma sechestrului asigurător sau a popririi
asigurătorii asupra veniturilor debitorului. În aceste condiții,
măsurile asigurătorii, potrivit textului de lege criticat, ărămân
valabile pe toată perioada executării silite” și, mai mult, ăodată cu
individualizarea creanței și ajungerea acesteia la scadență, în
cazul neplății, măsurile asigurătorii se transformă în măsuri
executorii”.
Această viziune a legiuitorului a fost determinată de
imperativul eficientizării procedurilor de recuperare a debitelor
pe care operatorii economici le înregistrează la bugetul de stat,
iar finalitatea oricărei proceduri de executare silită este
recuperarea debitelor datorate, indiferent de creditorul obligației.
Distinct de cele reținute, Curtea constată, în ceea ce privește
invocarea prevederilor constituționale referitoare la dreptul de
proprietate privată, că, atâta vreme cât măsura reglementată de
textul de lege criticat are caracter provizoriu și nu soluționează
fondul dreptului, nu poate fi reținută această critică. În plus,
potrivit art. 44 alin. (1) teza a doua din Constituție, conținutul și
limitele dreptului de proprietate sunt stabilite prin lege, ceea ce
conferă legiuitorului competența de a stabili cadrul juridic pentru
exercitarea atributelor dreptului de proprietate, în accepțiunea
principială conferită de Constituție, în așa fel încât să nu vină în
coliziune cu interesele generale sau cu interesele particulare
legitime ale altor subiecte de drept, instituind astfel niște limitări
rezonabile în valorificarea acestuia, ca drept subiectiv garantat.

MONITORUL OFICIAL AL ROMÂNIEI, PARTEA I, Nr. 899/19.XII.2011
De altfel, Curtea observă că art. 129 alin. (4) din Codul de
procedură fiscală prevede că măsurile asigurătorii vor fi ridicate
în cazul în care debitorul constituie o garanție la nivelul creanței
stabilite sau estimate, după caz.
În ceea ce privește critica referitoare la lipsa de precizie și
de previzibilitate a dispozițiilor art. 129 alin. (1), (2), alin. (3) teza
întâi și alin. (4) teza întâi din Ordonanța Guvernului nr. 92/2003
privind Codul de procedură fiscală, Curtea constată că și
aceasta este neîntemeiată, deoarece norma juridică contestată
este suficient de accesibilă și formulată cu destulă precizie

11

pentru a permite reglarea conduitei celor interesați, avându-se
în vedere și prevederile de ansamblu în materia executării silite
a creanțelor fiscale.
În final, Curtea constată că nu poate fi reținută nici critica
potrivit căreia dispozițiile art. 129 alin. (3), astfel cum au fost
modificate prin Ordonanța de urgență a Guvernului
nr. 165/2005, contravin și prevederilor art. 115 alin. (4) și (6) din
Constituție, textul criticat îndeplinind exigențele prevederilor
constituționale precitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 129 alin. (1), (2), alin. (3) teza întâi și alin. (4)
teza întâi din Ordonanța Guvernului nr. 92/2003 privind Codul de procedură fiscală, excepție ridicată de Ioan Presăcan în Dosarul
nr. 7.639/306/2010 al Judecătoriei Sibiu.
Definitivă și general obligatorie.
Pronunțată în ședința publică din data de 4 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 1.299
din 4 octombrie 2011

referitoare la excepția de neconstituționalitate a dispozițiilor art. 132, 133, 195 și 196
din Legea nr. 31/1990 privind societățile comerciale și ale art. 581 din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 132, 133, 195 și 196 din Legea nr. 31/1990
privind societățile comerciale și ale art. 581 din Codul de
procedură civilă, excepție ridicată de Societatea Comercială Hat
Group Co. România — S.A. din București în Dosarul
nr. 10.663/3/2010 al Curții de Apel București — Secția a V-a
comercială. Excepția formează obiectul Dosarului Curții
Constituționale nr. 4.206D/2010.
La apelul nominal lipsesc părțile, față de care procedura de
citare este legal îndeplinită.

Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens face referire la Decizia Curții
Constituționale nr. 695 din 25 mai 2010.
C U R T E A,

având în vedere actele și lucrările dosarului, reține următoarele:
Prin Încheierea din 25 august 2010, pronunțată în Dosarul
nr. 10.663/3/2010, Curtea de Apel București — Secția a V-a
comercială, admițând recursul formulat împotriva încheierii
Tribunalului București — Secția a VI-a comercială prin care
acesta a respins cererea de sesizare a Curții
Constituționale, a sesizat Curtea Constituțională cu
excepția de neconstituționalitate a dispozițiilor art. 132, 133,
195 și 196 din Legea nr. 31/1990 privind societățile
comerciale și ale art. 581 din Codul de procedură civilă,
excepție ridicată de Societatea Comercială Hat Group Co.
România — S.A. din București într-o cauză comercială.
În motivarea excepției de neconstituționalitate autoarea
acesteia susține că dispozițiile de lege criticate permit instanței
de judecată să dispună în mod arbitrar suspendarea unei
hotărâri a adunării generale a acționarilor sau asociaților,
încălcând în acest mod dreptul de proprietate al asociaților cu

12

MONITORUL OFICIAL AL ROMÂNIEI, PARTEA I, Nr. 899/19.XII.2011

privire la părțile sociale pe care le dețin. De asemenea,
dispozițiile criticate, deși ar trebui să creeze o stare de egalitate
și echilibru între asociații unei societăți comerciale, determină
situații diferite pentru asociați, permițând instanței ca, la cererea
unuia dintre ei, să suspende o hotărâre a adunării generale a
asociaților adoptată în mod legal de către ceilalți asociați.
Curtea de Apel București — Secția a V-a comercială
apreciază că excepția de neconstituționalitate este
neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl reprezintă
dispozițiile art. 132, 133, 195 și 196 din Legea nr. 31/1990
privind societățile comerciale, republicată în Monitorul Oficial al
României, Partea I, nr. 1.066 din 17 noiembrie 2004, cu
modificările și completările ulterioare, și ale art. 581 din Codul de
procedură civilă, cu următorul conținut:
— Art. 132 din Legea nr. 31/1990: ă(1) Hotărârile luate de
adunarea generală în limitele legii sau actului constitutiv sunt
obligatorii chiar pentru acționarii care nu au luat parte la adunare
sau au votat contra.
(2) Hotărârile adunării generale contrare legii sau actului
constitutiv pot fi atacate în justiție, în termen de 15 zile de la data
publicării în Monitorul Oficial al României, Partea a IV-a, de
oricare dintre acționarii care nu au luat parte la adunarea
generală sau care au votat contra și au cerut să se insereze
aceasta în procesul-verbal al ședinței.
(3) Când se invocă motive de nulitate absolută, dreptul la
acțiune este imprescriptibil, iar cererea poate fi formulată și de
orice persoană interesată.
(4) Membrii consiliului de administrație, respectiv ai
consiliului de supraveghere, nu pot ataca hotărârea adunării
generale privitoare la revocarea lor din funcție.
(5) Cererea se va soluționa în contradictoriu cu societatea,
reprezentată prin consiliul de administrație, respectiv prin
directorat.
(6) Dacă hotărârea este atacată de toți membrii consiliului
de administrație, societatea va fi reprezentată în justiție de către
persoana desemnată de președintele instanței dintre acționarii
ei, care va îndeplini mandatul cu care a fost însărcinată, până ce
adunarea generală, convocată în acest scop, va numi un
reprezentant.
(7) Dacă hotărârea este atacată de toți membrii
directoratului, societatea va fi reprezentată în justiție de către
consiliul de supraveghere.
(8) Dacă au fost introduse mai multe acțiuni în anulare, ele
pot fi conexate.
(9) Cererea se va judeca în camera de consiliu. Hotărârea
judecătorească pronunțată este supusă numai recursului, în
termen de 15 zile de la comunicare.

(10) Hotărârea irevocabilă de anulare va fi menționată în
registrul comerțului și publicată în Monitorul Oficial al României,
Partea a IV-a. De la data publicării, ea este opozabilă tuturor
acționarilor.”;
— Art. 133: ă(1) O dată cu intentarea acțiunii în anulare,
reclamantul poate cere instanței, pe cale de ordonanță
președințială, suspendarea executării hotărârii atacate.
(2) Președintele, încuviințând suspendarea, poate obliga pe
reclamant la o cauțiune.
(3) Împotriva ordonanței de suspendare se poate face recurs
în termen de 5 zile de la pronunțare.”;
— Art. 195: ă(1) Administratorii sunt obligați să convoace
adunarea asociaților la sediul social, cel puțin o dată pe an sau
de câte ori este necesar.
(2) Un asociat sau un număr de asociați, ce reprezintă cel
puțin o pătrime din capitalul social, va putea cere convocarea
adunării generale, arătând scopul acestei convocări.
(3) Convocarea adunării se va face în forma prevăzută în
actul constitutiv, iar în lipsa unei dispoziții speciale, prin scrisoare
recomandată, cu cel puțin 10 zile înainte de ziua fixată pentru
ținerea acesteia, arătându-se ordinea de zi.”;
— Art. 196: ăDispozițiile prevăzute pentru societățile pe
acțiuni, în ce privește dreptul de a ataca hotărârile adunării
generale, se aplică și societăților cu răspundere limitată,
termenul de 15 zile prevăzut la art. 132 alin. (2) urmând să curgă
de la data la care asociatul a luat cunoștință de hotărârea
adunării generale pe care o atacă.”;
— Art. 581 din Codul de procedură civilă: ăInstanța va putea
să ordone măsuri vremelnice în cazuri grabnice, pentru
păstrarea unui drept care s-ar păgubi prin întârziere, pentru
prevenirea unei pagube iminente și care nu s-ar putea repara,
precum și pentru înlăturarea piedicilor ce s-ar ivi cu prilejul unei
executări.
Cererea de ordonanță președințială se va introduce la
instanța competentă să se pronunțe asupra fondului dreptului.
Ordonanța va putea fi dată și fără citarea părților și chiar
atunci când există judecată asupra fondului. Judecata se face
de urgență și cu precădere. Pronunțarea se poate amâna cu cel
mult 24 de ore, iar motivarea ordonanței se face în cel mult
48 de ore de la pronunțare.
Ordonanța este vremelnică și executorie. Instanța va putea
hotărî ca executarea să se facă fără somație sau fără trecerea
unui termen.”
În susținerea neconstituționalității acestor dispoziții, autoarea
excepției invocă prevederile constituționale ale art. 11 alin. (2)
referitor la dreptul internațional și dreptul intern, art. 16 referitor
la egalitatea în drepturi și art. 44 referitor la dreptul de
proprietate privată. De asemenea, sunt invocate și prevederile
art. 1 din Protocolul adițional la Convenția pentru apărarea
drepturilor omului și a libertăților fundamentale și art. 14 din
aceeași convenție.
Examinând excepția de neconstituționalitate, Curtea
constată că în jurisprudența sa în materie, de exemplu, deciziile
nr. 775 din 1 iulie 2008, publicată în Monitorul Oficial al
României, Partea I, nr. 580 din 1 august 2008, nr. 129 din
19 februarie 2008, publicată în Monitorul Oficial al României,
Partea I, nr. 172 din 6 martie 2008, nr. 209 din 14 aprilie 2005,
publicată în Monitorul Oficial al României, Partea I, nr. 528 din
22 iunie 2005, a reținut conformitatea prevederilor de lege
criticate cu Constituția.
Astfel, Curtea a reținut că prevederile art. 132 din Legea
nr. 31/1990, consacrând legal regimul juridic al nulității absolute,
prin legitimarea procesuală activă a oricărei persoane interesate
să atace hotărârea adunării generale a acționarilor, atunci când
prin aceasta se încalcă o dispoziție legală imperativă de interes
public, nu contravin dispozițiilor constituționale invocate, acesta
fiind regimul juridic de drept comun al nulității absolute.

MONITORUL OFICIAL AL ROMÂNIEI, PARTEA I, Nr. 899/19.XII.2011
De asemenea, prevederile art. 133 alin. (1) și (2) din același
act normativ permit instanței de judecată ca, ținând seama de
circumstanțele cauzei, să aprecieze asupra caracterului
eventual șicanator al cererii de suspendare a hotărârii adunării
generale a acționarilor contestate și să stabilească o cauțiune
de natură să descurajeze cererile nefundamentate sau
exercitarea cu rea-credință a drepturilor procesuale. Totodată,
depunerea cauțiunii constituie o garanție, în sensul că, în urma
respingerii acțiunii în anulare a hotărârilor luate de adunarea
generală a acționarilor, partea interesată va putea cere și obține
despăgubiri pentru pagubele suferite datorită întârzierii
executării hotărârii respective. În consecință, Curtea a constatat
că nu sunt încălcate dispozițiile constituționale ale art. 44
alin. (1) și (2) teza întâi.
De asemenea, prin Decizia nr. 107 din 14 februarie 2006,
publicată în Monitorul Oficial al României, Partea I, nr. 318 din
10 aprilie 2006, Curtea a reținut că prin procedura reglementată
de art. 133 din Legea nr. 31/1990 este posibilă, în calea de atac
a recursului, și examinarea ordonanței de suspendare, atât sub
aspectul legalității, cât și sub aspectul temeiniciei.
În ceea ce privește invocarea art. 16 din Legea
fundamentală, se constată că prin Decizia nr. 58 din 2 februarie
2006, publicată în Monitorul Oficial al României, Partea I, nr. 176
din 23 februarie 2006, Curtea a statuat că art. 132 din Legea

13

nr. 31/1990 reglementează adunările generale ale acționarilor
și hotărârile luate de acestea. Astfel, hotărârile adoptate în
limitele legii sau actului constitutiv sunt obligatorii chiar pentru
acționarii care nu au luat parte la adunare sau au votat
împotrivă. Acești acționari au însă posibilitatea de a ataca în
justiție respectivele hotărâri și de a cere, în paralel, suspendarea
executării hotărârii atacate, pe calea ordonanței președințiale.
În situația în care instanța consideră întemeiată cererea de
suspendare a executării și o admite, acționarii nemulțumiți vor
putea formula recurs împotriva ordonanței președințiale, în
conformitate cu dispozițiile art. 133 alin. (3) din lege. În situația
inversă, când instanța consideră neîntemeiată cererea de
suspendare a executării și o respinge, acționarii care au votat
împotrivă în adunarea generală sau care au lipsit de la aceasta
vor putea ataca, la rândul lor, hotărârea de respingere a
suspendării executării, în condițiile dreptului comun, reprezentat
de art. 299 din Codul de procedură civilă. În acest mod este
asigurată egalitatea procesuală a părților, indiferent de soluția
pronunțată prin hotărârea atacată, și este acordat deopotrivă
liber acces la justiție părților în litigiu, inclusiv în căile de atac.
Cele statuate în deciziile menționate își mențin valabilitatea
în prezenta cauză, deoarece nu au intervenit elemente noi, care
să determine schimbarea jurisprudenței în această materie.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 132, 133, 195 și 196 din Legea nr. 31/1990
privind societățile comerciale și ale art. 581 din Codul de procedură civilă, excepție ridicată de Societatea Comercială Hat Group
Co. România — S.A. din București în Dosarul nr. 10.663/3/2010 al Curții de Apel București — Secția a V-a comercială.
Definitivă și general obligatorie.
Pronunțată în ședința publică din data de 4 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 1.300
din 4 octombrie 2011

referitoare la excepția de neconstituționalitate a dispozițiilor art. 21 alin. (6) din Legea nr. 128/1997
privind Statutul personalului didactic
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate a
dispozițiilor art. 21 alin. (6) din Legea nr. 128/1997 privind Statutul
personalului didactic, excepție ridicată de Liliana Maria Toderiuc
în Dosarul nr. 23.313/3/2008 al Curții de Apel București — Secția
a VIII-a contencios administrativ și fiscal. Excepția formează
obiectul Dosarului Curții Constituționale nr. 4.272D/2010.

14

MONITORUL OFICIAL AL ROMÂNIEI, PARTEA I, Nr. 899/19.XII.2011

La apelul nominal se prezintă avocatul Florin Știolică pentru
partea Tudor Georgeta, lipsă fiind celelalte părți, față de care
procedura de citare este legal îndeplinită.
Cauza fiind în stare de judecată, președintele acordă
cuvântul avocatului Florin Știolică, care solicită respingerea
excepției de neconstituționalitate ca inadmisibilă. Arată că, pe
de-o parte, critica autorului excepției vizează un conflict între
două dispoziții legale, iar, pe de altă parte, dispozițiile de lege
sunt abrogate.
Reprezentantul Ministerului Public pune concluzii de
respingere a excepției de neconstituționalitate ca inadmisibilă.
Arată că autoarea excepției ridică probleme de interpretare și
aplicare a legii, ceea ce nu intră în competența de soluționare a
Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 2 septembrie 2010, pronunțată în Dosarul
nr. 23.313/3/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 21 alin. (6) din Legea nr. 128/1997 privind
Statutul personalului didactic, excepție ridicată de Liliana
Maria Toderiuc.
În motivarea excepției de neconstituționalitate autoarea
acesteia arată că Legea nr. 128/1997 privind Statutul
personalului didactic cuprinde ădispoziții contradictorii în chiar
cuprinsul său, cât și dispoziții contradictorii față de legea
specială în materie, Legea nr. 84/1995, prin care se aduce o
gravă încălcare a drepturilor omului, garantate de Constituție”.
Astfel, deși Legea nr. 84/1995 nu face diferență între
modalitatea de ocupare a funcției de director și modalitatea de
ocupare a funcției de director adjunct, Legea nr. 128/1997
cuprinde dispoziții contradictorii față de cele din Legea
nr. 84/1995, realizându-se o încălcare a prevederilor
constituționale ale art. 1 alin. (3) și (5), art. 15 alin. (1), art. 16,
art. 21, art. 32 alin. (5) și art. 52 alin. (1).
Curtea de Apel București — Secția a VIII-a contencios
administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul
Poporului
arată
că
excepția
de
neconstituționalitate este neîntemeiată. Textul de lege criticat nu
creează o situație de inechitate între candidații care participă la
un concurs organizat pentru ocuparea unui post de director
adjunct în unitățile de învățământ preuniversitar și cei care
participă la un astfel de concurs organizat pentru ocuparea unui
post de director. Faptul că prin lege sunt prevăzute două
modalități distincte de numire în funcția de director și de director
adjunct în urma câștigării concursului, desfășurat pe baza
criteriilor de competență profesională și managerială în
învățământul preuniversitar, nu este de natură a da naștere unor
situații discriminatorii, atât timp cât un candidat nu este favorizat
sau dezavantajat față de un alt candidat la ocuparea aceluiași
post de conducere, în cadrul aceluiași concurs. În continuare,
arată că dispozițiile criticate nu contravin nici prevederilor
constituționale ale art. 1 alin. (3) și (5), art. 15 alin. (1), art. 21,
art. 32 alin. (5) și art. 52 alin. (1).
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile reprezentantului
Ministerului Public, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl reprezintă
dispozițiile art. 21 alin. (6) din Legea nr. 128/1997 privind Statutul
personalului didactic, publicată în Monitorul Oficial al României,
Partea I, nr. 158 din 16 iulie 1997, cu următorul conținut:
ăDirectorul adjunct este numit prin decizie a directorului unității
de învățământ, pe baza hotărârii consiliului de administrație al
acesteia, cu consultarea consiliului profesoral, dintre persoanele
care au promovat concursul de ocupare a acestui post.”
În susținerea neconstituționalității acestor dispoziții, autoarea
excepției invocă prevederile constituționale ale art. 1 alin. (3) și
(5) — Statul român, art. 15 alin. (1) — Universalitatea, art. 16 —
Egalitatea în drepturi, art. 21 — Accesul liber la justiție, art. 32
alin. (5) — Dreptul la învățătură și art. 52 alin. (1) — Dreptul
persoanei vătămate de o autoritate publică.
Examinând excepția de neconstituționalitate, Curtea
constată că, ulterior sesizării, textul criticat a fost abrogat de
art. 361 alin. (2) din Legea educației naționale nr. 1/2011,
publicată în Monitorul Oficial al României, Partea I, nr. 18 din
10 ianuarie 2011, lege care a intrat în vigoare la 30 de zile de la
publicarea în Monitorul Oficial al României, Partea I, în prezent
aceste dispoziții nemaifiind în vigoare.
Prin Decizia nr. 766 din 15 iunie 2011, publicată în Monitorul
Oficial al României, Partea I, nr. 549 din 3 august 2011, Curtea
a stabilit că sintagma ăîn vigoare” din cuprinsul dispozițiilor
art. 29 alin. (1) și ale art. 31 alin. (1) din Legea nr. 47/1992
privind organizarea și funcționarea Curții Constituționale,
republicată, este constituțională în măsura în care se
interpretează în sensul că sunt supuse controlului de
constituționalitate și legile sau ordonanțele ori dispozițiile din legi
sau din ordonanțe ale căror efecte juridice continuă să se
producă și după ieșirea lor din vigoare. Analizând excepția de
neconstituționalitate, precum și actele depuse la dosar, Curtea
constată că, deși nu mai sunt în vigoare, dispozițiile art. 21
alin. (6) din Legea nr. 128/1997 își produc în continuare efectele
juridice, astfel încât Curtea are competența de a controla
constituționalitatea acestor dispoziții legale.
De asemenea, Curtea constată că modul de abordare al
criticii formulate privește raportarea dispozițiilor art. 21 alin. (6)
din Legea nr. 128/1997 la prevederile Legii nr. 84/1995.
Or, Curtea a statuat în jurisprudența sa, de exemplu prin Decizia
nr. 486 din 11 decembrie 2003, publicată în Monitorul Oficial al
României, Partea I, nr. 43 din 19 ianuarie 2004, că examinarea
constituționalității unui text de lege are în vedere compatibilitatea
acestui text cu dispozițiile constituționale pretins violate, iar nu
compararea prevederilor mai multor legi între ele și raportarea
concluziei ce ar rezulta din această comparație la dispoziții ori
principii ale Constituției. Procedându-se altfel s-ar ajunge,
inevitabil, la concluzia că, deși fiecare dintre dispozițiile legale
este constituțională, numai coexistența lor ar pune în discuție
constituționalitatea uneia dintre ele. Rezultă deci că nu ne aflăm
în prezența unei chestiuni privind constituționalitatea unor texte
de lege și, pe cale de consecință, Curtea va respinge ca
inadmisibilă excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 899/19.XII.2011

15

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 21 alin. (6) din Legea nr. 128/1997 privind
Statutul personalului didactic, excepție ridicată de Liliana Maria Toderiuc în Dosarul nr. 23.313/3/2008 al Curții de Apel București —
Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 4 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 1.303
din 4 octombrie 2011

referitoare la excepția de neconstituționalitate a prevederilor art. 9 alin. (10)
din Legea energiei electrice nr. 13/2007 și ale art. 14 alin. (1) și art. 15 alin. (1)
din Legea contenciosului administrativ nr. 554/2004
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 9 alin. (10) din Legea energiei electrice
nr. 13/2007, excepție ridicată de Regia Autonomă de Distribuție
a Energiei Termice București în Dosarul nr. 12.205/2/2009 al
Curții de Apel București — Secția a VIII-a contencios
administrativ și fiscal, care formează obiectul Dosarului
nr. 4.401D/2010 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent învederează Curții că autorul excepției
a transmis la dosar note scrise prin care solicită admiterea
excepției.
Președintele dispune a se face apelul și în Dosarul
nr. 4.405D/2010,
având
ca
obiect
excepția
de
neconstituționalitate a prevederilor art. 14 alin. (1) și art. 15
alin. (1) din Legea contenciosului administrativ nr. 554/2004 și
ale art. 9 alin. (10) din Legea energiei electrice nr. 13/2007,
ridicată de Societatea Comercială ăTomis Team” — S.R.L. din
București în Dosarul nr. 9.108/118/2008 al Curții de Apel
București — Secția a VIII-a contencios administrativ și fiscal.
La apelul nominal răspunde, pentru autorul excepției, domnul
avocat Răzvan Rugină, membru al Baroului București, în calitate

de apărător ales, cu delegație depusă la dosarul cauzei. Se
constată lipsa celorlalte părți, față de care procedura de citare a
fost legal îndeplinită.
Curtea, din oficiu, văzând identitatea parțială de obiect al
cauzelor menționate, pune în discuție problema conexării lor.
Reprezentantul Societății Comerciale ăTomis Team” — S.R.L.
și cel al Ministerului Public sunt de acord cu propunerea de
conexare.
Curtea, în temeiul art. 53 alin. (5) din Legea nr. 47/1992,
dispune conexarea Dosarului nr. 4.405D/2010 la Dosarul
nr. 4.401D/2010, care a fost primul înregistrat.
Cauza fiind în stare de judecată, președintele Curții acordă
cuvântul reprezentantului Societății Comerciale ăTomis Team” —
S.R.L., care solicită admiterea excepției, pentru motivele
dezvoltate în notele scrise aflate la dosarul cauzei.
Reprezentantul Ministerului Public pune concluzii de
respingere a excepției ca neîntemeiată. În ceea ce privește
dispozițiile art. 14 alin. (1) și art. 15 alin. (1) din Legea
contenciosului administrativ nr. 554/2004, apreciază că nu se
impune reconsiderarea jurisprudenței în materie a Curții
Constituționale. Referitor la art. 9 alin. (10) din Legea energiei
electrice nr. 13/2007, consideră că nu contravine prevederilor
art. 52 din Constituție, întrucât ordinele președintelui Autorității
Naționale de Reglementare în Domeniul Energiei reprezintă
acte administrative emise în virtutea prerogativelor funcției sale,
care pot fi contestate în fața unei instanțe judecătorești de
persoana care se consideră vătămată într-un drept al său ori
într-un interes legitim.
C U R T E A,

având în vedere actele și lucrările dosarelor, reține următoarele:
Prin încheierile din 12 octombrie 2010 și 27 ianuarie 2010,
pronunțate în dosarele nr. 12.205/2/2009 și nr. 9.108/118/2008,
Curtea de Apel București — Secția a VIII-a contencios
administrativ și fiscal a sesizat Curtea Constituțională cu

16

MONITORUL OFICIAL AL ROMÂNIEI, PARTEA I, Nr. 899/19.XII.2011

excepția de neconstituționalitate a prevederilor art. 9
alin. (10) din Legea energiei electrice nr. 13/2007 și,
respectiv, a prevederilor art. 14 alin. (1) și art. 15 alin. (1) din
Legea contenciosului administrativ nr. 554/2004 și ale art. 9
alin. (10) din Legea energiei electrice nr. 13/2007, excepție
ridicată de Regia Autonomă de Distribuție a Energiei Termice
București și, respectiv, de Societatea Comercială ăTomis Team” —
S.R.L. din București în cauze având ca obiect soluționarea
cererilor de anulare a unor acte administrative.
În motivarea excepției de neconstituționalitate autorul
excepției ce formează obiectul Dosarului nr. 4.401D/2010
susține că redactarea prevederilor art. 9 alin. (10) din Legea
energiei electrice nr. 13/2007 este ambiguă, întrucât dă
posibilitatea unor interpretări subiective, în sensul că partea
interesată de a contesta ordinele și deciziile emise de
președintele Autorității Naționale de Reglementare în Domeniul
Energiei (ANRE) este pusă în situația de a nu cunoaște
modalitatea în care le poate ataca în justiție, respectiv cu sau
fără parcurgerea procedurii prealabile prevăzute de Legea
contenciosului administrativ nr. 554/2004. Arată că acțiunea
introdusă riscă să fie respinsă, după caz, ca prematură sau ca
tardivă.
Autorul excepției de neconstituționalitate ce formează
obiectul Dosarului nr. 4.405D/2010 arată că prevederile art. 9
alin. (10) din Legea energiei electrice nr. 13/2007 încalcă dreptul
prevăzut de art. 52 din Constituție, ținând cont de faptul că
președintele Autorității Naționale de Reglementare în Domeniul
Energiei nu are competența de a emite ordine și decizii, ci doar
de a le semna. Susține că textul de lege criticat instituie o
procedură derogatorie de la regulile contenciosului administrativ,
obligând persoana ce se consideră vătămată de o decizie a unei
autorități, în speță a Autorității Naționale de Reglementare în
Domeniul Energiei, să își îndrepte plângerea împotriva unei alte
autorități publice, mai exact împotriva președintelui Autorității
Naționale de Reglementare în Domeniul Energiei, deși acesta
nu deține calitate procesuală pasivă.
În ceea ce privește textele criticate din Legea contenciosului
administrativ nr. 554/2004, susține că, prin posibilitatea
recunoscută instanțelor judecătorești de a suspenda un act
administrativ, permit acestora să interfereze în mod nejustificat
cu atribuțiile ce revin puterii executive și încalcă prezumția de
legalitate de care se bucură un astfel de act. Arată că, prin
condiționarea cererii de suspendare a executării unui act
administrativ de existența unor ăcazuri bine justificate” și de
ăprevenirea unei pagube iminente”, se conferă instanței o marjă
largă de apreciere, dând posibilitatea unor aprecieri arbitrare,
subiective și nesocotindu-se astfel dreptul la un proces echitabil.
Totodată, textele de lege criticate favorizează reclamantul, de a
cărui voință depinde în mod esențial durata suspendării
executării actului administrativ. Mai arată că, în măsura în care
recunosc posibilitatea terților de a obține suspendarea efectelor
unei autorizații de înființare a capacității energetice înainte de
analizarea pretinsei nelegalități a acesteia, se prejudiciază
drepturile pârâtului — constructor de bună-credință, aducânduse atingere dreptului acestuia de proprietate privată și dreptului
de a-și exercita activitatea economică la care este autorizat
potrivit legii.
Curtea de Apel București — Secția a VIII-a contencios
administrativ și fiscal apreciază că excepția de
neconstituționalitate a prevederilor art. 9 alin. (10) din Legea
energiei electrice nr. 13/2007 este neîntemeiată. Consideră că
textul de lege ce formează obiectul acesteia nu contravine
dispozițiilor constituționale care reglementează accesul liber la
justiție, legiuitorul având posibilitatea reglementării unor
termene. Precizează că actul administrativ emis de conducătorul

unei autorități publice este un act care aparține acelei autorități
publice. De asemenea, consideră că nici excepția de
neconstituționalitate a prevederilor art. 14 alin. (1) și art. 15
alin. (1) din Legea contenciosului administrativ nr. 554/2004 nu
este întemeiată, întrucât suspendarea unui act administrativ nu
constituie un amestec al instanțelor judecătorești în atribuțiile
puterii executive, nefiind încălcat nici dreptul la un proces
echitabil. În plus, precizează că măsura se dispune ănumai în
cazul unei aparențe evidente de nelegalitate a actului
administrativ și numai atunci când măsura este necesară pentru
prevenirea unei pagube iminente”.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului, în cuprinsul punctului său de vedere
transmis în Dosarul nr. 4.401D/2010, consideră că prevederile
art. 9 alin. (10) din Legea energiei electrice nr. 13/2007 sunt
constituționale, necontravenind dispozițiilor constituționale
referitoare la garantarea dreptului de acces liber la justiție și la
un proces echitabil, întrucât oferă părților interesate posibilitatea
de a contesta în justiție legalitatea și temeinicia ordinelor și
deciziilor emise de președintele Autorității Naționale de
Reglementare în Domeniul Energiei, contestațiile acestora
urmând să fie examinate de o instanță judecătorească
independentă și imparțială. Prin urmare, autorul excepției a
beneficiat de posibilitatea, valorificată de altfel în mod concret,
de a se adresa unei instanțe. Mai arată, de asemenea, că
procedura de soluționare a contestațiilor în contencios
administrativ formulate în temeiul Legii nr. 13/2007 este o
procedură specială și accelerată, iar natura termenului de 60 de
zile cuprins în textul de lege criticat are menirea de a da expresie
principiului celerității și al soluționării cauzelor într-un termen
rezonabil. În ce privește criticile referitoare la caracterul imprecis
și confuz al textului criticat, arată că interpretarea și aplicarea
normelor juridice sunt operațiuni ce aparțin în mod exclusiv
organelor și autorităților competente, învestite prin lege cu astfel
de atribuții. Totodată, consideră că dispozițiile de lege criticate
indică într-un mod suficient de clar elementele și condițiile
necesare pentru exercitarea dreptului de a ataca în fața instanței
de contencios administrativ actele emise de președintele
Autorității Naționale de Reglementare în Domeniul Energiei.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, punctul de vedere al Avocatului Poporului,
susținerile reprezentantului părții prezente, concluziile
procurorului, notele scrise depuse, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 9 alin. (10) din Legea energiei electrice
nr. 13/2007, publicată în Monitorul Oficial al României, Partea I,
nr. 51 din 23 ianuarie 2007, modificată și completată prin
Ordonanța de urgență a Guvernului nr. 33/2007 privind
modificarea și completarea Legii energiei electrice nr. 13/2007
și Legii gazelor nr. 351/2004, publicată în Monitorul Oficial al

MONITORUL OFICIAL AL ROMÂNIEI, PARTEA I, Nr. 899/19.XII.2011
României, Partea I, nr. 337 din 18 mai 2007, care au următoarea
redactare:
— Art. 9 alin. (10): ă(10) Ordinele și deciziile emise de
președinte în exercitarea atribuțiilor sale pot fi atacate în
contencios administrativ la Curtea de Apel București, în termen
de 60 de zile de la data publicării lor în Monitorul Oficial al
României, Partea I, respectiv de la data la care au fost notificate
părților interesate.”
De asemenea, obiect al excepției îl constituie și dispozițiile
art. 14 alin. (1) și art. 15 alin. (1) din Legea contenciosului
administrativ nr. 554/2004, publicată în Monitorul Oficial al
României, Partea I, nr. 1.154 din 7 decembrie 2004, modificată
și completată prin Legea nr. 262/2007, publicată în Monitorul
Oficial al României, Partea I, nr. 510 din 30 iulie 2007, care au
următorul cuprins:
— Art. 14 alin. (1): ă(1) În cazuri bine justificate și pentru
prevenirea unei pagube iminente, după sesizarea, în condițiile
art. 7, a autorității publice care a emis actul sau a autorității
ierarhic superioare, persoana vătămată poate să ceară instanței
competente să dispună suspendarea executării actului
administrativ unilateral până la pronunțarea instanței de fond. În
cazul în care persoana vătămată nu introduce acțiunea în
anularea actului în termen de 60 de zile, suspendarea încetează
de drept și fără nicio formalitate.”;
— Art. 15 alin. (1): ă(1) Suspendarea executării actului
administrativ unilateral poate fi solicitată de reclamant, pentru
motivele prevăzute la art. 14, și prin cererea adresată instanței
competente pentru anularea, în tot sau în parte, a actului atacat.
În acest caz, instanța poate dispune suspendarea actului
administrativ atacat, până la soluționarea definitivă și irevocabilă
a cauzei. Cererea de suspendare se poate formula odată cu
acțiunea principală sau printr-o acțiune separată, până la
soluționarea acțiunii în fond.”
În opinia autorilor excepției de neconstituționalitate, textele
de lege criticate contravin următoarelor dispoziții din Legea
fundamentală: art. 1 alin. (4) care consacră principiul separației
și echilibrului puterilor în stat, art. 21 care recunoaște dreptul de
acces liber la justiție și dreptul la un proces echitabil, art. 44
alin. (1) și (2) care garantează și ocrotește în mod egal dreptul
de proprietate privată, art. 45 referitor la libertatea economică și
art. 52 privind dreptul persoanei vătămate de o autoritate
publică.
Examinând excepția de neconstituționalitate, Curtea reține
următoarele:
I. Prevederile art. 9 alin. (10) din Legea energiei electrice
nr. 13/2007 consacră posibilitatea contestării în contencios
administrativ a ordinelor și deciziilor emise de președintele
Autorității Naționale de Reglementare în Domeniul Energiei, ca
o concretizare a dispozițiilor art. 52 alin. (1) din Legea
fundamentală. Faptul că textul de lege criticat se referă la actele
administrative emise de conducătorul autorității menționate, deși
dispozițiile constituționale menționate au în vedere eventuala
vătămare produsă de o autoritate publică, nu poate fi considerat
un impediment în calea verificării legalității acestora, de vreme
ce este de principiu faptul că actele conducătorului reprezintă
actele autorității înseși [a se vedea în acest sens art. 209 din
Codul civil coroborat cu art. 9 alin. (1) din Legea nr. 13/2007 și
art. 8 alin. (1) lit. a) din Hotărârea Guvernului nr. 1.428/2009,
publicată în Monitorul Oficial al României, Partea I, nr. 847 din
8 decembrie 2009]. De altfel, prevederile de lege criticate
precizează în mod lămuritor că este vorba despre acele acte
emise de președintele Autorității Naționale de Reglementare în
Domeniul Energiei ăîn exercitarea atribuțiilor” sale.
Curtea constată că textul din Legea nr. 13/2007 supus
controlului de constituționalitate nu este de natură să aducă

17

atingere nici dreptului de acces liber la justiție, criticile referitoare
la pretinsa ambiguitate a acestuia neputând fi reținute. Astfel,
prevederile art. 9 alin. (10) din Legea energiei electrice
nr. 13/2007 se circumscriu regulilor specifice contenciosului
administrativ, fiind aplicabile în coroborare cu normele
procedurale cuprinse în Legea nr. 554/2004, care trasează
cadrul general de exercitare a acțiunilor îndreptate împotriva
actelor administrative ale autorităților publice, persoana
interesată având posibilitatea nestingherită de a învesti instanța
de contencios administrativ cu verificarea legalității actelor
administrative enumerate în art. 9 alin. (10) din Legea energiei
electrice nr. 13/2007, în condițiile respectării regulilor
procedurale specifice acestei materii.
II. În ceea ce privește dispozițiile art. 14 alin. (1) și art. 15
alin. (1) din Legea contenciosului administrativ nr. 554/2004,
Curtea constată că a mai examinat constituționalitatea acestora,
prin prisma unor critici similare și prin raportare la aceleași texte
din Legea fundamentală.
Astfel, prin Decizia nr. 1.109 din 8 septembrie 2011*), încă
nepublicată până la data pronunțării prezentei decizii, Curtea a
observat că cerințele referitoare la existența cazului bine
justificat și la necesitatea prevenirii unei pagube iminente sunt
definite și caracterizate chiar prin lege, și anume prin art. 2
alin. (1) lit. ș) și t) din Legea nr. 554/2004, astfel că instanța
dispune de repere clare pentru aprecierea necesității
suspendării executării actului administrativ. Prin aceeași decizie,
Curtea a statuat că măsura se justifică prin nevoia asigurării unui
just echilibru între interesul particular și cel general și, având în
vedere aceste prevederi legale, instanța va putea să dispună
suspendarea executării actului administrativ, fără ca în acest fel
să impieteze asupra exigențelor impuse de respectarea
principiului separației și echilibrului puterilor.
De asemenea, prin Decizia nr. 1.103 din 8 septembrie 2011**),
încă nepublicată până la data pronunțării prezentei decizii,
Curtea a reținut că suspendarea executării unui act administrativ
are caracter esențialmente temporar, durând, în condițiile art. 15
din Legea nr. 554/2004, până la soluționarea acțiunii principale,
motiv pentru care a constatat că nu este întemeiată critica
referitoare la pretinsa încălcare a dreptului la un proces echitabil
prin favorizarea reclamantului, de a cărui voință ar depinde
durata suspendării executării actului administrativ.
Totodată, Curtea a observat că susținerea referitoare la
răsturnarea sarcinii probei ca urmare a faptului că beneficiarul
actului administrativ atacat ar fi nevoit să demonstreze
legalitatea lui nu este relevantă în cadrul soluționării excepției
de neconstituționalitate, întrucât prevederile art. 15 alin. (1) din
Legea nr. 554/2004 nu vizează procedura de contestare a
legalității actului administrativ, ci reglementează cu privire la
măsura suspendării executării acestuia. În ce privește invocarea
dispozițiilor art. 44 alin. (1) și (2) din Constituție, Curtea a
constatat că măsura amintită nu este de natură să afecteze
dreptul de proprietate al beneficiarului actului administrativ. De
asemenea, Curtea a observat că, pentru a evita consecințele
negative ale executării unui act administrativ nelegal, se justifică
suspendarea efectelor acestuia până la clarificarea problemei
legalității actului administrativ ce stă la baza desfășurării
activității economice, astfel că restrângerea temporară a libertății
economice nu constituie o încălcare a dispozițiilor art. 45 din
Constituție, privită prin prisma condițiilor enumerate la art. 53
din Legea fundamentală.
Întrucât în cauza de față nu au fost prezentate argumente
noi, de natură să justifice reconsiderarea acestei jurisprudențe,
își mențin valabilitatea considerentele și soluția pronunțată prin
deciziile citate.

*) Decizia Curții Constituționale nr. 1.109 din 8 septembrie 2011 a fost publicată în Monitorul Oficial al României, Partea I, nr. 773 din 2 noiembrie 2011.
**) Decizia Curții Constituționale nr. 1.103 din 8 septembrie 2011 a fost publicată în Monitorul Oficial al României, Partea I, nr. 783 din 4 noiembrie 2011.

18

MONITORUL OFICIAL AL ROMÂNIEI, PARTEA I, Nr. 899/19.XII.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 9 alin. (10) din Legea energiei electrice
nr. 13/2007, ridicată de Regia Autonomă de Distribuție a Energiei Termice București în Dosarul nr. 12.205/2/2009 al Curții de Apel
București — Secția a VIII-a contencios administrativ și fiscal, precum și a prevederilor art. 14 alin. (1) și art. 15 alin. (1) din Legea
contenciosului administrativ nr. 554/2004 și ale art. 9 alin. (10) din Legea energiei electrice nr. 13/2007, ridicată de Societatea
Comercială ăTomis Team” — S.R.L. din București în Dosarul nr. 9.108/118/2008 al Curții de Apel București — Secția a VIII-a
contencios administrativ și fiscal.
Definitivă și general obligatorie.
Pronunțată în ședința publică din data de 4 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.304
din 4 octombrie 2011

referitoare la excepția de neconstituționalitate a prevederilor art. 81 alin. (1), art. 82 alin. (3)
și art. 84 alin. (1) din Ordonanța de urgență a Guvernului nr. 194/2002
privind regimul străinilor în România
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 81 alin. (1), art. 82 alin. (3) și art. 84 alin. (1)
din Ordonanța de urgență a Guvernului nr. 194/2002 privind
regimul străinilor în România, excepție ridicată de Chaouki
Hamdi în Dosarul nr. 4.272/2/2010 al Curții de Apel București —
Secția a VIII-a contencios administrativ și fiscal și care formează
obiectul Dosarului nr. 4.421D/2010 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca inadmisibilă a excepției de
neconstituționalitate a prevederilor art. 81 alin. (1) și art. 82
alin. (3) din Ordonanța de urgență a Guvernului nr. 194/2002 și
ca neîntemeiată a excepției de neconstituționalitate a
prevederilor art. 84 alin. (1) din aceeași ordonanță de urgență.

C U R T E A,

având în vedere actele și lucrările dosarului, constată
următoarele:
Prin Încheierea din 22 octombrie 2010, pronunțată în Dosarul
nr. 4.272/2/2010, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 81 alin. (1), art. 82 alin. (3) și art. 84 alin. (1)
din Ordonanța de urgență a Guvernului nr. 194/2002 privind
regimul străinilor în România, excepție ridicată de Chaouki
Hamdi într-o cauză având ca obiect anularea deciziei de
returnare a acestuia de pe teritoriul României.
În motivarea excepției de neconstituționalitate autorul
acesteia critică faptul că împotriva dispoziției de părăsire a
teritoriului nu este prevăzută decât o singură cale de atac,
sentința prin care se soluționează cererea de anulare fiind
definitivă și irevocabilă. Or, inexistența unei căi de atac
accesibile și disponibile afectează exercitarea dreptului de
acces liber la justiție, la un recurs efectiv și la două grade de
jurisdicție.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată, persoanele străine
beneficiind de dreptul de liber acces la justiție, iar restrângerea
exercitării unor drepturi este proporțională cu interesul public
ocrotit.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 899/19.XII.2011
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare a Curții, prevederile art. 81 alin. (1),
art. 82 alin. (3) și art. 84 alin. (1) din Ordonanța de urgență a
Guvernului nr. 194/2002 privind regimul străinilor în România,
republicată în Monitorul Oficial al României, Partea I, nr. 421 din
5 iunie 2008, care au următorul conținut:
— Art. 81 alin. (1): ă(1) Împotriva străinilor care au intrat ilegal,
a căror ședere pe teritoriul României a devenit ilegală, a căror
viză sau drept de ședere a fost anulat sau revocat, a acelora
cărora li s-a refuzat prelungirea dreptului de ședere temporară,
a acelora cărora le-a încetat dreptul de ședere permanentă,
precum și a foștilor solicitanți de azil Oficiul Român pentru
Imigrări poate dispune măsura returnării de pe teritoriul
României.”;
— Art. 82 alin. (3): ă(3) Decizia de returnare dă posibilitatea
străinului să părăsească țara neînsoțit, astfel:
a) în termen de 15 zile, pentru:
(i) străinul a cărui ședere a devenit ilegală;
(ii) străinul a cărui viză a fost anulată sau revocată;
(iii) foștii solicitanți de azil pentru care s-a finalizat
procedura de azil;
b) în termen de 30 de zile, pentru străinul căruia i-a fost
anulat sau revocat dreptul de ședere temporară ori i-a fost
refuzată prelungirea acestui drept;
c) în termen de 90 de zile, pentru:
(i) străinul căruia i-a fost anulat sau revocat dreptul de
ședere temporară pentru desfășurarea de activități
comerciale ori i-a fost refuzată prelungirea acestui
drept, precum și membrii de familie ai acestuia care
au beneficiat de un drept de ședere pentru
reîntregirea familiei;
(ii) străinul căruia i-a încetat dreptul de ședere
permanentă, dacă nu îndeplinește condițiile de
prelungire a dreptului de ședere temporară pentru
unul din scopurile prevăzute în prezenta ordonanță de
urgență.”;
— Art. 84 alin. (1): ă(1) Decizia de returnare poate fi
contestată în termen de 10 zile de la data comunicării la Curtea
de Apel București, în cazul în care aceasta a fost emisă de
Oficiul Român pentru Imigrări, sau la curtea de apel în a cărei
rază de competență se află formațiunea teritorială care a emis
decizia de returnare. Instanța soluționează cererea în termen
de 30 de zile de la data primirii acesteia. Hotărârea instanței
este irevocabilă.”
Ulterior sesizării Curții Constituționale, dispozițiile art. 81
alin. (1) și ale art. 82 alin. (3) au fost modificate prin art. I pct. 110
și pct. 114—116 din Legea nr. 157/2011 pentru modificarea și
completarea unor acte normative privind regimul străinilor în
România, publicată în Monitorul Oficial al României, Partea I,
nr. 533 din 28 iulie 2011. Având în vedere faptul că această
ultimă modificare nu a afectat esența dispozițiilor criticate și
ținând cont de dispozitivul Deciziei Plenului Curții Constituționale
nr. III din 31 octombrie 1995, publicată în Monitorul Oficial al
României, Partea I, nr. 259 din 9 noiembrie 1995, potrivit căruia

19

ăÎn cazul în care, după invocarea unei excepții de
neconstituționalitate în fața instanțelor judecătorești, prevederea
legală supusă controlului a fost modificată, Curtea
Constituțională se pronunță asupra constituționalității prevederii
legale, în noua sa redactare, numai dacă soluția legislativă din
legea sau ordonanța modificată este, în principiu, aceeași cu
cea dinaintea modificării”, Curtea urmează să examineze
dispozițiile art. 81 alin. (1), art. 82 alin. (3) și art. 84 alin. (1) din
Ordonanța de urgență a Guvernului nr. 194/2002, care au în
prezent următoarea redactare:
— Art. 81 alin. (1): ă(1) Împotriva străinilor cu ședere ilegală
și a foștilor solicitanți de azil, Oficiul Român pentru Imigrări poate
dispune măsura returnării de pe teritoriul României.”;
— Art. 82 alin. (3): ă(3) Decizia de returnare dă posibilitatea
străinului să părăsească țara neînsoțit, astfel:
a) în termen de 15 zile, pentru:
(i) străinul care a fost depistat fără drept de ședere;
(ii) străinul a cărui viză a fost anulată sau revocată;
(iii) foștii solicitanți de azil, pentru care s-a finalizat
procedura de azil sau care au renunțat la aceasta;
b) în termen de 30 de zile, pentru:
(i) străinul care solicită emiterea unei decizii de returnare
înainte de a fi depistat fără drept de ședere;
(ii) străinul căruia i-a fost anulat sau revocat dreptul de
ședere temporară ori i-a fost refuzată prelungirea
acestui drept;
(iii) străinul căruia i-a fost anulat sau revocat dreptul de
ședere temporară pentru desfășurarea de activități
comerciale ori i-a fost refuzată prelungirea acestui
drept, precum și membrii de familie ai acestuia care
au beneficiat de un drept de ședere pentru
reîntregirea familiei;
(iv) străinul căruia i-a încetat dreptul de ședere pe termen
lung și care nu a solicitat prelungirea dreptului de
ședere conform art. 70 alin. (4).”
În opinia autorului excepției de neconstituționalitate, textele
de lege criticate contravin următoarelor dispoziții din Legea
fundamentală: art. 21 privind dreptul la un proces echitabil,
art. 44 alin. (1) și (2) referitoare la garantarea și la protecția
egală prin lege a proprietății private, art. 53 care reglementează
restrângerea exercițiului unor drepturi sau al unor libertăți și
art. 129 privitor la folosirea căilor de atac. De asemenea, invocă
și următoarele prevederi din documente internaționale: art. 13 —
Dreptul la un recurs efectiv și art. 14 — Interzicerea discriminării
din Convenția pentru apărarea drepturilor omului și a libertăților
fundamentale; prevederile art. 1 paragraful 1 din Primul Protocol
adițional la aceeași convenție, referitor la protecția și garantarea
proprietății private; art. 2 — Dreptul la două grade de jurisdicție
în materie penală din Protocolul nr. 7 la aceeași convenție și
art. 1 — Interzicerea generală a discriminării din Protocolul
nr. 12 la aceeași convenție.
Examinând excepția de neconstituționalitate, Curtea
constată că argumentele formulate de autorul acesteia se
rezumă la critici adresate exclusiv dispozițiilor art. 84 alin. (1),
prin prisma faptului că acestea nu prevăd nicio cale de atac
împotriva hotărârii pronunțate de curtea de apel competentă
teritorial în soluționarea contestației împotriva deciziei de
returnare. Cu privire la acest text de lege, Curtea s-a pronunțat
în numeroase rânduri, constatând conformitatea acestuia cu
dispozițiile constituționale și convenționale invocate și în cauza
de față și din perspectiva unor critici similare celor formulate de
autorul prezentei excepții. Astfel, de exemplu, prin Decizia
nr. 1.222 din 5 octombrie 2010, publicată în Monitorul Oficial al
României, Partea I, nr. 775 din 19 noiembrie 2010, Curtea a
reținut că textul de lege criticat oferă străinului interesat
posibilitatea de a contesta în justiție legalitatea și temeinicia

20

MONITORUL OFICIAL AL ROMÂNIEI, PARTEA I, Nr. 899/19.XII.2011

deciziei de returnare emise de autoritatea competentă, cererea
sa urmând să fie examinată de o instanță judecătorească
independentă și imparțială. În plus, invocarea dispozițiilor art. 2
din Protocolul nr. 7 la Convenția pentru apărarea drepturilor
omului și a libertăților fundamentale nu este relevantă, întrucât
prevederile internaționale amintite garantează dreptul la două
grade de jurisdicție exclusiv în materie penală, or, prevederile
criticate sunt de natură administrativă.
Întrucât nu au intervenit elemente noi, care să justifice
modificarea acestei jurisprudențe a Curții Constituționale,

considerentele și soluția deciziei menționate își păstrează
valabilitatea și în cauza de față.
Totodată, Curtea constată că, în lipsa oricărei motivări a
celorlalte texte de lege criticate, excepția de neconstituționalitate
a acestora urmează să fie respinsă ca inadmisibilă, având în
vedere că nu este îndeplinită cerința impusă de art. 10 alin. (2)
din Legea nr. 47/1992, potrivit căreia ăSesizările trebuie făcute
în formă scrisă și motivate”.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge, ca inadmisibilă, excepția de neconstituționalitate a prevederilor art. 81 alin. (1) și art. 82 alin. (3) din Ordonanța
de urgență a Guvernului nr. 194/2002 privind regimul străinilor în România, excepție ridicată de Chaouki Hamdi în Dosarul
nr. 4.272/2/2010 al Curții de Apel București — Secția a VIII-a contencios administrativ și fiscal.
II. Respinge, ca neîntemeiată, excepția de neconstituționalitate a prevederilor art. 84 alin. (1) din Ordonanța de urgență a
Guvernului nr. 194/2002 privind regimul străinilor în România, excepție ridicată de același autor, în același dosar, al aceleiași
instanțe.
Definitivă și general obligatorie.
Pronunțată în ședința publică din data de 4 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.308
din 4 octombrie 2011

referitoare la excepția de neconstituționalitate a dispozițiilor art. 32 lit. f)
din Ordonanța de urgență a Guvernului nr. 77/2009 privind organizarea și exploatarea
jocurilor de noroc și art. 70 alin. (1) lit. g) din Legea educației fizice și sportului nr. 69/2000
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate a
dispozițiilor art. 32 lit. f) din Ordonanța de urgență a Guvernului
nr. 77/2009 privind organizarea și exploatarea jocurilor de noroc
și art. 70 alin. (1) lit. g) din Legea educației fizice și sportului
nr. 69/2000, excepție ridicată de Ministerul Tineretului și Sportului
și de Societatea Comercială ăWettpunkt International” — S.R.L.
din București în Dosarul nr. 7.802/3/2010 al Tribunalului
București — Secția a VI-a comercială. Excepția formează
obiectul Dosarului Curții Constituționale nr. 4.505D/2010.

La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens face referire la Decizia Curții
Constituționale nr. 14/2011.
C U R T E A,

având în vedere actele și lucrările dosarului, reține următoarele:
Prin Încheierea din 28 septembrie 2010, pronunțată în
Dosarul nr. 7.802/3/2010, Tribunalul București — Secția a VI-a
comercială a sesizat Curtea Constituțională cu excepția de
neconstituționalitate a dispozițiilor art. 32 lit. f) din
Ordonanța de urgență a Guvernului nr. 77/2009 privind
organizarea și exploatarea jocurilor de noroc și art. 70
alin. (1) lit. g) din Legea educației fizice și sportului
nr. 69/2000. Excepția de neconstituționalitate a dispozițiilor
art. 32 lit. f) din Ordonanța de urgență a Guvernului nr. 77/2009
privind organizarea și exploatarea jocurilor de noroc a fost
ridicată de Ministerul Tineretului și Sportului, iar excepția de
neconstituționalitate a dispozițiilor art. 70 alin. (1) lit. g) din Legea

MONITORUL OFICIAL AL ROMÂNIEI, PARTEA I, Nr. 899/19.XII.2011
educației fizice și sportului nr. 69/2000 a fost ridicată de
Societatea Comercială ăWettpunkt International” — S.R.L. din
București, într-o cauză având ca obiect pretenții.
În motivarea excepției de neconstituționalitate în ceea ce
privește dispozițiile art. 32 lit. f) din Ordonanța de urgență a
Guvernului nr. 77/2009 privind organizarea și exploatarea
jocurilor de noroc, autorul acesteia susține că sunt încălcate
prevederile constituționale ale art. 49 alin. (5), art. 53, art. 73
alin. (3) lit. f), art. 61 și art. 115 alin. (4). Astfel, motivarea
cuprinsă în expunerea de motive nu este de natură să justifice
adoptarea Ordonanței de urgență a Guvernului nr. 77/2009 în
condițiile stabilite de dispozițiile art. 115 alin. (4) din Legea
fundamentală.
În motivarea excepției de neconstituționalitate, în ceea ce
privește dispozițiile art. 70 alin. (1) lit. g) din Legea educației
fizice și sportului nr. 69/2000, autorul acesteia susține că sunt
încălcate prevederile constituționale ale art. 16 și art. 44.
Dispozițiile de lege criticate instituie o sursă de finanțare în
favoarea Ministerului Tineretului și Sportului pe baza unor criterii
discriminatorii, ceea ce este de natură a înfrânge prevederile
art. 44 din Legea fundamentală. Totodată, obligarea numai a
unei anumite categorii de societăți comerciale, cele care au în
obiectul de activitate organizarea de pariuri sportive, la plata
unor contribuții către Ministerul Tineretului și Sportului este de
natură a contraveni principiului egalității în drepturi a cetățenilor
consacrat de art. 16 din Constituție.
Tribunalul București — Secția a VI-a comercială
apreciază că excepția de neconstituționalitate este
neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului arată că dispozițiile art. 70 alin. (1)
lit. g) din Legea educației fizice și sportului nr. 69/2000 au fost
abrogate prin Ordonanța de urgență a Guvernului nr. 77/2009,
astfel încât această excepție de neconstituționalitate este
inadmisibilă.
În ceea ce privește excepția de neconstituționalitate a
dispozițiilor art. 32 lit. f) din Ordonanța de urgență a Guvernului
nr. 77/2009 privind organizarea și exploatarea jocurilor de noroc,
se arată că, așa cum rezultă din preambulul actului normativ
criticat, situația extraordinară și urgența adoptării acestuia au
fost motivate de necesitatea îmbunătățirii cadrului normativ
privind domeniul de activitate al jocurilor de noroc. Totodată, se
arată că instanța de contencios constituțional a statuat în
jurisprudența sa în sensul că ține de opțiunea exclusivă a
legiuitorului stabilirea surselor de finanțare ale fiecărei categorii
de buget în parte. Așa fiind, excepția de neconstituționalitate a
dispozițiilor art. 32 lit. f) din Ordonanța de urgență a Guvernului
nr. 77/2009 este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 32 lit. f) din Ordonanța de urgență a Guvernului
nr. 77/2009 privind organizarea și exploatarea jocurilor de noroc,

21

publicată în Monitorul Oficial al României, Partea I, nr. 439 din
26 iunie 2009, și dispozițiile art. 70 alin. (1) lit. g) din Legea
educației fizice și sportului nr. 69/2000, publicată în Monitorul
Oficial al României, Partea I, nr. 200 din 9 mai 2000.
Aceste texte de lege au următoarea redactare:
— Art. 32 lit. f) din Ordonanța de urgență a Guvernului
nr. 77/2009: ăLa data intrării în vigoare a prezentei ordonanțe de
urgență se abrogă:
f) art. 70 alin. (1) lit. g), art. 71 alin. (1) lit. e) și art. 74 lit. d)
din Legea educației fizice și sportului nr. 69/2000, publicată în
Monitorul Oficial al României, Partea I, nr. 200 din 9 mai 2000,
cu modificările și completările ulterioare.”;
— Art. 70 alin. (1) lit. g) din Legea nr. 69/2000: ă(1) Ministerul
Tineretului și Sportului își asigură sursele pentru finanțarea
activităților sportive din: [...]
g) 5% din totalul încasărilor rămase după deducerea taxei
de licență datorate, conform legislației în vigoare, de
organizatorii de pronosticuri și pariuri sportive autorizați, în
condițiile legii, de Comisia de autorizare a jocurilor de noroc,
pentru jocurile de pronosticuri și pariuri sportive bazate pe
utilizarea de competiții de gen pentru ramura respectivă,
organizate în campionatele naționale din alte țări, de federațiile
și organismele sportive internaționale, precum și în «Cupa
României», potrivit regulamentului de aplicare a prezentei legi.”
În susținerea neconstituționalității acestor dispoziții legale
sunt invocate prevederile constituționale ale art. 16 referitor la
egalitatea în drepturi, art. 44 referitor la dreptul de proprietate
privată, art. 49 alin. (5) referitor la protecția copiilor și a tinerilor,
art. 53 referitor la restrângerea exercițiului unor drepturi sau al
unor libertăți, art. 73 alin. (3) lit. f) referitor la categoriile de legi,
art. 61 referitor la rolul și structura Parlamentului și art. 115
alin. (4) referitor la delegarea legislativă.
Analizând excepția de neconstituționalitate, Curtea constată
următoarele:
I. În ceea ce privește excepția de neconstituționalitate a
dispozițiilor art. 70 alin. (1) lit. g) din Legea educației fizice și
sportului nr. 69/2000, Curtea constată că acestea au fost
abrogate prin art. 32 lit. f) din Ordonanța de urgență a
Guvernului nr. 77/2009.
În continuare, Curtea reține că prin Decizia nr. 766 din
15 iunie 2011, publicată în Monitorul Oficial al României, Partea I,
nr. 549 din 3 august 2011, a stabilit că sintagma ăîn vigoare” din
cuprinsul dispozițiilor art. 29 alin. (1) și ale art. 31 alin. (1) din
Legea nr. 47/1992 privind organizarea și funcționarea Curții
Constituționale, republicată, este constituțională în măsura în
care se interpretează în sensul că sunt supuse controlului de
constituționalitate și legile sau ordonanțele ori dispozițiile din legi
sau din ordonanțe ale căror efecte juridice continuă să se
producă și după ieșirea lor din vigoare.
Totodată, Curtea reține că, deși nu mai sunt în vigoare,
dispozițiile art. 70 alin. (1) lit. g) din Legea educației fizice și
sportului nr. 69/2000 își produc în continuare efectele juridice.
Astfel, aceste dispoziții de lege constituie temeiul juridic utilizat
pentru calculul sumei datorate de organizatorii de pronosticuri și
pariuri sportive autorizați, în condițiile legii, inclusiv de autorul
excepției, sume folosite de către Ministerul Tineretului și
Sportului pentru finanțarea activităților sportive. În acest caz,
Curtea are competența de a controla constituționalitatea
dispozițiilor legale ale art. 70 alin. (1) lit. g) din Legea educației
fizice și sportului nr. 69/2000, chiar dacă ele nu mai sunt în
vigoare la data redactării prezentului raport.
În ceea ce privește critica autorului excepției, Curtea
constată că principiul egalității în drepturi, consacrat de art. 16
din Constituție, are în vedere dreptul cetățenilor — deci al
persoanelor fizice — de a fi egali în fața legii și a autorităților
publice, fără privilegii și fără discriminări. Prin Decizia nr. 35 din
2 aprilie 1996, publicată în Monitorul Oficial al României,
Partea I, nr. 75 din 11 aprilie 1996, Curtea Constituțională a
reținut că ăPrincipiul egalității cetățenilor se aplică și persoanelor

22

MONITORUL OFICIAL AL ROMÂNIEI, PARTEA I, Nr. 899/19.XII.2011

juridice, în măsura în care prin intermediul acestora cetățenii își
exercită un drept constituțional”. Or, dispozițiile art. 70 alin. (1)
lit. g) din Legea educației fizice și sportului nr. 69/2000 nu se
referă la exercitarea unui astfel de drept, ci au în vedere
stabilirea unui procent din totalul încasărilor rămase după
deducerea taxei de licență, sumă datorată de toți organizatorii
de pronosticuri și pariuri sportive autorizați, în condițiile legii,
inclusiv de autorul excepției. Prin urmare, prevederile art. 16 din
Legea fundamentală nu au incidență în cauză.
De asemenea, nu poate fi reținută nici critica potrivit căreia
textul criticat contravine prevederilor art. 44 din Constituție.
Astfel, Curtea constată că dispozițiile criticate dau expresie
prevederilor art. 56 alin. (1) din Legea fundamentală, potrivit
cărora cetățenii au obligația să contribuie la cheltuielile publice,
prin impozite și taxe. Din aceste prevederi constituționale rezultă
că stabilirea prin lege a obligației de plată a anumitor impozite
sau taxe, ca și a eventualelor scutiri de la plata acestora, ține de
opțiunea exclusivă a legiuitorului, cu condiția ca aceste
reglementări să se aplice în mod uniform pentru situații egale.
Or, textul de lege criticat instituie o taxă care reprezintă sarcina
fiscală a organizatorilor de pronosticuri și pariuri sportive
autorizați, în condițiile legii. Această taxă se datorează de
persoanele juridice care au calitatea mai sus menționată, fără a
afecta existența dreptului de proprietate și nici protecția
acestuia.

II. În ceea ce privește excepția de neconstituționalitate a
dispozițiilor art. 32 lit. f) din Ordonanța de urgență a Guvernului
nr. 77/2009 privind organizarea și exploatarea jocurilor de noroc,
se constată că prin Decizia nr. 14 din 18 ianuarie 2011, publicată
în Monitorul Oficial al României, Partea I, nr. 266 din 15 aprilie
2011, Curtea a statuat că această ordonanță de urgență a fost
adoptată — astfel cum reiese din preambulul acesteia — ținând
seama că actele normative care reglementau activitatea de
jocuri de noroc, având o vechime mare, nu mai corespundeau
realităților economice, tehnice și mai ales conceptuale din
domeniul jocurilor de noroc, iar aplicarea acestora în practică a
demonstrat existența necesității modificării și perfecționării
acestor reglementări, pentru a răspunde cât mai bine cerințelor
pieței specifice. Totodată, avându-se în vedere măsurile privind
asigurarea surselor de finanțare a dezvoltării economice și faptul
că taxa de autorizare percepută organizatorilor de jocuri de
noroc era neschimbată din anul 2000, Guvernul a considerat că
se impunea modificarea nivelului de taxare a operatorilor
economici din domeniul jocurilor de noroc.
Prin urmare, Curtea a constatat, pe de o parte, că aceste
împrejurări se încadrează în conceptul constituțional de ăsituații
extraordinare a căror reglementare nu poate fi amânată”, astfel
cum acesta a fost definit în jurisprudența sa, iar, pe de altă parte,
că urgența a fost motivată corespunzător în cuprinsul ordonanței
de urgență criticate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 32 lit. f) din Ordonanța de urgență a Guvernului
nr. 77/2009 privind organizarea și exploatarea jocurilor de noroc și art. 70 alin. (1) lit. g) din Legea educației fizice și sportului
nr. 69/2000, excepție ridicată de Ministerul Tineretului și Sportului și de Societatea Comercială ăWettpunkt International” — S.R.L.
din București în Dosarul nr. 7.802/3/2010 al Tribunalului București — Secția a VI-a comercială.
Definitivă și general obligatorie.
Pronunțată în ședința publică din data de 4 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu
CURTEA CONSTITUȚIONALĂ

D E C I Z I A Nr. 1.310
din 4 octombrie 2011

referitoare la excepția de neconstituționalitate a dispozițiilor art. 220 alin. (2) lit. b)
din Ordonanța Guvernului nr. 92/2003 privind Codul de procedură fiscală
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.

Pe rol se află soluționarea excepției de neconstituționalitate
a dispozițiilor art. 220 alin. (2) lit. b) din Ordonanța Guvernului
nr. 92/2003 privind Codul de procedură fiscală, excepție ridicată
de Vasile Mircea Lupuț în Dosarul nr. 16/219/2010 al Tribunalului
Cluj — Secția mixtă de contencios administrativ și fiscal, de
conflicte de muncă și asigurări sociale. Excepția formează
obiectul Dosarului Curții Constituționale nr. 122D/2011.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca

MONITORUL OFICIAL AL ROMÂNIEI, PARTEA I, Nr. 899/19.XII.2011
neîntemeiată. În acest sens, face referire la jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 17 noiembrie 2010, pronunțată în Dosarul
nr. 16/219/2010, Tribunalul Cluj — Secția mixtă de
contencios administrativ și fiscal, de conflicte de muncă și
asigurări sociale a sesizat Curtea Constituțională cu
excepția de neconstituționalitate a dispozițiilor art. 220
alin. 2 lit. b) din Ordonanța Guvernului nr. 92/2003 privind
Codul de procedură fiscală, excepție ridicată de Vasile Mircea
Lupuț într-o cauză având ca obiect anulare proces-verbal de
contravenție.
În motivarea excepției de neconstituționalitate autorul
acesteia susține că dispozițiile de lege criticate sunt
neconstituționale, încălcând prevederile constituționale ale
art. 44 alin. (8) și (9), deoarece măsura confiscării se aplică
indiferent de cine este proprietarul mijlocului de transport folosit
la săvârșirea contravenției. Astfel, măsura confiscării ar putea fi
dispusă numai în cazul în care mijlocul de transport folosit la
comiterea contravenției se află în proprietatea contravenientului.
Tribunalul Cluj — Secția mixtă de contencios
administrativ și fiscal, de conflicte de muncă și asigurări
sociale apreciază că excepția de neconstituționalitate este
neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl reprezintă
dispozițiile art. 220 alin. (2) lit. b) din Ordonanța Guvernului
nr. 92/2003 privind Codul de procedură fiscală, republicată în
Monitorul Oficial al României, Partea I, nr. 513 din 31 iulie 2007,
cu modificările și completările ulterioare, cu următorul conținut:

23

ăContravențiile prevăzute la alin. (1) se sancționează cu amendă
de la 20.000 lei la 100.000 lei, precum și cu: [...]
b) confiscarea cisternelor, recipientelor și a mijloacelor de
transport utilizate în transportul produselor accizabile, în cazul
prevăzut la alin. (1) lit. k).”
În susținerea neconstituționalității acestor dispoziții, autorul
excepției invocă prevederile constituționale ale art. 44 alin. (8) și
(9) referitor la dreptul de proprietate privată.
Examinând excepția de neconstituționalitate, Curtea constată
că asupra unei critici similare, formulată însă față de dispozițiile
din aceeași ordonanță în forma anterioară republicării, al căror
conținut se regăsește în prevederile art. 220 alin. (2) lit. b), criticate
în cauza de față, s-a pronunțat, de exemplu, prin Decizia nr. 685
din 10 octombrie 2006, publicată în Monitorul Oficial al României,
Partea I, nr. 931 din 16 noiembrie 2006 și Decizia nr. 603 din 5 mai
2011, publicată în Monitorul Oficial al României, Partea I, nr. 509
din 19 iulie 2011. Cu acele prilejuri, Curtea a reținut că
ăproprietatea privată poate constitui obiectul unor măsuri
restrictive, cum sunt cele care vizează bunurile folosite sau
rezultate din săvârșirea unor infracțiuni ori contravenții; potrivit
dispozițiilor art. 44 alin. (8) teza întâi din Constituție, «averea
dobândită licit nu poate fi confiscată», ceea ce presupune, per a
contrario, că poate fi confiscată averea dobândită în mod ilicit și
deci este posibilă instituirea unor sancțiuni pentru ipoteza în care
desfășurarea activității de comercializare a unor produse de către
operatorii economici contravine legii”.
În ceea ce privește faptul că bunurile confiscate nu aparțin
contravenientului, ci unei terțe persoane, cu același prilej Curtea
a arătat că aceasta nu poate atrage ineficiența acestei măsuri
sancționatorii. În acest sens, Curtea a reținut că, pe de o parte,
Constituția prevede în art. 44 alin. (9) că ăbunurile destinate,
folosite sau rezultate din infracțiuni ori contravenții pot fi
confiscate numai în condițiile legii”, fără a distinge după calitatea
de proprietar sau detentor precar a contravenientului, iar o altă
interpretare ar conduce la posibilitatea eludării cu ușurință a
dispozițiilor legale, deoarece de fiecare dată contravenientul s-ar
putea apăra invocând faptul că este un simplu detentor precar
al bunului, iar activitatea ilicită de transport ar putea continua. Pe
de altă parte, a arătat că proprietarul bunurilor utilizate în mod
ilicit nu se poate prevala de caracterul personal al răspunderii
contravenționale, deoarece a încredințat folosința bunului său,
asumându-și riscul ca activitatea utilizatorului să genereze un
pericol pentru societate. De altfel, pentru a-și recupera
prejudiciul, proprietarul are la îndemână calea acțiunii în justiție
împotriva utilizatorului, în temeiul contractului încheiat cu acesta.
Întrucât în cauză nu au intervenit elemente noi, de natură a
reconsidera jurisprudența Curții Constituționale, soluția și
considerentele acestei decizii își mențin valabilitatea și în
prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 220 alin. (2) lit. b) din Ordonanța Guvernului
nr. 92/2003 privind Codul de procedură fiscală, excepție ridicată de Vasile Mircea Lupuț în Dosarul nr. 16/219/2010 al Tribunalului
Cluj — Secția mixtă de contencios administrativ și fiscal, de conflicte de muncă și asigurări sociale.
Definitivă și general obligatorie.
Pronunțată în ședința publică din data de 4 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

24

MONITORUL OFICIAL AL ROMÂNIEI, PARTEA I, Nr. 899/19.XII.2011
CURTEA CONSTITUȚIONALĂ

D E C I Z I A Nr. 1.317
din 11 octombrie 2011

referitoare la excepția de neconstituționalitate a dispozițiilor art. 378 alin. 1 și 2
din Codul de procedură penală, precum și a dispozițiilor art. 13 alin. (1) din Legea nr. 678/2001
privind prevenirea și combaterea traficului de persoane
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a prevederilor art. 378 alin. 1 și 2 din Codul de procedură
penală, precum și a dispozițiilor art. 13 alin. (1) din Legea
nr. 678/2001 privind prevenirea și combaterea traficului de
persoane, excepție ridicată de Iacob Schein în Dosarul
nr. 5.451/30/2008 al Curții de Apel Timișoara — Secția penală și
care formează obiectul Dosarului Curții Constituționale
nr. 4.287D/2010.
La apelul nominal se prezintă autorul excepției și se constată
lipsa celorlalte părți, față de care procedura de citare a fost legal
îndeplinită.
Cauza fiind în stare de judecată, președintele acordă
cuvântul autorului excepției, care solicită admiterea acesteia așa
cum a fost formulată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 18 octombrie 2010, pronunțată în Dosarul
nr. 5.451/30/2008, Curtea de Apel Timișoara — Secția penală
a sesizat Curtea Constituțională cu excepția de
neconstituționalitate a prevederilor art. 378 alin. 1 și 2 din
Codul de procedură penală, precum și a dispozițiilor art. 13
alin. (1) din Legea nr. 678/2001 privind prevenirea și
combaterea traficului de persoane, excepție ridicată de Iacob
Schein în dosarul de mai sus, în care se fac cercetări cu privire
la săvârșirea infracțiunii contestate și care se află în calea de
atac a apelului.
În motivarea excepției de neconstituționalitate autorul
acesteia susține că prevederile art. 378 alin. 1 și 2 din Codul de
procedură penală încalcă dispozițiile constituționale referitoare
la dreptul internațional și dreptul intern, la tratatele internaționale
privind drepturile omului și la dreptul la un proces echitabil,
deoarece, în pofida unei administrări nemijlocite a probelor,
instanța de apel este autorizată să aprecieze vinovăția unei
persoane fără a avea posibilitatea de a lua cunoștință în mod
direct de probatoriul care conturează acest aspect esențial al
procesului penal.
De asemenea, prevederile art. 13 alin. (1) din Legea
nr. 678/2001 contravin dispozițiilor constituționale referitoare la
accesul liber la justiție, la principiul legalității pedepsei, la
unicitatea, imparțialitatea și egalitatea justiției, la dreptul
internațional și dreptul intern, la tratatele internaționale privind

drepturile omului și la stabilirea prin lege organică a infracțiunilor,
pedepselor și a regimului executării acestora, raportate la art. 7
din Convenția pentru apărarea drepturilor omului și a libertăților
fundamentale, cu denumirea marginală Nicio pedeapsă fără
lege, deoarece legiuitorul nu a realizat definirea conținutului și
domeniului sancționator al infracțiunii criticate. Astfel, în
detrimentul acuzatului, se apelează la analogie, întrucât textul
legal contestat nu definește noțiunile de ărecrutare”,
ătransportare”, ătransferare”, ăgăzduire” sau ăprimire”, lăsând loc
de arbitrariu.
Curtea de Apel Timișoara — Secția penală opinează că
excepția de neconstituționalitate este neîntemeiată, întrucât
nemulțumirile inculpatului vizează modul de aplicare a
prevederilor contestate și nu încălcarea Constituției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 378 alin. 1 și 2 din Codul de procedură penală,
cu denumirea marginală Judecarea apelului, precum și a
dispozițiilor art. 13 alin. (1) din Legea nr. 678/2001 privind
prevenirea și combaterea traficului de persoane, publicată în
Monitorul Oficial al României, Partea I, nr. 783 din 11 decembrie
2001, cu modificările și completările ulterioare, care au
următorul conținut:
— Art. 378 alin. 1 și 2 din Codul de procedură penală:
ăInstanța verifică hotărârea atacată pe baza lucrărilor și a
materialului din dosarul cauzei, precum și a oricăror probe noi,
administrate în fața instanței de apel. [...]
În vederea soluționării apelului, instanța poate da o noua
apreciere probelor administrate în fața primei instanțe.”;
— Art. 13 alin. (1) din Legea nr. 678/2001: ă(1) Recrutarea,
transportarea, transferarea, găzduirea sau primirea unui minor,
în scopul exploatării acestuia, constituie infracțiunea de trafic de
minori și se pedepsește cu închisoare de la 5 ani la 15 ani și
interzicerea unor drepturi.”
Autorul excepției de neconstituționalitate susține că
prevederile din Codul de procedură penală încalcă dispozițiile
constituționale ale art. 11 referitor la Dreptul internațional și

MONITORUL OFICIAL AL ROMÂNIEI, PARTEA I, Nr. 899/19.XII.2011
dreptul intern, ale art. 20 referitor la Tratatele internaționale
privind drepturile omului, ale art. 21 alin. (3) referitor la dreptul
la un proces echitabil, precum și art. 6 paragraful 1 din
Convenția pentru apărarea drepturilor omului și a libertăților
fundamentale referitor la dreptul la un proces echitabil. De
asemenea, prevederile art. 13 alin. (1) din Legea nr. 678/2001
contravin dispozițiilor constituționale ale art. 11 referitor la
Dreptul internațional și dreptul intern, art. 20 referitor la Tratatele
internaționale privind drepturile omului, raportat la art. 7 din
Convenția pentru apărarea drepturilor omului și a libertăților
fundamentale, cu denumirea marginală Nicio pedeapsă fără
lege, art. 21 referitor la Accesul liber la justiție, art. 23 alin. (12)
referitor la principiul legalității pedepsei, art. 73 alin. (3) lit. h)
referitor la stabilirea prin lege organică a infracțiunilor,
pedepselor și a regimului executării acestora și art. 124 alin. (2)
referitor la unicitatea, imparțialitatea și egalitatea justiției.
Examinând excepția de neconstituționalitate, Curtea
constată următoarele:
1. Autorul excepției susține că dispozițiile art. 378 alin. 1 și 2
din Codul de procedură penală autorizează instanța de apel să
aprecieze vinovăția unei persoane fără a avea posibilitatea de a
lua cunoștință în mod direct de probatoriul care conturează
acest aspect esențial al procesului penal.
O asemenea critică nu poate fi primită, deoarece instanța
verifică hotărârea atacată nu numai pe baza materialului
existent, ci și a oricăror noi probe administrate în fața sa, printre
acestea regăsindu-se și declarația inculpatului. Așa fiind,
prevederile legale criticate satisfac pe deplin exigențele
constituționale referitoare la dreptul la un proces echitabil. În
plus, potrivit art. 371 alin. 2 din Codul de procedură penală, în
cadrul limitelor sale referitoare la efectele devolutiv și extensiv
guvernate de principiul non reformatio in pejus, instanța de apel
este obligată să examineze cauza sub toate aspectele de fapt și
de drept, asigurând astfel părților suficiente garanții procesuale
în deplin acord cu dreptul la un proces echitabil.
Totodată, este de observat că probele administrate în prima
fază a procesului penal și la judecata în fond a cauzei nu sunt
valorificate tale quale. Astfel, probele în procesul penal nu au,
potrivit art. 63 din Codul de procedură penală, o valoare dinainte
stabilită și aprecierea lor se face de organul de urmărire penală
în urma examinării tuturor probelor administrate și în scopul
aflării adevărului. De aceste obligații este ținută și instanța de
judecată cu prilejul judecării apelului.
2. În ceea ce privește excepția de neconstituționalitate a
dispozițiilor art. 13 alin. (1) din Legea nr. 678/2001 privind
prevenirea și combaterea traficului de persoane, Curtea
constată că acestea definesc clar conținutul infracțiunii de trafic
de persoane și modalitățile concrete de săvârșire a faptei,
formularea fiind suficient de detaliată, fără a lăsa loc la

25

interpretări. Astfel, este evident neîntemeiată susținerea
autorului excepției că textul legal contestat nu definește noțiunile
de ărecrutare”, ătransportare”, ătransferare”, ăgăzduire” sau
ăprimire”, lăsând loc de arbitrariu. În condițiile în care o persoană
este recrutată, transportată, transferată, cazată sau primită, prin
mijloacele prevăzute la art. 12 din aceeași lege, cu scopul de a
fi exploatată, nu se poate reține, așa cum fără temei se susține
în motivarea excepției, că incriminarea unei asemenea fapte
încalcă dispozițiile constituționale invocate.
În plus, art. 2 pct. 2 din Legea nr. 678/2001 definește pe larg
înțelesul expresiei de exploatare a unei persoane, și anume:
executarea unei munci sau îndeplinirea de servicii în mod forțat
ori cu încălcarea normelor legale privind condițiile de muncă,
salarizare, sănătate și securitate, ținerea în stare de sclavie sau
alte procedee asemănătoare de lipsire de libertate ori de
aservire, obligarea la practicarea prostituției, cerșetoriei, la
reprezentări pornografice în vederea producerii și difuzării de
materiale pornografice sau alte forme de exploatare sexuală ori
prelevarea de organe, țesuturi sau celule de origine umană, cu
încălcarea dispozițiilor legale.
În sfârșit, Curtea mai constată că autorul excepției face o
confuzie între aspecte ce vizează compatibilitatea unui text legal
cu normele sau principiile constituționale, pe de o parte, și
aspecte ce țin de modul de aplicare în acord cu normele sau
principiile constituționale, pe de altă parte. Faptul că organele
judiciare interpretează și aplică textul criticat, conferindu-i, din
perspectiva autorului, un înțeles discutabil, nu poate fi convertit
în vicii de neconstituționalitate susceptibile de a fi sancționate
de Curtea Constituțională. Instanțele de judecată sunt obligate
ca pe parcursul soluționării unei cauze să țină seama și de
deciziile pronunțate cu prilejul recursurilor în interesul legii, cum
ar fi, de exemplu, Decizia Înaltei Curți de Casație și Justiție
nr. XVI din 19 martie 2007, publicată în Monitorul Oficial al
Românei, Partea I, nr. 542 din 17 iulie 2008, care a tranșat
problema distincției dintre infracțiunea de trafic de persoane
prevăzută de art. 12 și, respectiv, art. 13 din Legea nr. 678/2001
și cea de proxenetism prevăzută de art. 329 alin. 1 din Codul
penal, statuând că aceasta este dată de obiectul juridic generic
diferit al celor două incriminări, respectiv de valoarea socială
diferită, protejată de legiuitor prin textele incriminatorii ale celor
două legi: în cazul infracțiunilor prevăzute de Legea
nr. 678/2001, aceasta fiind apărarea dreptului la libertatea de
voință și acțiune a persoanei, iar în cazul infracțiunii de
proxenetism prevăzute de art. 329 din Codul penal, apărarea
bunelor moravuri în relațiile de conviețuire socială și de
asigurare licită a mijloacelor de existență.
Prin urmare, excepția de neconstituționalitate invocată este
neîntemeiată și urmează a fi respinsă ca atare.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 378 alin. 1 și 2 din Codul de procedură
penală, precum și a dispozițiilor art. 13 alin. (1) din Legea nr. 678/2001 privind prevenirea și combaterea traficului de persoane,
excepție ridicată de Iacob Schein în Dosarul nr. 5.451/30/2008 al Curții de Apel Timișoara — Secția penală.
Definitivă și general obligatorie.
Pronunțată în ședința publică din data de 11 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

26

MONITORUL OFICIAL AL ROMÂNIEI, PARTEA I, Nr. 899/19.XII.2011
CURTEA CONSTITUȚIONALĂ

D E C I Z I A Nr. 1.318
din 11 octombrie 2011

referitoare la excepția de neconstituționalitate a dispozițiilor art. 224 și art. 911
din Codul de procedură penală, precum și a dispozițiilor art. 6 din Legea nr. 78/2000
pentru prevenirea, descoperirea și sancționarea faptelor de corupție
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a prevederilor art. 224 și art. 911 din Codul de procedură penală,
precum și a dispozițiilor art. 6 din Legea nr. 78/2000 pentru
prevenirea, descoperirea și sancționarea faptelor de corupție,
excepție ridicată de Ioan Alexandru Ciui în Dosarul
nr. 1.112/112/2010 al Tribunalului Bistrița-Năsăud — Secția
penală și care formează obiectul Dosarului Curții Constituționale
nr. 4.303D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care face trimitere la jurisprudența în
materie.
C U R T E A,

având în vedere actele și lucrările dosarului, constată
următoarele:
Prin Încheierea din 13 octombrie 2010, pronunțată în Dosarul
nr. 1.112/112/2010, Tribunalul Bistrița-Năsăud — Secția
penală a sesizat Curtea Constituțională cu excepția de
neconstituționalitate a prevederilor art. 224 și art. 911 din
Codul de procedură penală, precum și a dispozițiilor art. 6
din Legea nr. 78/2000 pentru prevenirea, descoperirea și
sancționarea faptelor de corupție, excepție ridicată de Ioan
Alexandru Ciui în dosarul de mai sus, în care se fac cercetări
cu privire la săvârșirea infracțiunii prevăzute de art. 7 alin. (1)
din Legea nr. 78/2000 și art. 254 alin. 2 din Codul penal.
În motivarea excepției de neconstituționalitate autorul
acesteia susține că dispozițiile art. 6 din Legea nr. 78/2000 sunt
neconstituționale deoarece o infracțiune prevăzută de Codul
penal este adusă din procedura comună într-o procedură
specială, stabilindu-i-se în mod nejustificat un regim juridic
discriminatoriu, în sensul că nu conține o pedeapsă proprie, ci
face trimitere la norma generală, cu consecința directă a afectării
drepturilor constituționale menționate. Or, o lege penală nu
poate fi aplicată extensiv în detrimentul acuzatului, prin analogie.
Dispozițiile art. 911 din Codul de procedură penală sunt
neconstituționale deoarece interceptările audiovideo se pot
dispune și înainte de începerea urmăririi penale, respectiv
înainte de declanșarea procesului penal sau chiar înainte de
săvârșirea unei infracțiuni.
Dispozițiile art. 224 din Codul de procedură penală contravin
prevederilor constituționale, deoarece permit organelor de
urmărire penală să desfășoare activități propriu-zise care se

situează în afara unui cadru procesual precis, cu consecința
directă a privării persoanei bănuite de timpul și înlesnirile
necesare unei apărări adecvate, inclusiv accesul acesteia la o
procedură contradictorie, în decursul căreia poate beneficia și
de asistența unui apărător.
Tribunalul Bistrița-Năsăud — Secția penală opinează că
excepția de neconstituționalitate este neîntemeiată, sens în care
face trimitere la jurisprudența în materie.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 224 — Acte premergătoare și art. 911 —
Condițiile și cazurile de interceptare și înregistrare a convorbirilor
sau comunicărilor efectuate prin telefon sau prin orice mijloc
electronic de comunicare, ambele din Codul de procedură
penală, și art. 6 din Legea nr. 78/2000 pentru prevenirea,
descoperirea și sancționarea faptelor de corupție, publicată în
Monitorul Oficial al României, Partea I, nr. 219 din 18 mai 2000,
cu modificările și completările ulterioare, care au următorul
conținut:
— Art. 224 din Codul de procedură penală: ăÎn vederea
începerii urmăririi penale, organul de urmărire penală poate
efectua acte premergătoare.
De asemenea, în vederea strângerii datelor necesare
organelor de urmărire penală pentru începerea urmăririi penale,
pot efectua acte premergătoare și lucrătorii operativi din
Ministerul Administrației și Internelor, precum și din celelalte
organe de stat cu atribuții în domeniul siguranței naționale,
anume desemnați în acest scop, pentru fapte care constituie,
potrivit legii, amenințări la adresa siguranței naționale.
Procesul-verbal prin care se constată efectuarea unor acte
premergătoare poate constitui mijloc de probă.”;
— Art. 911 din Codul de procedură penală: ăInterceptarea și
înregistrarea convorbirilor sau comunicărilor efectuate prin
telefon ori prin orice mijloc electronic de comunicare se
realizează cu autorizarea motivată a judecătorului, la cererea
procurorului care efectuează sau supraveghează urmărirea
penală, în condițiile prevăzute de lege, dacă sunt date ori indicii
temeinice privind pregătirea sau săvârșirea unei infracțiuni
pentru care urmărirea penală se efectuează din oficiu, iar
interceptarea și înregistrarea se impun pentru stabilirea situației
de fapt ori pentru că identificarea sau localizarea participanților

MONITORUL OFICIAL AL ROMÂNIEI, PARTEA I, Nr. 899/19.XII.2011
nu poate fi făcută prin alte mijloace ori cercetarea ar fi mult
întârziată.
Interceptarea și înregistrarea convorbirilor sau comunicărilor
efectuate prin telefon ori prin orice mijloc electronic de
comunicare pot fi autorizate în cazul infracțiunilor contra
siguranței naționale prevăzute de Codul penal și de alte legi
speciale, precum și în cazul infracțiunilor de trafic de stupefiante,
trafic de arme, trafic de persoane, acte de terorism, spălare a
banilor, falsificare de monede sau alte valori, în cazul
infracțiunilor prevăzute de Legea nr. 78/2000 pentru prevenirea,
descoperirea și sancționarea faptelor de corupție, cu modificările
și completările ulterioare, în cazul unor alte infracțiuni grave ori
al infracțiunilor care se săvârșesc prin mijloace de comunicare
electronică. Dispozițiile alin. 1 se aplică în mod corespunzător.
Autorizația se dă pentru durata necesară interceptării și
înregistrării, dar nu pentru mai mult de 30 de zile, în camera de
consiliu, de președintele instanței căreia i-ar reveni competența
să judece cauza în primă instanță sau de la instanța
corespunzătoare în grad acesteia, în a cărei circumscripție se
află sediul parchetului din care face parte procurorul care
efectuează sau supraveghează urmărirea penală. În lipsa
președintelui instanței autorizația se dă de către judecătorul
desemnat de acesta.
Autorizația poate fi reînnoită, înainte sau după expirarea celei
anterioare, în aceleași condiții, pentru motive temeinic justificate,
fiecare prelungire neputând depăși 30 de zile.
Durata totală a interceptărilor și înregistrărilor autorizate, cu
privire la aceeași persoană și aceeași faptă, nu poate depăși
120 de zile.
Înregistrarea convorbirilor dintre avocat și partea pe care o
reprezintă sau o asistă în proces nu poate fi folosită ca mijloc de
probă decât dacă din cuprinsul acesteia rezultă date sau
informații concludente și utile privitoare la pregătirea sau
săvârșirea de către avocat a unei infracțiuni dintre cele
prevăzute la alin. 1 și 2.
Procurorul dispune încetarea imediată a interceptărilor și
înregistrărilor înainte de expirarea duratei autorizației dacă nu
mai există motivele care le-au justificat, informând despre
aceasta instanța care a emis autorizația.
La cererea motivată a persoanei vătămate, procurorul poate
solicita judecătorului autorizarea interceptării și înregistrării
convorbirilor ori comunicărilor efectuate de aceasta prin telefon
sau orice mijloc electronic de comunicare, indiferent de natura
infracțiunii ce formează obiectul cercetării.
Autorizarea interceptării și a înregistrării convorbirilor sau
comunicărilor se face prin încheiere motivată, care va cuprinde:
indiciile concrete și faptele care justifică măsura; motivele pentru
care stabilirea situației de fapt sau identificarea ori localizarea
participanților nu poate fi făcută prin alte mijloace ori cercetarea
ar fi mult întârziată; persoana, mijlocul de comunicare sau locul
supus supravegherii; perioada pentru care sunt autorizate
interceptarea și înregistrarea.”;
— Art. 6 din Legea nr. 78/2000: ăInfracțiunile de luare de mită —
prevăzută la art. 254 din Codul penal, de dare de mită — prevăzută
la art. 255 din Codul penal, de primire de foloase necuvenite —
prevăzută la art. 256 din Codul penal și de trafic de influență —
prevăzută la art. 257 din Codul penal se pedepsesc potrivit acelor
texte de lege.”
Autorul excepției de neconstituționalitate susține că
dispozițiile art. 6 din Legea nr. 78/2000 afectează prevederile
fundamentale ale art. 21 alin. (3) referitor la dreptul la un proces
echitabil, art. 23 alin. (12) referitor la legalitatea pedepsei, art. 73
alin. (3) lit. h) referitor la domeniul de reglementare prin lege
organică, art. 124 alin. (2) referitor la unicitatea, imparțialitatea
și egalitatea justiției, art. 11 referitor la Dreptul internațional și
dreptul intern și art. 20 referitor la Tratatele internaționale privind
drepturile omului, precum și prevederile art. 7 cu denumirea
marginală Nicio pedeapsă fără lege din Convenția pentru
apărarea drepturilor omului și a libertăților fundamentale,

27

dispozițiile art. 911 din Codul de procedură penală contravin
prevederilor constituționale ale art. 28 referitor la Secretul
corespondenței, coroborate cu art. 8 din Convenția pentru
apărarea drepturilor omului și a libertăților fundamentale referitor
la Dreptul la respectarea vieții private și de familie, ale art. 53
referitoare la Restrângerea exercițiului unor drepturi sau al unor
libertăți și ale art. 21 alin. (3) referitor la dreptul la un proces
echitabil și la soluționarea cauzelor într-un termen rezonabil,
coroborate cu art. 6 din Convenția pentru apărarea drepturilor
omului și a libertăților fundamentale privind Dreptul la un proces
echitabil, iar dispozițiile art. 224 din Codul de procedură penală
contravin prevederilor constituționale ale art. 21 referitor la
Accesul liber la justiție, art. 24 referitor la Dreptul la apărare și
prevederilor art. 6 din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 1.007 din 7 iulie 2009, publicată
în Monitorul Oficial al României, Partea I, nr. 547 din 6 august
2009, Curtea Constituțională a respins ca neîntemeiată excepția
de neconstituționalitate a dispozițiilor art. 6 din Legea
nr. 78/2000, statuând de principiu că reglementarea care
formează obiectul excepției nu constituie o incriminare prin
analogie, așa cum greșit susțin autorii acesteia, ci o legiferare a
răspunderii penale printr-o normă juridică explicativă, care nu
încalcă prevederile art. 23 alin. (12) din Legea fundamentală și
ale art. 7 din Convenția pentru apărarea drepturilor omului și a
libertăților fundamentale. De altfel, analogia, ca instituție juridică,
se plasează în sfera aplicării legii ca argument de interpretare,
și nu în cea a procesului legislativ. Folosirea acestei noțiuni
pentru caracterizarea normei instituite de legiuitor conduce la o
contradicție în termeni, căci analogia implică absența normei și,
în consecință, libertatea recunoscută unei autorități publice — în
mod excepțional și nu în materie penală — de a stabili ea însăși
regula după care urmează să rezolve un caz, luând ca model o
altă soluție pronunțată într-un alt cadru reglementat.
Or, dispoziția legală atacată prevede expres că infracțiunile
nominalizate se pedepsesc potrivit textelor din Codul penal în
care sunt incriminate.
Curtea mai reține că nu poate primi susținerea potrivit căreia
dispozițiile art. 6 din Legea nr. 78/2000 ar încălca celelalte
principii constituționale invocate, deoarece din textul legii nu
rezultă vreo restrângere în sensul reclamat de autorul excepției.
Totodată prin Decizia nr. 1.556 din 17 noiembrie 2009,
publicată în Monitorul Oficial al României, Partea I, nr. 887 din
18 decembrie 2009, Curtea Constituțională a respins ca
neîntemeiată excepția de neconstituționalitate a dispozițiilor
art. 911 din Codul de procedură penală. Cu acel prilej a statuat
că nu poate fi primită susținerea potrivit căreia dispozițiile legale
criticate contravin prevederilor constituționale ale art. 28 și 53,
deoarece înseși textele invocate oferă legiuitorului libertatea
unei astfel de reglementări, secretul corespondenței nefiind un
drept absolut, ci susceptibil de anumite restrângeri, justificate la
rândul lor de necesitatea instrucției penale. Astfel, societățile
democratice sunt amenințate de un fenomen infracțional din ce
în ce mai complex, motiv pentru care statele trebuie să fie
capabile de a combate în mod eficace asemenea amenințări și
de a supraveghea elementele subversive ce acționează pe
teritoriul lor. Așa fiind, asemenea dispoziții legislative devin
necesare într-o societate democratică, în vederea asigurării
securității naționale, apărării ordinii publice ori prevenirii
săvârșirii de infracțiuni.
În sfârșit, prin Decizia nr. 647 din 28 aprilie 2009, publicată în
Monitorul Oficial al României, Partea I, nr. 391 din 10 iunie 2009,
Curtea Constituțională a respins ca neîntemeiată excepția de
neconstituționalitate a dispozițiilor art. 224 alin. 1 și 3 din Codul
de procedură penală, statuând, între altele, că actele
premergătoare au o natură proprie, care nu poate fi identificată

28

MONITORUL OFICIAL AL ROMÂNIEI, PARTEA I, Nr. 899/19.XII.2011

sau subsumată naturii precise și bine determinate a altor
instituții. Așa cum rezultă din chiar denumirea lor, acestea
premerg faza de urmărire penală, având un caracter de
anterioritate desprins din scopul instituirii lor, și anume acela de
a completa informațiile organelor de urmărire penală, de a
verifica informațiile deținute și de a fundamenta convingerea
organului de cercetare penală ori procurorului cu privire la
oportunitatea începerii ori neînceperii urmăririi penale. Așa fiind,
aceste acte, prin conținutul lor, au un caracter sui generis, limitat
însă de atingerea scopului. Abia dincolo de această graniță se
poate vorbi de o împingere într-un cadru extraprocesual al
actelor care trebuie îndeplinite sub hegemonia garanțiilor
impuse de faza urmăririi penale.
De altfel, prin Decizia nr. 141 din 5 octombrie 1999, publicată
în Monitorul Oficial al României, Partea I, nr. 585 din
30 noiembrie 1999, Curtea a reținut că garantarea dreptului la
apărare nu se poate asigura în afara procesului penal, înainte de
începerea urmăririi penale, când făptuitorul nu are calitatea

procesuală de învinuit sau inculpat. Efectuarea de către
organele de urmărire penală a unor acte premergătoare,
anterior începerii urmăririi penale, în vederea strângerii datelor
necesare declanșării procesului, nu reprezintă momentul
începerii procesului penal și se efectuează tocmai pentru a se
constata dacă sunt sau nu temeiuri pentru începerea procesului
penal. S-a mai reținut, de asemenea, că, deși în conformitate
cu prevederile art. 224 din Codul de procedură penală, procesulverbal prin care se constată efectuarea unor acte premergătoare
poate constitui mijloc de probă, dreptul la apărare al învinuitului
nu poate fi considerat ca fiind încălcat, pentru că acesta are
posibilitatea de a-l combate cu alt mijloc de probă, atunci când
instanța ar înțelege să îi dea eficiență.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 224 și art. 911 din Codul de procedură
penală, precum și a dispozițiilor art. 6 din Legea nr. 78/2000 pentru prevenirea, descoperirea și sancționarea faptelor de corupție,
excepție ridicată de Ioan Alexandru Ciui în Dosarul nr. 1.112/112/2010 al Tribunalului Bistrița-Năsăud — Secția penală.
Definitivă și general obligatorie.
Pronunțată în ședința publică din data de 11 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 1.327
din 11 octombrie 2011

referitoare la excepția de neconstituționalitate a dispozițiilor art. 56 din Legea nr. 161/2003
privind unele măsuri pentru asigurarea transparenței în exercitarea demnităților publice,
a funcțiilor publice și în mediul de afaceri, prevenirea și sancționarea corupției
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a prevederilor art. 56 din Legea nr. 161/2003 privind unele
măsuri pentru asigurarea transparenței în exercitarea
demnităților publice, a funcțiilor publice și în mediul de afaceri,
prevenirea și sancționarea corupției, excepție ridicată de Ioan
Marișca și Societatea Comercială ă3M AGC” — S.R.L. din
Cluj-Napoca în Dosarul nr. 2.406/337/2010 al Judecătoriei Zalău

și care formează obiectul Dosarului Curții Constituționale
nr. 4.513D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 27 octombrie 2010, pronunțată în Dosarul
nr. 2.406/337/2010, Judecătoria Zalău a sesizat Curtea
Constituțională cu excepția de neconstituționalitate a
prevederilor art. 56 din Legea nr. 161/2003 privind unele
măsuri pentru asigurarea transparenței în exercitarea
demnităților publice, a funcțiilor publice și în mediul de
afaceri, prevenirea și sancționarea corupției, excepție

MONITORUL OFICIAL AL ROMÂNIEI, PARTEA I, Nr. 899/19.XII.2011
ridicată de Ioan Marișca și Societatea Comercială ă3M AGC” —
S.R.L. din Cluj-Napoca în dosarul cu numărul de mai sus, având
ca obiect soluționarea unui cauze penale în care se fac cercetări
cu privire la săvârșirea infracțiunii de ucidere din culpă,
prevăzută și pedepsită de art. 178 din Codul penal, și neluarea
măsurilor de securitate și sănătate în muncă, prevăzută și
pedepsită de art. 37 alin. (1) și (3) din Legea nr. 319/2006.
În motivarea excepției de neconstituționalitate autorii
acesteia susțin că dispozițiile criticate omit să cuprindă o
garanție esențială referitoare la imposibilitatea dispunerii și
efectuării unei percheziții informatice anterior începerii urmăririi
penale, adică în faza actelor premergătoare. Totodată, legiuitorul
nu a limitat dreptul organelor de urmărire penală de a solicita
autorizarea aceleiași percheziții de mai multe ori și nu a instituit
niciun fel de prevederi cu privire la infracțiunile pentru care se
poate dispune percheziția sau referitoare la obligația instanței
de a descrie în autorizație ce obiect este căutat sau ce elemente
pot fi ridicate ori copiate pe suport informatic.
Judecătoria
Zalău
opinează
că
excepția
de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 56 din Legea nr. 161/2003 privind unele măsuri
pentru asigurarea transparenței în exercitarea demnităților
publice, a funcțiilor publice și în mediul de afaceri, prevenirea și
sancționarea corupției, publicată în Monitorul Oficial al
României, Partea I, nr. 279 din 21 aprilie 2003, cu modificările și
completările ulterioare, care au următorul conținut:
ă(1) Ori de câte ori pentru descoperirea și strângerea
probelor este necesară cercetarea unui sistem informatic sau a
unui suport de stocare a datelor informatice, organul competent
prevăzut de lege poate dispune efectuarea unei percheziții.

29

(2) Dacă organul de urmărire penală sau instanța de
judecată apreciază că ridicarea obiectelor care conțin datele
prevăzute la alin. (1) ar afecta grav desfășurarea activității
persoanelor care dețin aceste obiecte, poate dispune efectuarea
de copii, care pot servi ca mijloc de probă și care se realizează
potrivit art. 55 alin. (3).
(3) În cazul în care, cu ocazia cercetării unui sistem
informatic sau a unui suport de stocare a datelor informatice, se
constată că datele informatice căutate sunt cuprinse într-un alt
sistem informatic sau suport de stocare a datelor informatice și
sunt accesibile din sistemul sau suportul inițial, se poate
dispune, de îndată, autorizarea efectuării percheziției în vederea
cercetării tuturor sistemelor informatice sau suporturilor de
stocare a datelor informatice căutate.
(4) Dispozițiile din Codul de procedură penală referitoare la
efectuarea percheziției domiciliare se aplică în mod
corespunzător.”
Autorul excepției de neconstituționalitate susține că
prevederile legale menționate încalcă dispozițiile constituționale
ale art. 27 referitor la Inviolabilitatea domiciliului, art. 28 referitor
la Secretul corespondenței, art. 53 referitor la Restrângerea
exercițiului unor drepturi sau al unor libertăți, precum și
dispozițiile art. 8 din Convenția pentru apărarea drepturilor
omului și a libertăților fundamentale referitor la Dreptul la
respectarea vieții private și de familie.
Examinând excepția de neconstituționalitate ridicată, Curtea
constată următoarele:
Aspectele
învederate
de
autorii
excepției
de
neconstituționalitate vizează, în mod direct, modificarea și
completarea normei legale supuse controlului de
constituționalitate. Or, Curtea Constituțională, potrivit art. 2
alin. (3) din Legea nr. 47/1992, nu poate modifica sau completa
textul de lege supus controlului său, această competență
revenind, în mod exclusiv, legiuitorului.
Totodată, Curtea constată că, pe lângă aspectele de lege
ferenda pe care autorii excepției le susțin, aceștia nu critică în
mod direct textul art. 56 din Legea nr. 161/2003, întrucât
nemulțumirea lor se circumscrie și unor aspecte de interpretare
și aplicare a legii, respectiv a prevederilor art. 56 alin. (4) din
Legea nr. 161/2003, coroborate cu cele ale art. 100 și
următoarele referitoare la percheziție din Codul de procedură
penală. Or, nici interpretarea și nici aplicarea normelor legale
supuse controlului Curții Constituționale și cu atât mai puțin
interpretarea și aplicarea dispozițiilor legale cu care acestea se
coroborează nu intră în competența de judecată a instanței
constituționale. O asemenea competență aparține, în mod
exclusiv, instanțelor de judecată.
Pe cale de consecință, prezenta excepție urmează a fi
respinsă ca inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 56 din Legea nr. 161/2003 privind unele măsuri
pentru asigurarea transparenței în exercitarea demnităților publice, a funcțiilor publice și în mediul de afaceri, prevenirea și
sancționarea corupției, excepție ridicată de Ioan Marișca și Societatea Comercială ă3M AGC” — S.R.L. din Cluj-Napoca în Dosarul
nr. 2.406/337/2010 al Judecătoriei Zalău.
Definitivă și general obligatorie.
Pronunțată în ședința publică din data de 11 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

30

MONITORUL OFICIAL AL ROMÂNIEI, PARTEA I, Nr. 899/19.XII.2011
CURTEA CONSTITUȚIONALĂ

D E C I Z I A Nr. 1.333
din 11 octombrie 2011

referitoare la excepția de neconstituționalitate a dispozițiilor art. 12 alin. (1) și art. 13 alin. (1)
din Legea nr. 678/2001 privind prevenirea și combaterea traficului de persoane
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a prevederilor art. 12 alin. (1) și art. 13 alin. (1) din Legea
nr. 678/2001 privind prevenirea și combaterea traficului de
persoane, excepție ridicată de Lucian Ulise Bîrta în Dosarul
nr. 2.976/112/2006 al Tribunalului Mureș — Secția penală și care
formează
obiectul
Dosarului
Curții
Constituționale
nr. 4.724D/2010.
La apelul nominal se prezintă personal partea Paul Dacian
Ilovan și se constată lipsa celorlalte părți, față de care procedura
de citare a fost legal îndeplinită.
Cauza fiind în stare de judecată, președintele acordă
cuvântul părții prezente, care arată că a fost arestat pentru
presupuse fapte comise în anul 2001, iar acuzarea a
fundamentat probatoriul printr-o declarație a unui singur martor.
În plus, acel unic martor era un fost polițist. Totodată, mai arată
că nu înțelege de ce împotriva sa au fost formate 3 dosare
penale pentru aceeași faptă.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 29 noiembrie 2010, pronunțată în Dosarul
nr. 2.976/112/2006, Tribunalul Mureș — Secția penală a
sesizat Curtea Constituțională cu excepția de
neconstituționalitate a prevederilor art. 12 alin. (1) și art. 13
alin. (1) din Legea nr. 678/2001 privind prevenirea și
combaterea traficului de persoane, excepție ridicată de
Lucian Ulise Bîrta într-o cauză în care se fac cercetări cu privire
la săvârșirea infracțiunilor prevăzute de textele legale criticate.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 16 referitor la Egalitatea în
drepturi și ale art. 24 referitor la Dreptul la apărare, deoarece
printr-o formulare insuficient de detaliată și mult prea vagă lasă
loc la interpretări, aducând atingere dreptului la o apărare
corespunzătoare în raport cu cel care face acuzația.
Tribunalul Mureș — Secția penală opinează că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 12 alin. (1) și art. 13 alin. (1) din Legea
nr. 678/2001 privind prevenirea și combaterea traficului de
persoane, publicată în Monitorul Oficial al României, Partea I,
nr. 783 din 11 decembrie 2001, așa cum au fost modificate prin
articolul unic pct. 3 din Ordonanța de urgență a Guvernului
nr. 79/2005, publicată în Monitorul Oficial al României, Partea I,
nr. 629 din 19 iulie 2005, și prin art. I pct. 10 din Legea
nr. 230/2010, publicată în Monitorul Oficial al României, Partea I,
nr. 812 din 6 decembrie 2010, care au următorul conținut:
— Art. 12 alin. (1): ăConstituie infracțiunea de trafic de
persoane recrutarea, transportarea, transferarea, cazarea ori
primirea unei persoane, prin amenințare, violență sau prin alte
forme de constrângere, prin răpire, fraudă ori înșelăciune, abuz
de autoritate sau profitând de imposibilitatea acelei persoane de
a se apăra sau de a-și exprima voința ori prin oferirea, darea,
acceptarea sau primirea de bani ori de alte foloase pentru
obținerea consimțământului persoanei care are autoritate
asupra altei persoane, în scopul exploatării acestei persoane,
și se pedepsește cu închisoare de la 3 ani la 10 ani și
interzicerea unor drepturi.”;
— Art. 13 alin. (1): ă(1) Recrutarea, transportarea,
transferarea, găzduirea sau primirea unui minor, în scopul
exploatării acestuia, constituie infracțiunea de trafic de minori și
se pedepsește cu închisoare de la 5 ani la 15 ani și interzicerea
unor drepturi.”
Autorul excepției de neconstituționalitate susține că
prevederile legale menționate încalcă dispozițiile constituționale
ale art. 16 referitor la Egalitatea în drepturi și ale art. 24 referitor
la Dreptul la apărare.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 1.545 din 25 noiembrie 2010,
publicată în Monitorul Oficial al României, Partea I, nr. 5 din
4 ianuarie 2011, Curtea Constituțională a respins ca
neîntemeiată excepția de neconstituționalitate a dispozițiilor
art. 12 alin. (1) și art. 13 alin. (1) din Legea nr. 678/2001,
statuând că acestea definesc clar conținutul infracțiunii de trafic
de persoane și modalitățile concrete de săvârșire a faptei,
formularea fiind suficient detaliată, fără a lăsa loc la interpretări.
De asemenea, dispozițiile legale criticate se aplică fără niciun
fel de discriminare pe criterii aleatorii tuturor celor aflați în
aceeași situație juridică și nu înlătură în niciun fel dreptul părților
de a-și angaja un apărător pe parcursul întregului proces penal
ori de a se apăra prin mijloace procedurale specifice împotriva
oricărui act menit să le defavorizeze.
Deoarece până în prezent nu au intervenit elemente noi, de
natură să determine schimbarea acestei jurisprudențe,

MONITORUL OFICIAL AL ROMÂNIEI, PARTEA I, Nr. 899/19.XII.2011
considerentele deciziei mai sus menționate își păstrează
valabilitatea și în cauza de față.
Distinct de aceste argumente, Curtea mai constată că
noțiunile de ărecrutare”, ătransportare”, ătransferare”, ăgăzduire”
sau ăprimire” nu lasă loc de arbitrariu. În condițiile în care o
persoană este recrutată, transportată, transferată, cazată sau
primită, prin mijloacele prevăzute de art. 12 din aceeași lege, cu
scopul de a fi exploatată, nu se poate reține, așa cum fără temei
se susține în motivarea excepției, că incriminarea unei
asemenea fapte încalcă dispozițiile constituționale invocate.

31

În plus, art. 2 pct. 2 din Legea nr. 678/2001 definește pe larg
înțelesul expresiei de exploatare a unei persoane, și anume:
executarea unei munci sau îndeplinirea de servicii în mod forțat
ori cu încălcarea normelor legale privind condițiile de muncă,
salarizare, sănătate și securitate, ținerea în stare de sclavie sau
alte procedee asemănătoare de lipsire de libertate ori de
aservire, obligarea la practicarea prostituției, cerșetoriei, la
reprezentări pornografice în vederea producerii și difuzării de
materiale pornografice sau alte forme de exploatare sexuală ori
prelevarea de organe, țesuturi sau celule de origine umană, cu
încălcarea dispozițiilor legale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 12 alin. (1) și art. 13 alin. (1) din Legea
nr. 678/2001 privind prevenirea și combaterea traficului de persoane, excepție ridicată de Lucian Ulise Bîrta în Dosarul
nr. 2.976/112/2006 al Tribunalului Mureș — Secția penală.
Definitivă și general obligatorie.
Pronunțată în ședința publică din data de 11 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 1.346
din 13 octombrie 2011

referitoare la excepția de neconstituționalitate a dispozițiilor art. 25 alin. (1) și (3)
din Legea nr. 26/1990 privind registrul comerțului
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 25 alin. (1) și (3) din Legea nr. 26/1990 privind
registrul comerțului, excepție ridicată de Dragoș Viorel Stoica,
Camelia Stoica și Societatea Comercială ăBus Trans” — S.R.L.
din Râmnicu Vâlcea în Dosarul nr. 920/90/2010 al Tribunalului
Vâlcea — Secția comercială și contencios administrativ fiscal.
Excepția formează obiectul Dosarului Curții Constituționale
nr. 4.348D/2010.
La apelul nominal se constată lipsa părților, față de care
procedura de citare este legal îndeplinită.
Magistratul-asistent referă asupra notelor depuse la dosar,
prin care partea Oficiul Național al Registrului Comerțului solicită
respingerea excepției de neconstituționalitate.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.

C U R T E A,

având în vedere actele și lucrările dosarului, reține următoarele:
Prin Încheierea din 21 octombrie 2010, pronunțată în Dosarul
nr. 920/90/2010, Tribunalul Vâlcea — Secția comercială și
contencios administrativ fiscal a sesizat Curtea
Constituțională cu excepția de neconstituționalitate a
dispozițiilor art. 25 alin. (1) și (3) din Legea nr. 26/1990
privind registrul comerțului, excepție ridicată de Dragoș Viorel
Stoica, Camelia Stoica și Societatea Comercială ăBus Trans” —
S.R.L. din Râmnicu-Vâlcea într-o cauză ce are ca obiect
soluționarea unei cereri referitoare la radierea unei înregistrări
păgubitoare efectuate în registrul comerțului.
În motivarea excepției de neconstituționalitate autorii
acesteia susțin că textul de lege criticat este neconstituțional,
încălcând prevederile art. 16 alin. (1), art. 21 și art. 24 alin. (1)
din Legea fundamentală, deoarece legiuitorul a stabilit limitativ
persoanele care trebuie citate în cazul cererii radierii din registrul
comerțului a unei înmatriculări ori a unei mențiuni care este
păgubitoare pentru o persoană fizică sau juridică.
Tribunalul Vâlcea — Secția comercială și contencios
administrativ
fiscal
apreciază
că
excepția
de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

32

MONITORUL OFICIAL AL ROMÂNIEI, PARTEA I, Nr. 899/19.XII.2011

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 25 alin. (1) și (3) din Legea nr. 26/1990 privind
registrul comerțului, republicată în Monitorul Oficial al României,
Partea I, nr. 49 din 4 februarie 1998, cu modificările și
completările ulterioare, cu următorul conținut: ă(1) Orice
persoană fizică sau juridică prejudiciată ca efect al unei
înmatriculări ori printr-o mențiune în registrul comerțului are
dreptul să ceară radierea înregistrării păgubitoare, în tot sau
numai cu privire la anumite elemente ale acesteia, în cazul în
care prin hotărâri judecătorești irevocabile au fost desființate în
tot sau în parte sau modificate actele care au stat la baza
înregistrării cu privire la care se solicită radierea, dacă prin
hotărârea judecătorească nu a fost dispusă menționarea în
registrul comerțului. [...]
(3) Tribunalul se pronunță asupra cererii cu citarea oficiului
registrului comerțului și a comerciantului.”
În susținerea neconstituționalității acestor dispoziții legale,
autorii excepției invocă încălcarea prevederilor constituționale
ale art. 16 alin. (1) referitor la egalitatea în drepturi, art. 21
referitor la accesul liber la justiție și ale art. 24 alin. (1) referitor
la dreptul la apărare.

Examinând excepția de neconstituționalitate, Curtea
constată că prin Decizia nr. 1.144 din 4 decembrie 2007,
publicată în Monitorul Oficial al României, Partea I, nr. 14 din
8 ianuarie 2008, a constatat că prevederile de lege criticate
prevăd, în mod evident, tocmai dreptul persoanelor prejudiciate
printr-o înregistrare păgubitoare în registrul comerțului de a se
adresa instanței de judecată, precum și posibilitatea folosirii unei
căi de atac împotriva hotărârii judecătorești de soluționare a
cererii. Această normă legală constituie o parte integrantă a
modalității în care legiuitorul a dorit să reglementeze cap. III al
Legii nr. 26/1990, intitulat Efectuarea înregistrărilor, fiind astfel
respectate dispozițiile art. 126 alin. (2) din Constituție.
În ceea ce privește critica autorilor excepției potrivit căreia
textul limitează părțile care sunt citate în cazul cererii radierii
înregistrării păgubitoare, Curtea constată că aceasta este vădit
neîntemeiată. Astfel, din chiar încheierea de sesizare a instanței
de contencios constituțional rezultă că persoana care a solicitat
radierea înregistrării păgubitoare este citată ca reclamant,
făcându-se mențiune despre aceasta și în citativul instanței.
De altfel, textul criticat nu poate fi interpretat decât în sensul
că judecarea cererilor referitoare la radierea unei înregistrări
păgubitoare nu poate fi făcută decât cu citarea obligatorie a
oficiului registrului comerțului și a comerciantului a cărui
înregistrare se cere a fi radiată, dar, evident, și cu citarea
reclamantului.
Totodată, reținem că textul de lege criticat se aplică tuturor
persoanelor care se află în ipoteza normei, precum și tuturor
cauzelor ce au ca obiect soluționarea cererilor referitoare la
radierea unei înregistrări păgubitoare, fără nicio discriminare, și
fără a încălca vreuna dintre garanțiile dreptului la un proces
echitabil ori dreptul la apărare, partea interesată având deplina
libertate de a se prevala de toate acestea.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 25 alin. (1) și (3) din Legea nr. 26/1990
privind registrul comerțului, excepție ridicată de Dragoș Viorel Stoica, Camelia Stoica și Societatea Comercială ăBus Trans” —
S.R.L. din Râmnicu Vâlcea în Dosarul nr. 920/90/2010 al Tribunalului Vâlcea — Secția comercială și contencios administrativ
fiscal.
Definitivă și general obligatorie.
Pronunțată în ședința publică din data de 13 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 899/19.XII.2011 conține 32 de pagini.

Prețul: 6,40 lei

&JUYDGY|528604]
ISSN 1453—4495

