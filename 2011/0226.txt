PARTEA I

Anul 179 (XXIII) — Nr. 226

Joi, 31 martie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

345.

— Hotărâre privind aprobarea pentru anul 2011 a
Raportului comisiei de selecție a unităților sanitare cu
paturi care nu pot încheia contracte cu casele de
asigurări de sănătate, precum și a listei acestor unități
sanitare ......................................................................

2–16

2

MONITORUL OFICIAL AL ROMÂNIEI, PARTEA I, Nr. 226/31.III.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea pentru anul 2011 a Raportului comisiei de selecție
a unităților sanitare cu paturi care nu pot încheia contracte cu casele de asigurări de sănătate,
precum și a listei acestor unități sanitare
În temeiul art. 108 din Constituția României, republicată, al art. 245 alin. (3) din Legea nr. 95/2006 privind reforma în
domeniul sănătății, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă pentru anul 2011 Raportul comisiei de
selecție a unităților sanitare cu paturi care nu pot încheia
contracte cu casele de asigurări de sănătate, prevăzut în anexa
nr. 1.
Art. 2. — (1) Se aprobă lista unităților sanitare cu paturi care
nu pot încheia contracte cu casele de asigurări de sănătate,

propusă de comisia de selecție menționată la art. 1, prevăzută
în anexa nr. 2.
(2) Prevederile alin. (1) se aplică începând cu data de
1 aprilie 2011.
Art. 3. — Anexele nr. 1 și 2 fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
Ministrul sănătății,
Cseke Attila
Ministrul finanțelor publice,
Gheorghe Ialomițianu
Ministrul administrației și internelor,
Constantin-Traian Igaș
București, 31 martie 2011.
Nr. 345.

ANEXA Nr. 1

RAPORTUL

comisiei de selecție a unităților sanitare cu paturi care nu pot încheia contracte cu casele de asigurări de sănătate
Ca urmare a intrării în vigoare a Ordonanței de urgență a
Guvernului nr. 32/2011 pentru modificarea și completarea unor
acte normative din domeniul sănătății, prin ordin al ministrului
sănătății s-a aprobat constituirea comisiei de selecție a unităților
sanitare cu paturi care nu pot încheia contracte cu casele de
asigurări de sănătate și s-au aprobat criteriile de selectare a
acestora.
Raportul marchează un moment semnificativ al unui proces
complex și dificil, demarat încă de la sfârșitul anului 2009, care
vizează reorganizarea și restructurarea asistenței spitalicești,
având ca obiectiv esențial crearea unui sector al serviciilor
spitalicești performant, prin reorganizarea, descentralizarea și
informatizarea spitalelor.
Raportul este structurat în 4 capitole:
I. Analiza situației sistemului românesc de asistență
spitalicească;
II. Măsuri întreprinse până în prezent și planificate a se
implementa în cadrul procesului de reformă spitalicească;
III. Metodologia de selecție aplicată;

IV. Propunere privind lista unităților sanitare cu paturi care
nu pot încheia contracte cu casele de asigurări de sănătate.
CAPITOLUL 1
Analiza situației sistemului românesc de asistență
spitalicească
România a moștenit după 1990 un sistem de sănătate
publică finanțat de stat, de tip Semashko, în care procesul
decizional era complet centralizat, fără nicio separare între
beneficiar și prestator. În ciuda numeroaselor eforturi de
reformă, evoluțiile au fost lente. În interiorul sistemului de
sănătate, autoritatea centrală, Ministerul Sănătății (MS), are
multe atribuții în ceea ce privește deciziile locale, în detrimentul
aprofundării unor zone esențiale pentru funcționarea eficientă a
sistemului de sănătate. Se apreciază că realizarea cea mai clară
a reformei a fost implementarea sistemului de asigurări sociale
de sănătate la finele anilor ’90, care avea ca scop înființarea,
clarificarea și întărirea responsabilității Casei Naționale pentru
Asigurări de Sănătate (CNAS), prin alegerea directă la nivel

MONITORUL OFICIAL AL ROMÂNIEI, PARTEA I, Nr. 226/31.III.2011
local a structurilor de conducere, așa cum a fost prevăzut în
proiectul legislativ inițial; pe această bază structurile locale ar fi
avut și legitimitate, și responsabilitate directă în fața populației,
beneficiind și de o largă autonomie în colectarea și gestionarea
fondurilor de asigurări de sănătate. Acest model nu a fost însă
acceptat, legea fiind modificată semnificativ. În prezent, în
conformitate cu Legea nr. 95/2006 privind reforma în domeniul
sănătății, cu modificările și completările ulterioare, CNAS este o
instituție publică autonomă, care administrează și gestionează
sistemul de asigurări sociale de sănătate și are o conducere
tripartită, reprezentată de sindicate, patronate și autoritățile
statului.
În 2008, în România existau 430 de spitale publice în rețeaua
MS, 897 de unități ambulatorii, centre medicale specializate,

3

centre medicale de înaltă performanță, cuprinzând 9.038 de
cabinete medicale specializate. Pe lângă acestea, existau 2.555
de laboratoare și unități medicale de imagistică (inclusiv cele din
spitale), 11.279 de cabinete de medicină de familie și alte 1.033
de cabinete de medicină generală, care asigurau, în principal,
servicii de medicină a muncii, precum și 11.025 de cabinete
stomatologice și 6.127 de farmacii (din date ale MS —
CNOASIIDS).
Sistemul de sănătate românesc continuă să se bazeze pe
asistența spitalicească ca principală metodă de intervenție,
România înregistrând în continuare una dintre cele mai mari rate
de spitalizare din Uniunea Europeană: 215,13 internări la 1.000
de locuitori, în anul 2007.

Internări la 100.000 de locuitori (Eurostat)

Spitalele sunt organizate conform titlului VII — Spitalele din
Legea nr. 95/2006, cu modificările și completările ulterioare, ca
instituții de asistență medicală, dotate cu paturi, de utilitate
publică, persoane juridice, care prestează servicii de asistență
medicală.
Până la adoptarea în luna iunie 2010 a pachetului legislativ
referitor la descentralizarea managerială, organizarea spitalelor
era supusă unor reglementări rigide și centraliste.
Astfel, spitalele publice erau înființate și desființate prin
hotărâre a Guvernului, în urma propunerii MS (sau a ministerului
care administrează sistemul sanitar în care este inclus spitalul).
MS aprobă structura și modificările aduse acesteia, organizarea

și numărul de paturi, precum și denumirea și adresa spitalului.
Consiliul local putea doar furniza o opinie în privința acestor
aspecte. Aceeași reglementare se aplică spitalelor private.
Comitetul consultativ era până în luna iunie 2010 principalul
organism de administrare a unui spital. Membrii comitetului
consultativ erau prevăzuți prin lege: 2 reprezentanți ai
Ministerului Sănătății, 2 reprezentanți ai autorităților locale,
dintre care unul expert financiar și unul director de spital,
2 reprezentanți ai universității pentru spitalele universitare,
2 reprezentanți ai comunității de afaceri desemnați de
sindicatele naționale din branșă. Un lider de sindicat putea fi
prezent la ședințe. Toți membrii erau confirmați de MS. Membrii

4

MONITORUL OFICIAL AL ROMÂNIEI, PARTEA I, Nr. 226/31.III.2011

comitetului consultativ nu trebuiau să se afle în conflict de
interese, iar declarația de interese era elaborată de MS. Legea
prevedea faptul că acest comitet consultativ trebuia să ia decizii
strategice și putea face doar recomandări directorilor, având
deci competențe limitate.
Dacă cea mai mare parte a prestatorilor de servicii medicale
din asistența medicală primară și secundară (ambulatorie) au
fost privatizați, spitalele s-au aflat o bună perioadă de timp în
proprietatea statului și în administrarea directă centrală a MS
sau a structurilor descentralizate ale acestuia — direcțiile de
sănătate publică. Rolul extrem de redus atribuit autorităților
locale în administrarea spitalelor explică și aportul financiar
limitat pe care acestea îl acordă la rândul lor, fondurile locale
contribuind într-o măsură nesemnificativă la bugetul total al
spitalelor.
Descentralizarea administrativă a spitalelor a demarat destul
de târziu, în 2002, când unele imobile (compuse din construcții
și terenurile aferente în care își desfășoară activitatea unitățile
sanitare respective) au trecut din domeniul privat al statului și
din administrarea MS în domeniul public al județelor,
municipiilor, orașelor și comunelor și în administrarea consiliilor
județene sau consiliilor locale, după caz, conform Hotărârii
Guvernului nr. 866/2002 privind trecerea unor imobile din
domeniul privat al statului și din administrarea Ministerului
Sănătății în domeniul public al municipiilor, orașelor și comunelor
și în administrarea consiliilor locale respective, cu modificările
ulterioare, Hotărârii Guvernului nr. 867/2002 privind trecerea
unor imobile din domeniul privat al statului și din administrarea
Ministerului Sănătății în domeniul public al județelor și în
administrarea consiliilor județene respective, cu modificările și
completările ulterioare, Hotărârii Guvernului nr. 1.096/2002
privind trecerea imobilelor în care își desfășoară activitatea
unele unități sanitare de interes local din domeniul privat al
statului și din administrarea Ministerului Sănătății în domeniul
public al municipiului București și în administrarea consiliilor
locale ale sectoarelor municipiului București și Ordonanței
Guvernului nr. 70/2002 privind administrarea unităților sanitare
publice de interes județean și local, aprobată cu modificări și
completări prin Legea nr. 99/2004, cu modificările și completările
ulterioare. Acest ultim act normativ stabilește competențele MS,
ale direcțiilor de sănătate publică și ale consiliilor județene/locale
în ceea ce privește asigurarea resurselor financiare pentru
cheltuielile de întreținere și gospodărire, reparații, consolidare,
extindere și modernizare a unităților sanitare publice, în limita
creditelor bugetare aprobate cu această destinație în bugetele
locale. În baza acestui act normativ au fost înființate unitățile
medico-sociale, în subordinea consiliilor locale sau județene.
Procesul de descentralizare a fost continuat prin Ordonanța
de urgență a Guvernului nr. 162/2008 privind transferul
ansamblului de atribuții și competențe exercitate de Ministerul
Sănătății către autoritățile administrației publice locale, cu
modificările și completările ulterioare, și a fost impulsionat prin
Hotărârea Guvernului nr. 562/2009 pentru aprobarea Strategiei
de descentralizare în sistemul de sănătate, care are ca obiective
specifice:
— crearea cadrului operațional pentru realizarea
descentralizării;

— transferul competențelor privind administrarea unităților
sanitare cu paturi și managementul asistenței medicale către
autoritățile administrației publice locale sau județene;
— redefinirea rolului MS în elaborarea, implementarea și
monitorizarea politicilor de sănătate publică și a reglementărilor
necesare funcționării sistemului de sănătate.
În perspectiva descentralizării manageriale, MS a derulat
două proiecte-pilot prin care administrarea a 18 dintre cele 42 de
spitale publice din capitală și a 4 spitale din Oradea a fost
transferată către Consiliul General al Municipiului București și,
respectiv, către Consiliul Municipal Oradea. Evaluarea
rezultatelor acestor proiecte a arătat că autoritățile administrației
publice locale, care au făcut parte din faza-pilot, au demonstrat
că posedă capacitatea administrativă pentru a putea realiza
managementul asistenței medicale. În consecință, MS a trecut
la o etapă superioară a procesului de descentralizare,
promovând, începând cu luna iunie 2010, un pachet normativ
care conturează cadrul juridic necesar pentru descentralizarea
a 370 de spitale publice dintr-un număr total de 433 aflate în
rețeaua MS. Astfel, în Monitorul Oficial al României, Partea I,
nr. 384 din 10 iunie 2010 a fost publicată Ordonanța de urgență
a Guvernului nr. 48/2010 pentru modificarea și completarea unor
acte normative din domeniul sănătății în vederea
descentralizării, în Monitorul Oficial al României, Partea I,
nr. 385 din 10 iunie 2010 a fost publicată Hotărârea Guvernului
nr. 529/2010 pentru aprobarea menținerii managementului
asistenței medicale la autoritățile administrației publice locale
care au desfășurat faze-pilot, precum și a Listei unităților
sanitare publice cu paturi pentru care se menține managementul
asistenței medicale la autoritățile administrației publice locale și
la Primăria Municipiului București și a Listei unităților sanitare
publice cu paturi pentru care se transferă managementul
asistenței medicale către autoritățile administrației publice locale
și către Primăria Municipiului București, cu modificările
ulterioare, iar în Monitorul Oficial al României, Partea I, nr. 389
din 11 iunie 2010 a fost publicat Ordinul ministrului sănătății
nr. 910/2010 pentru aprobarea modelului Protocolului de
predare-preluare între direcțiile de sănătate publică și autoritățile
administrației publice locale și Primăria Municipiului București
în vederea transferului managementului asistenței medicale al
unităților sanitare publice. Aceste acte normative vor fi
completate cu un set de reglementări secundare care să asigure
buna funcționare a instituțiilor sanitare descentralizate.
Finanțarea spitalelor
Cheltuielile din sectorul sanitar au fost în România în mod
tradițional scăzute, în comparație cu media europeană și chiar
a fostelor țări socialiste. Cu toate acestea, în ultimii ani bugetele
sanitare au crescut în cifre absolute, de la circa 90 euro/locuitor
la peste 200 euro/locuitor în ultimii ani. În ciuda acestei creșteri,
România continuă să fie pe unul dintre ultimele locuri din
Uniunea Europeană în ceea ce privește resursele alocate
sănătății.

MONITORUL OFICIAL AL ROMÂNIEI, PARTEA I, Nr. 226/31.III.2011

5

Resurse alocate sănătății — euro/locuitor (Eurostat)

Sectorul spitalicesc din România consumă în mod constant
aproximativ 50% din bugetul Fondului național unic de asigurări
sociale de sănătate (FNUASS) (49,8% în 2007, 48,1% în 2008,
51,2% în 2009 — din datele MS), la care se adaugă fondurile de
la MS pentru investiții în infrastructură, dotări cu echipamente
medicale și programe naționale de sănătate, precum și fonduri
alocate de către autoritățile publice locale.
Toate aceste fonduri duc la o cotă cu mult peste media de
40% alocată pentru spitale în Uniunea Europeană, în pofida
faptului că suntem mult sub media europeană la suma alocată
pe pat de internare continuă. Pentru marea majoritate a
spitalelor, FNUASS continuă să reprezinte o sursă unică sau
preponderentă de finanțare, deși încă din anul 2002 s-a creat
baza legală prin care autoritățile publice locale puteau contribui
la susținerea unor cheltuieli administrative. Din datele recente
centralizate de MS, ponderea cheltuielilor provenite de la
bugetele locale a reprezentat doar 1,2% din totalul cheltuielilor
pentru sănătate (236,3 milioane lei din 19.702 milioane lei total
cheltuieli pentru sănătate).
Majoritatea spitalelor sunt finanțate pentru serviciile prestate
în primul rând prin contracte încheiate cu casele de asigurări de
sănătate din FNUASS, precum și prin alocări bugetare directe
de la autoritățile guvernamentale centrale și locale, care

finanțează activități specifice, precum asistența de urgență,
serviciile de asistență aferente unor afecțiuni specifice (prin
programele naționale de sănătate), și, în cazul unor anumite
spitale, activități de training și cercetare. Investițiile de capital
sunt finanțate dintr-un buget separat al MS. În plus, spitalele au
dreptul să își păstreze propriile încasări generate prin servicii
prestate în favoarea persoanelor și întreprinderilor din sectorul
privat.
Veniturile CNAS pentru serviciile prestate în beneficiul
pacienților reprezintă peste 70% din veniturile totale. Aceste
venituri sunt canalizate prin plăți prospective bazate pe grupuri
de diagnostic (DRG). Sistemul DRG, prin care se finanțează
majoritar spitalele, repartizează pacienții similari în DRG
omogene din punctul de vedere al afecțiunii clinice și al
resurselor consumate în cadrul tratamentului, iar spitalului îi este
plătit un tarif pe caz ponderat (TCP), care reprezintă un cost
mediu, antecalculat și ponderat, pentru DRG respectiv. Pentru
clasificarea cazurilor se utiliza o versiune a sistemului DRG
australian (AR-DRG, versiunea 5.1). Valoarea efectivă a plății
pentru fiecare DRG se baza deci pe informațiile culese din
sistemul australian. Teoretic, spitalul ar trebui să fie stimulat
pentru a se încadra cu costurile cât mai jos sub TCP. Practic,
datorită faptului că se utilizau pentru ponderarea acestor tarife

6

MONITORUL OFICIAL AL ROMÂNIEI, PARTEA I, Nr. 226/31.III.2011

niște date specifice sistemului de sănătate australian, și nu celui
românesc, apăreau situații în care tariful plătit de către CNAS nu
acoperea costurile totale ale spitalului pentru anumite cazuri, în
special acelea mai complicate. Câteva exemple de
neconcordanțe generate de actualul sistem DRG:
— sumele plătite de casele de asigurări de sănătate pentru
operațiile de adenomectomie de prostată (rezecția tumorii
benigne de prostată — o operație care se realizează curent în
serviciile obișnuite de urologie și care necesită un nivel mediu de
competență și dotare) sunt mai mari decât pentru
prostatectomia totală, o operație mult mai amplă, care se
realizează pentru tumorile maligne de prostată, doar în clinici
specializate și dotate corespunzător;
— cazurile care necesită proceduri de terapie intensivă
respiratorie prin ventilație mecanică doar o perioadă mică, de
3 zile, sunt decontate de către sistemul de asigurări de sănătate
la fel ca cele care necesită ventilație mecanică 30 de zile;
— există și situații inverse, în care sumele plătite de casele
de asigurări de sănătate sunt mai mari: de exemplu, cazurile
neurologice pentru pacienții cu accident vascular cerebral sunt
foarte bine plătite, deoarece în sistemul australian investigațiile
care se efectuează unui astfel de pacient sunt cu mult mai
amănunțite și mai numeroase, iar metodele de tratament mai
costisitoare (de exemplu, se efectuează în mod curent tratament
trombolitic) decât ceea ce se efectuează în mod curent în
spitalele din România.
Astfel de situații stimulează spitalele să crească (formal sau
chiar fictiv) numărul internărilor pentru cazurile mai simple.
Întrucât nu sunt folosite mecanisme pentru controlul internărilor,
acestea se fac cu precădere prin internarea pacienților care ar
putea fi tratați în ambulatoriu. Acești pacienți necesită cheltuieli
mici și reprezintă o bună sursă de venit, însă conduc la o
ineficiență generală a sistemului.
Analiza rapoartelor DRG arată că în mod constant o cotă
importantă din totalul internărilor este reprezentată de afecțiuni
care pot fi și sunt tratate în alte țări la niveluri inferioare de
asistență medicală (primară sau ambulatorie). Deoarece nu
există o clasificare coerentă a tipurilor de îngrijiri ce se pot
realiza și deconta din bani publici la nivelul diferitelor spitale, se
ajunge frecvent în situația ca spitale terțiare, înalt performante și
costisitoare, să efectueze operații banale care se pot efectua
fără riscuri la nivelul unor unități spitalicești cu dotări și
competențe de bază, fapt ce duce la utilizarea ineficientă a unor
resurse și așa reduse. În plus, majoritatea internărilor din
spitalele înalt specializate au loc sub forma internărilor de
urgență, fiind vorba în multe cazuri de peste 80% din numărul
total al internărilor anuale. Toate aceste aspecte, moștenite
practic din perioada comunistă, când spitalul era singurul loc
unde se puteau accesa medicamentele gratuite sau serviciile
medicale dorite, duc la creșterea cheltuielilor spitalicești, cu
diminuarea resurselor pentru celelalte segmente ale asistenței
medicale.
În ceea ce privește cheltuielile, reguli rigide leagă numărul
de personal de caracteristicile structurii spitalului mai mult decât
de activitatea medicală în sine. Costurile cu personalul (salariile)
sunt fixe (cu excepția bonusurilor, care sunt variabile), sunt
stabilite prin lege și reprezintă, în majoritatea spitalelor, peste
70% din costurile totale. Acest aspect conferă directorilor un
nivel redus de control asupra bugetului. În realitate, prima
prioritate este plata salariilor. Fondurile rămase sunt alocate
utilităților, medicamentelor, materialelor sanitare și altor cheltuieli
(hrană, spălătorie, pază).
Spitalul este autorizat să păstreze surplusul creat la finele
anului bugetar. Din surplus, 20% se adaugă la fondul de
dezvoltare al spitalului, împreună cu amortizarea, activele
casate, vândute, sponsorizări și chirii (conform legii). Fondul de
dezvoltare poate fi utilizat pentru achiziția de echipamente.
Datoriile sunt evidențiate distinct în situația financiară raportată

de spital. Spitalul este supus auditului financiar al MS și al Curții
de Conturi.
Managementul spitalelor
Administrarea unui spital este asigurată de un manager
(persoană fizică sau juridică). Contractul de management este
semnat pe o perioadă de 3 ani, incluzând indicatori de
performanță, care sunt evaluați în fiecare an. Înainte de
adoptarea Ordonanței de urgență a Guvernului nr. 48/2010,
administrarea spitalelor era grevată de același centralism și
aceeași rigiditate. Astfel, managerul era numit de MS după
promovarea unui concurs/examen. Managerul aplica
reglementările privind personalul și putea propune modificări ale
organizării spitalului, însă acestea trebuiau aprobate de MS.
Deciziile manageriale erau discutate cu un comitet director ale
cărui atribuții erau stabilite tot de MS. Comitetul director, conform
reglementărilor anterioare, era format din manager, directorul
medical, directorul responsabil cu personalul auxiliar și directorul
financiar, precum și directorul responsabil cu cercetarea în cazul
spitalelor universitare, numiți de directorul spitalului după
promovarea unui concurs sau examen, după caz.
Șefii de secții erau numiți de managerul spitalului după
promovarea unui concurs/examen, aprobat de MS. În secțiile,
laboratoarele sau serviciile medicale clinice, funcția de șef de
secție, șef de laborator sau șef de serviciu medical se ocupa de
cadrul didactic cu gradul cel mai mare de predare, la
recomandarea senatului instituției de învățământ medical
superioare în cauză, cu avizul managerului spitalului și cu
aprobarea MS.
Toate aceste prevederi indică un sistem care este apreciat de
către experții independenți ca fiind ăcentralizat, birocratic și rigid,
în care aproape toate deciziile de management și guvernanță
trebuie aprobate la nivel central de MS. Managerii de spital nu
au autoritatea necesară pentru a organiza și a conduce în mod
eficace resursele de personal, în conformitate cu schimbările
cerute de nevoile de sănătate ale populației. Managerii nu pot
efectua transferuri de personal între spitale, reduceri ale
personalului conform strategiei, redirecționarea personalului
către alte programe de îngrijire, impunerea reorientării
profesionale a acestuia în vederea adaptării la noile roluri și așa
mai departe. Un astfel de mediu nu conduce la management
eficient și adecvat și nu conferă conducerii unui spital puterea de
a reacționa la solicitările populației sau la condițiile pieței, aflată
în rapidă schimbare” (ăRomânia — asistență tehnică pentru
sprijinirea actualizării strategiei spitalicești” — J. Pikani, D.I.
Sava, august 2009). Un alt aspect subliniat de către experții
citați este acela că, în ciuda existenței criteriilor pe care
managerii trebuie să le îndeplinească pentru a fi angajați și a
sistemelor de măsurare a performanțelor, ăschimbări ale
conducerii spitalelor au loc deseori după alegeri și după
modificări ale alianțelor în balanța politică locală și/sau națională,
indicând faptul că politicul joacă un rol în alegerea directorilor
de spitale”.
CAPITOLUL II
Măsuri întreprinse până în prezent și planificate a se
implementa în cadrul procesului de reformă spitalicească
A. Reducerea capacității excedentare de internare
Conform rapoartelor prezentate de către experții Băncii
Mondiale, rata de internare era ridicată — 215,13/1.000 de
locuitori, precum și numărul de paturi — 6,4/1.000 de locuitori,
comparativ cu o medie a țărilor din Uniunea Europeană de circa
5,86/1.000 de locuitori. Unele studii sugerează că aproximativ
40% din cazurile internate ar fi putut fi tratate în asistență de zi
sau ambulatoriu. Rata intervențiilor chirurgicale este deosebit
de ridicată, iar costul medicamentelor și produselor farmaceutice
rămâne ridicat și crește în fiecare an. Rămân și problemele
privind echitatea accesului la servicii medicale pentru

MONITORUL OFICIAL AL ROMÂNIEI, PARTEA I, Nr. 226/31.III.2011
persoanele care locuiesc în zonele rurale izolate. Abordarea
acestor obstacole necesită o strategie multidirecțională, care
include raționalizarea infrastructurii spitalicești și măsuri pentru
consolidarea sistemului de asistență ambulatorie. În acest sens,
un rol fundamental în această strategie revine reorganizării
spitalelor, realizată în paralel cu descentralizarea acestora, pe
baza criteriilor de eficiență, cu menținerea accesibilității
serviciilor spitalicești.
Prin ordin al ministrului sănătății, încă din luna februarie 2010
a fost dispusă demararea unei ample analize a activității și a
structurii spitalelor românești, scop în care 3 comisii conduse de
secretarii de stat și de subsecretarul de stat s-au deplasat în
teritoriu și au realizat o evaluare complexă a sistemului
spitalicesc. În cursul evaluării și al analizelor efectuate ulterior au
avut loc consultări extinse cu conducerile unităților sanitare și
ale direcțiilor de sănătate publică și cu reprezentanții
administrațiilor publice locale. Toate propunerile înaintate au
avut la bază evaluarea comparativă a indicatorilor de activitate
de la nivelul fiecărei secții din spitalele respective și au respectat
principiul potrivit căruia aceste modificări nu trebuie să afecteze
calitatea asistenței medicale acordate pacienților.
Pe baza rapoartelor celor 3 comisii s-au luat măsurile
necesare pentru micșorarea capacității excedentare de
internare a spitalelor din România, prin reducerea unui număr de
aproximativ 9.200 de paturi la nivel național. Această măsură nu
afectează acordarea asistenței medicale pacienților, deoarece
ea vizează, cu prioritate, reducerea numărului de paturi fie din
secțiile în cazul cărora valorile indicatorilor permit o menținere a
numărului de servicii medicale chiar și după reducerea propusă,
fie din secțiile care pot furniza serviciile medicale și în regim
ambulatoriu, de exemplu secțiile de dermatologie, oftalmologie,
boli interne, diabet etc. Aceste măsuri au fost deja implementate
înainte de descentralizarea spitalelor, astfel încât autoritățile
locale să preia niște unități sanitare restructurate, mai eficiente.
În conformitate cu art. 169 din Legea nr. 95/2006, cu
modificările și completările ulterioare, MS a elaborat și urmează
să implementeze ăPlanul național de paturi”, astfel încât
România să se apropie de media europeană, prin reducerea
numărului de paturi aprobate pentru contractare cu casele de
asigurări de sănătate, atât pentru segmentul spitalelor publice,
cât și pentru segmentul celor private, la 125.639 de paturi în
anul 2012.
B. Descentralizarea managerială
Prin Ordonanța de urgență a Guvernului nr. 48/2010 pentru
descentralizarea sistemului sanitar s-a realizat transferul unui
număr semnificativ de spitale (370 din totalul de 433) în
administrarea consiliilor locale și județene. De asemenea, un alt
aspect important pentru descentralizare îl reprezintă prevederea
din Ordonanța de urgență a Guvernului nr. 48/2010 conform
căreia managerul unității va încheia contractul de management
cu conducerea administrației locale, și nu cu ministrul sănătății,
cum se întâmpla înainte de adoptarea acestui act normativ.
După descentralizare spitalele vor fi finanțate în continuare
din FNUASS, de la bugetele locale și de la bugetul de stat, prin
bugetul MS, în cazul programelor naționale de sănătate,
achizițiilor de echipamente performante, unităților de urgență și
activităților de cercetare.
MS va continua să administreze institute naționale de
cercetare, institute clinice și o rețea de spitale clinice județene și
spitale clinice municipale, cu scopul de a putea asigura
permanența la urgență de înaltă calificare, intervenții de înaltă
calificare și forța majoră.
În cadrul procesului de descentralizare, MS va urmări
prezervarea capacitații de acțiune integrată a componentelor
județene ale sistemului național de asistență medicală de
urgență. În acest sens, unitățile și compartimentele de primiri
urgențe din cadrul spitalelor au rămas în continuare finanțate de

7

la bugetul de stat, vor fi supuse controlului și monitorizării MS și
ale direcțiilor de sănătate publică, iar structura lor organizatorică
și de personal nu va putea fi modificată decât cu aprobarea sau
la inițiativa MS.
În acest sens MS a inițiat procesele de delegare a
managementului spitalului privind modificarea structurii și a
personalului și deciziile privind realocarea internă a resurselor
bugetare, oferind în acest sens flexibilitatea necesară
implementării schimbărilor impuse de strategie. Astfel,
Ordonanța de urgență a Guvernului nr. 48/2010 prevede că
managerul este cel care înaintează propunerea privind structura
organizatorică, reorganizarea, restructurarea, schimbarea
sediului și a denumirii unității, iar aprobarea acesteia este de
competența conducătorului instituției superioare ierarhic
(primarul sau președintele consiliului județean, în cazul spitalelor
descentralizate), cu avizul MS.
De asemenea, prin prevederea amintită s-a modificat și
structura de conducere a spitalelor, prin apariția consiliilor de
administrație, organisme care au atribuții și competențe efective
în coordonarea managementului unității sanitare. Conform
Ordonanței de urgență a Guvernului nr. 48/2010, consiliul de
administrație are ca atribuții avizarea bugetului de venituri și
cheltuieli al spitalului și a situațiilor financiare, organizarea
concursului pentru ocuparea funcției de manager, aprobarea
măsurilor pentru dezvoltarea activității spitalului în concordanță
cu nevoile de servicii medicale ale populației, avizarea
programului anual al achizițiilor, analizarea modului de
îndeplinire a obligațiilor de către membrii comitetului director și
a activității managerului și chiar propunerea de revocare din
funcție a managerului și a celorlalți membri ai comitetului
director, în caz de incompatibilitate, culpă gravă sau nerealizare
a indicatorilor de performanță. În același timp se stabilește în
mod diferit componența consiliului de administrație al spitalului
pentru unitățile sanitare aflate în subordinea autorităților
administrației publice locale și pentru celelalte unități sanitare,
astfel încât autoritatea ierarhică superioară spitalului să poată
avea majoritatea necesară pentru adoptarea deciziilor în
consiliul de administrație. Astfel, pentru spitalele al căror
management a fost descentralizat, 2 dintre cei 5 membri ai
consiliului de administrație vor fi numiți de consiliul județean sau
local, iar un reprezentant va fi numit de primar sau de
președintele consiliului județean, după caz.
C. Clasificarea spitalelor
În momentul de față, în România se operează cu o
multitudine de clasificări ale spitalelor. Numai în Legea
nr. 95/2006, cu modificările și completările ulterioare, sunt
enumerate o serie de clasificări, în funcție de criteriul regional
(regionale, județene, locale), de specificul patologiei (generale,
de urgență, de specialitate, pentru afecțiuni cronice), de regimul
proprietății (publice, private, publice cu secții private) sau din
punctul de vedere al învățământului medical și cercetării (spitale
clinice, institute). În multe cazuri aceste clasificări se
întrepătrund, se suprapun sau se amestecă (unele spitale
județene pot fi considerate și regionale, sunt și clinice, și de
urgență și pot fi și instituții publice cu secții private). Nu există o
clasificare simplă care să permită o reprezentare coerentă a
rețelei spitalicești. Urmând recomandările Băncii Mondiale,
spitalele vor fi clasificate în 5 categorii:
— spitale de categoria V: nivel de competență limitat —
spitale care asigură, după caz, următoarele servicii medicale:
servicii medicale pentru îngrijirea bolnavilor cronici, servicii
medicale într-o singură specialitate sau servicii paliative;
— spitale de categoria IV: nivel de competență bazal —
spitale care deservesc populația pe o rază administrativteritorială limitată, pentru afecțiuni cu grad mic de complexitate;
— spitale de categoria III: nivel de competență mediu —
spitale care deservesc populația județului din aria administrativ-

8

MONITORUL OFICIAL AL ROMÂNIEI, PARTEA I, Nr. 226/31.III.2011

teritorială în care își au sediul și, doar prin excepție, din județele
limitrofe, pentru afecțiuni cu grad mediu de complexitate;
— spitale de categoria II: nivel de competență înalt — spitale
care deservesc populația județului din aria lor administrativteritorială, precum și din județele limitrofe, cu nivel înalt de
dotare și încadrare cu resurse umane, și care asigură furnizarea
serviciilor medicale cu grad mare de complexitate;
— spitale de categoria I: nivel de competență foarte înalt —
spitale care asigură asistența medicală la nivel regional,
deservind populația județului din aria lor administrativ-teritorială,
precum și alte județe, cu cel mai înalt nivel de dotare și încadrare
cu resurse umane, și care asigură furnizarea serviciilor medicale
cu grad de complexitate foarte înalt.
Pentru păstrarea funcționalității sistemului național de
urgență, inclusiv din punctul de vedere al finanțării care este
asigurată cu surse de finanțare distincte din bugetul MS, se va
utiliza în continuare clasificarea spitalelor de urgență prevăzută
prin Ordinul ministrului sănătății publice nr. 1.764/2006 privind
aprobarea criteriilor de clasificare a spitalelor de urgență locale,
județene și regionale din punctul de vedere al competențelor,
resurselor materiale și umane și al capacității lor de a asigura
asistența medicală de urgență și îngrijirile medicale definitive
pacienților aflați în stare critică.
Avantajele adoptării acestei clasificări sunt:
— completarea finanțării existente cu ajustarea finanțării pe
unele domenii, pe niveluri de competență și de performanță (de
exemplu, bolnavul transferat/internat direct în secția ATI),
păstrând însă metodologia unică națională de finanțare (TCP
unic la nivel național);
— scăderea costurilor de tratament, prin evitarea internării
la niveluri inferioare de asistență spitalicească a pacienților cu
patologii complexe, care nu pot fi rezolvați la acel nivel;
— creșterea eficienței funcționării spitalelor, prin evitarea
suprapunerilor și paralelismelor cu alte unități spitalicești;
— asigurarea accesului echitabil al cetățenilor la serviciile
medicale;
— clarificarea opțiunilor MS referitoare la investiții și la
dotarea cu echipamente medicale, precum și a finanțării
instituțiilor spitalicești în relația cu CNAS;
— crearea premisei unui sistem de atribuire transparentă a
fondurilor de dezvoltare existente, prin cerere de finanțare
tipizată, la care pot fi invitate diferite categorii de spitale, conform
posibilităților și necesităților de dezvoltare la nivel național;
— identificarea serviciilor neclasificabile, nefinanțabile din
FNUASS.
Pornind de la clasificarea de mai sus se pot stabili pentru
fiecare nivel care sunt competențele și criteriile de acceptare la
finanțare pentru tratamentul diferitelor patologii.
D. Elaborarea Planului național privind spitalele și a
planurilor regionale și locale privind spitalele
Clasificarea va permite elaborarea de standarde minime de
dotare cu echipamente medicale și planificarea achizițiilor
viitoare de aparatură medicală și se va realiza în paralel cu
elaborarea Planului național privind spitalele, care este absolut
necesar pentru păstrarea coerenței funcționale a sistemului în
contextul descentralizării unităților spitalicești. Acest masterplan
național va prevedea etapele de dezvoltare a asistenței
medicale și modelarea acesteia în funcție de necesitățile de
servicii spitalicești, care se află în permanentă schimbare.
Acesta va avea în vedere ca principii:
a) accesul echitabil la servicii specializate pentru afecțiuni
acute, în maximum o oră în condiții meteorologice normale;
b) o distribuție optimă a echipamentelor de diagnostic și
tratament;
c) ca dimensiunea și structura zonei de acoperire să fie
optime, iar spitalele pentru afecțiuni acute să fie situate în centrul
natural al regiunii.

Acest masterplan de dezvoltare a spitalelor va trebui să
asigure corelarea dintre cererea de servicii medicale a populației
și serviciile clinice care trebuie implementate, într-o abordare pe
criterii geografic-teritoriale și de ierarhizare a trimiterilor pentru
diferite patologii.
Pentru a putea corecta diferențele geografice existente,
Planul național privind spitalele va propune diferitele specializări
medicale care trebuie implementate, pentru fiecare dintre cele
3 niveluri de organizare a îngrijirilor medicale spitalicești (local,
județean și regional).
În principiu, la nivel județean vor exista specializări medicale
și chirurgicale de bază, inclusiv urgențe, terapie intensivă și
transport medical de urgență. La nivel regional, planul va defini
specializările medicale și chirurgicale bazate pe tehnologie
performantă, inclusiv cele referitoare la pacienții arși, chirurgia
pe cord și transplanturi, care trebuie introduse sau dezvoltate,
pe baza studiilor epidemiologice care prezintă nevoile reale de
îngrijiri medicale ale populației. Nevoile de îngrijiri medicale pot
fi diferite de la o regiune la alta, acest lucru însemnând că pot
exista diferențe în ceea ce privește numărul sau anvergura
serviciilor medicale care trebuie implementate.
Planul național privind spitalele va reprezenta instrumentulcheie de management pentru facilitățile de acordare a îngrijirilor
medicale spitalicești, în funcție de care se vor dezvolta diferitele
proiecte spitalicești, inclusiv restructurarea, închiderea unor
spitale sau construirea altora noi.
Clasificarea spitalelor și elaborarea Planului național privind
spitalele vor permite stabilirea protocoalelor de transfer
interspitalicesc și astfel se vor putea elabora planurile regionale
de dezvoltare a rețelei spitalicești, care să individualizeze pentru
fiecare spital aria deservită (dar fără să fie afectat dreptul fiecărui
pacient la libera alegere a furnizorului de servicii medicale),
ierarhizarea, modul de trimitere și să planifice din timp investițiile
spitalicești noi sau de modernizare, în funcție de necesitățile
reale, având la bază studii de fezabilitate bine fundamentate.
Ulterior sau chiar simultan cu întocmirea Planului național
privind spitalele se vor elabora planuri regionale și locale,
precum și studii complete de fezabilitate pentru eventualele
spitale necesare. Aceste planuri, după evaluarea necesarului de
servicii și a potențialului de acoperire a acestora de către
structurile de asistență medicală, trebuie să stabilească regulile
de interacțiune atât la nivel interspitalicesc, cât și cu rețeaua de
asistență primară și ambulatorie, precum și o proiecție viitoare
în perspectiva imediată și medie a capacităților de asistență
medicală specializată și a celor de ambulanță și transport
medical. Pe baza acestor previziuni, planurile vor include și o
componentă de finanțare.
O altă componentă a procesului de planificare a rețelei
spitalicești, și anume stabilirea planului național de paturi pe o
perioadă de 3 ani, a fost realizată pentru prima dată de MS, care
a propus un proiect de act normativ care asigură, în perspectiva
anului 2013, apropierea numărului de paturi raportat la populație
de media acestui indicator înregistrată în Uniunea Europeană.
E. Egalizarea tarifului pe caz ponderat (TCP) și revizuirea
finanțării pe paturi de bolnavi cronici
Fiind o finanțare progresivă, introducerea finanțării serviciilor
spitalicești pe bază de DRG în România a schimbat viziunea
managementului spitalicesc. De la introducerea finanțării
acestor servicii prin sistemul DRG, când TCP au fost calculate
inițial pe baza finanțării istorice, aproape în fiecare an s-a
încercat egalizarea și apropierea tarifelor plătite de costurile
reale. Astfel, la nivelul anului 2010, raportul dintre TCP minim și
maxim a ajuns la aproximativ 1,7.
Din punct de vedere financiar, descentralizarea a avut în
prim-plan cele mai importante două principii ale unei politici de
sănătate, și anume: echitatea și sustenabilitatea finanțării
serviciilor medicale.

MONITORUL OFICIAL AL ROMÂNIEI, PARTEA I, Nr. 226/31.III.2011
Pentru respectarea principiilor invocate mai sus la
descentralizarea unităților medicale cu paturi, MS a inițiat
egalizarea TCP, scopul fiind plată egală pentru toate unitățile la
cazurile similare de complexitate medicală. Această egalizare a
TCP s-a implementat prin prevederile contractului-cadru pe anul
2010, pe baza următoarelor principii:
— utilizarea ca punct de pornire în calcularea TCP pentru
anul 2010 a TCP 2009 din Normele contractului-cadru din anul
2009 ale fiecărui spital;
— pentru realizarea obiectivului de egalizare a tarifelor pe
caz ponderat în anul 2010 s-a optat pentru compararea TCP al
fiecărui spital cu TCP național și folosirea principiului intervalului
de risc utilizat și în anii anteriori;
— în vederea utilizării unui tarif unic național s-a decis ca
toate spitalele cu un tarif mai mic decât cel național să
beneficieze de o creștere și egalizare a TCP la nivelul TCP
mediu național;
— pentru a face sustenabilă utilizarea unui TCP național cu
funcționarea spitalelor care au avut istoric un TCP mai mare, s-a
decis ca aceste spitale să nu aibă scăderi de tarife până la
nivelul TCP național, ci să beneficieze de aplicarea intervalului
de risc prin care să aibă o reducere de maximum 5% a TCP.
Acest prim pas în direcția unei finanțări pe baze echitabile
va fi continuat în contractele-cadru viitoare, având la bază
aceleași principii enunțate mai sus. De asemenea, pentru
diminuarea unei alte surse de inechitate de finanțare se va avea
în vedere și dezvoltarea unei strategii privind îngrijirile spitalicești
de tip cronic, care să prevadă și o regândire a modalității de
finanțare pentru aceste tipuri de îngrijiri.
F. Revizuirea finanțării spitalelor prin sistemul DRG
Sistemul DRG, prin care se finanțează majoritar spitalele,
repartizează pacienții similari în grupuri de diagnostic omogene
din punctul de vedere al afecțiunii clinice și al resurselor
consumate în cadrul tratamentului, exprimat prin valoarea
relativă a grupului, iar plata serviciului realizat de spital se
realizează prin înmulțirea valorii relative cu un TCP, care
reprezintă un cost mediu, antecalculat pentru toate grupurile de
diagnostic.
Spitalul este stimulat pentru a se încadra cu costul mediu cât
mai jos sub TCP. Datorită faptului că nu există valori relative
naționale care să se bazeze pe costurile reale relative, se
utilizează valori preluate și corelate parțial, care sunt specifice
mai mult sistemului de sănătate australian, și nu celui românesc.
Una dintre explicațiile inechităților de finanțare între specialități,
implicit spitale, și creșterii arieratelor spitalelor clinice în decursul
anilor se datorează atât valorilor relative preluate, cât și tarifului
plătit de către CNAS care nu acoperă costurile medii ale
spitalului, în special la cazurile mai complicate, cu durată lungă
de spitalizare. Mecanismele enumerate stimulează spitalele să
crească (formal sau chiar fictiv) numărul internărilor pentru
cazurile mai simple.
Au fost sau vor fi implementate următoarele seturi de măsuri
pentru sistemul DRG:
a) Redefinirea fundamentelor financiare ale procesului DRG
prin dezvoltarea ponderilor de costuri și a valorilor relative
românești. Este un proces de complexitate mare, care
presupune colectarea și procesarea unei cantități mari de
informații financiare, precum și implicarea activă a personalului
medical, însă există o bogată experiență internațională de care
se poate beneficia. Impulsionarea demarării acestui proces de
către MS prin alocare de fonduri, stabilirea strategiei aplicabile
împreună cu CNAS și cu Școala Națională de Sănătate Publică,
Management și Perfecționare în Domeniul Sanitar București
poate crea condițiile de aplicare a noilor valori relative
românești, TCP corelate cu posibilitățile financiare, program de
grupare RO.vi.DRG 1.0 chiar începând cu anul 2011. În acest
sens, prin ordin al ministrului sănătății a fost constituit în anul

9

2010 grupul de lucru pentru elaborarea propunerii privind
sistemul românesc DRG, care, pornind de la clasificare DRG
australiană, a elaborat o variantă intermediară privind sistemul
românesc de clasificare DRG — RO.vi.DRG. Această variantă
a fost aprobată prin Ordinul ministrului sănătății nr. 1.027/2010
privind introducerea și utilizarea clasificării RO.vi.DRG, cu
modificările ulterioare. În cursul anului 2011 se vor relua
activitățile de măsurare a costurilor reale românești prin
revizuirea metodologiei, prin stabilirea unor termene-limită, cu
scopul evitării eșecului din anii precedenți.
b) Ghidurile de practică reprezintă instrumente recunoscute
de îmbunătățire a calității îngrijirilor, în special a celor mai
complexe, trebuind introduse stimulente pentru aplicarea
acestora. De exemplu, odată ce MS declară că un ghid de
practică se aplică pentru o anumită specialitate, spitalul va primi
rambursarea corespunzătoare a serviciilor furnizate numai dacă
poate dovedi că folosește în mod curent ghidurile aprobate.
Introducerea acestei măsuri va impune o anumită disciplină
în modul de abordare a tratamentului, cunoscută fiind oferta
destul de largă a produselor farmaceutice, în sensul aplicării
celui mai eficient tratament cu costurile cele mai scăzute.
În anii 2009 și 2010 au fost aprobate 21 de ordine ale
ministrului sănătății care cuprind un număr de 206 ghiduri de
practică medicală, iar activitatea de elaborare a acestora de
către comisiile de specialitate ale MS va continua într-un ritm
accelerat. Aceste ghiduri vor sta la baza elaborării protocoalelor
terapeutice, a protocoalelor de transfer al pacienților și a
protocoalelor de internare cuprinzătoare pentru fiecare tip de
îngrijiri, ținând cont de datele care sugerează probleme serioase
la nivelul internărilor (una dintre cele mai mari rate de internări
în urgențe din Uniunea Europeană, indici de operabilitate scăzuți
sub 30% în unele secțiile de chirurgie, față de limita acceptată
la nivel internațional de minimum 70% etc.).
c) Dezvoltarea și implementarea unui set de indicatori de
calitate, corelați cu stimulente financiare pentru atingerea lor, în
asistența spitalicească. ăSistemele de plată tip DRG sunt
criticate deoarece ele nu țin cont de calitatea serviciilor sau de
rezultatele clinice, ci se concentrează doar asupra activităților
și volumelor. Însă în România nu creșterea volumului serviciilor
spitalicești este necesară, ci o îmbunătățire a eficienței și a
calității acestora”, se subliniază în raportul ăRomânia —
mecanismele de plată a furnizorilor — aspecte și opțiuni pentru
reformă”, redactat în septembrie 2009 de Robert Dredge,
consultant al Băncii Mondiale. Același raport menționează că
ădefinirea și determinarea calității sunt dificile. Totuși există
indicatori recunoscuți și indicatori dedicați care au fost dezvoltați
și utilizați în scopul încurajării și stimulării calității în detrimentul
cantității în sistemele de asistență medicală. În multe state a fost
introdus în spitale sistemul Plată pentru performanță (P4P), care
a fost analizat și raportat în lucrări academice. Astfel de
stimulente cresc sau reduc plățile efectuate către spitale pe
baza măsurătorilor efectuate în funcție de un set predeterminat
și măsurabil de indicatori.” Pe baza modelelor deja existente în
Statele Unite ale Americii sau Marea Britanie se va adopta un
număr redus, dar important de indicatori măsurabili de calitate,
care vor modula plățile efectuate către spitale. Experiența arată
că prin acest sistem spitalele sunt stimulate să își crească
nivelul calitativ al serviciilor furnizate pacienților.
d) Introducerea unor modalități de stimulare a dezvoltării
serviciilor spitalizare de zi este o altă măsură care poate fi luată
rapid. Referitor la acest aspect, Robert Dredge, în raportul
menționat mai sus, arată că ăîn prezent, în spitale există prea
puține stimulente pentru tratarea pacienților în asistență de zi.
Echilibrul financiar este încă înclinat foarte puternic spre
internarea pacienților. Acest fapt este consolidat de valoarea
relativă a tarifelor respective și, de asemenea, de cerința impusă
spitalelor de a avea un număr fix de paturi și o rată minimă de

10

MONITORUL OFICIAL AL ROMÂNIEI, PARTEA I, Nr. 226/31.III.2011

ocupare. Impactul combinat al acestor considerente este acela
că spitalele sunt prea mari și au prea multe paturi. Există
pacienți care aprobă această practică, în special cei foarte
săraci sau cei cu un domiciliu de o calitate redusă. Există dovezi
anecdotice care ilustrează că acești pacienți preferă să rămână
în spital pentru lungi perioade de timp, în special în timpul iernii,
și drept urmare ei s-ar putea opune unor servicii mai eficiente din
acest punct de vedere”.
Pe baza experienței internaționale se va întocmi o listă
pozitivă cu tipurile de DRG care permit tratamente de zi, iar
plățile se vor face pe bază de procedură, nu de servicii.
G. Stabilirea criteriilor unitare de finanțare din fonduri
publice a serviciilor oferite de sectorul privat în unități
spitalicești și ambulatorii
MS va acționa pentru facilitarea dezvoltării ofertelor de
servicii de sănătate complementare prin menținerea neutralității
sectoriale public-private, prin creșterea transparenței metodelor
de finanțare, dar fără să fie lezat principiul solidarității, principiul
fundamental caracteristic al sectorului public.
Dezvoltarea sistemului medical privat din ultimul timp a
înregistrat o evoluție semnificativă prin apariția de unități private
cu profil spitalicesc. Din datele existente la nivelul MS, în anul
2009 peste 40 de unități private spitalicești erau în relații
contractuale cu casele de asigurări de sănătate, în 2010
numărul lor ajungând la 52, iar actualul sistem de finanțare
permite decontarea aceluiași caz la valori chiar mai mari pentru
sectorul privat decât pentru cel public. În contextul crizei
financiare care acutizează subfinanțarea cronică a sectorului
medical, apariția de noi actori privați care concurează cu
spitalele publice în accesarea fondurilor sistemului de asigurări
de sănătate aduce în discuție aspecte noi cu privire la stabilirea
unor norme echitabile de finanțare, care să nu permită
debalansarea sistemului. Spre exemplu, unitățile private pot să
refuze acordarea de servicii medicale pacienților la care riscul de
complicații potențiale ridicat poate previziona o depășire a unui
plafon prestabilit al cheltuielilor. Același lucru nu poate fi luat în
considerare în cazul unităților publice, care trebuie să acorde
asistență de specialitate la toți solicitanții, fără să ia în
considerare aspectele legate de costurile potențiale ulterioare.
CNAS a realizat pași importanți în direcția stabilirii unor
criterii unitare de finanțare a serviciilor publice și private.
Un alt aspect negativ constatat este că desfășurarea în
paralel a activității personalului medico-sanitar, atât în instituțiile
publice, cât și în cele private, permite apariția situațiilor în care
un serviciu este plătit încă o dată, la cabinetul privat, deși el este
efectuat practic în unitatea publică. În acest sens, MS
intenționează să propună și măsuri ferme pentru reglementarea
strictă a condițiilor în care personalul medical își poate desfășura
activitatea în sectorul privat și în cel public, pentru a evita
competiția inechitabilă și conflictul de interese potențial al
angajaților din cele două sisteme, care se desfășoară de cele
mai multe ori în detrimentul sistemului public.
H. Reorganizarea și restructurarea rețelei spitalicești
În ampla analiză ăElaborarea unei strategii pentru
dezvoltarea infrastructurii spitalicești în România”, proiect
finanțat prin fonduri PHARE și redactat de o echipă
internațională de experți compusă din Elisabeth Antunes
(Portugalia), Patrick Mordelet (Franța) și Tony De Groote
(Belgia), se subliniază următoarele: ăCu o reorganizare rațională
și atentă a sectorului spitalicesc, mai multe unități spitalicești vor
deveni redundante în următorii ani și acestea par să fie
candidații ideali pentru convertirea în unități pentru asistență
socială și pentru vârstnici. Asistența acordată în asemenea
cazuri, în structuri cu un nivel tehnic scăzut, se concretizează
prin reducerea costului per caz și reprezintă astfel o economie
considerabilă pentru sectorul sanitar.”
Referitor la aceste măsuri, în recenzia ăStrategia națională
privind raționalizarea spitalelor, comentarii ale echipei Băncii

Mondiale”, redactată sub coordonarea expertului Antonio Duran,
se menționează: ăObiectivele strategiei de restructurare
a sectorului spitalicesc în funcție de nevoile populației prin
(i) stabilirea nivelurilor clare de responsabilitate și clasificarea
pe tipuri de spitale și (ii) închiderea sau convertirea unităților
«ineficiente» sunt oportune.”
În urma analizei activității și structurii spitalelor vor fi stabilite
măsuri de reorganizare a unităților sanitare cu paturi care nu pot
asigura continuitatea asistenței medicale.
Astfel, unitățile sanitare cu paturi vor fi propuse pentru
reorganizare, inclusiv comasare prin fuziune cu un alt spital în
vederea creșterii eficienței, cu stabilirea spitalului învecinat care
va prelua sarcina deservirii populației din zonă.
Activitatea de comasare se va derula în parteneriat cu
autoritățile administrației publice locale. MS și CNAS vor susține
prin mecanisme decizionale aceste reorganizări, inclusiv
modularea unor mecanisme financiare.
O altă modalitate de reorganizare este reprezentată de
desființarea unor unități sanitare și transformarea în cămine
pentru persoane vârstnice. Împreună cu Ministerul Muncii,
Familiei și Protecției Sociale a fost elaborat un program
guvernamental — Program de interes național ăDezvoltarea
rețelei de cămine pentru persoane vârstnice”, pentru asigurarea
necesarului financiar de funcționare a căminelor pentru
persoane vârstnice rezultate prin reprofilarea unor unități
sanitare cu paturi. În ceea ce privește cheltuielile pentru
investițiile necesare reprofilării, acestea vor fi evaluate pentru
fiecare caz în parte de către specialiștii autorităților publice
locale și ai Ministerului Muncii, Familiei și Protecției Sociale,
existând posibilitatea accesării de fonduri europene structurale
pentru acest scop.
Unitățile sanitare eligibile pentru a face parte din Programul
de interes național ăDezvoltarea rețelei de cămine pentru
persoane vârstnice” vor fi finanțate de către Ministerul Muncii,
Familiei și Protecției Sociale și nu vor încheia contracte de
furnizare de servicii medicale cu casele de asigurări de sănătate
județene.
Totodată, prin transferul asistenței pentru cazurile sociale și
al celor care implică persoane vârstnice către unități de îngrijire
sau medico-sociale se vor elibera paturile de spital care sunt în
prezent ocupate de aceste tipuri de pacienți, nu doar în spitalele
de boli cronice, dar și în cele de boli acute, din cauza lipsei
alternativelor pentru o asistență adecvată.
CAPITOLUL III
Metodologie de selecție
Conform prevederilor art. 2 din ordinul ministrului sănătății
privind constituirea comisiei de selecție a unităților sanitare cu
paturi care nu pot încheia contracte cu casele de asigurări de
sănătate și pentru aprobarea criteriilor de selectare a acestora,
criteriile obiective pe baza cărora comisia de selecție (comisia)
propune lista unităților sanitare cu paturi care nu pot încheia
contracte cu casele de asigurări de sănătate pentru
neîndeplinirea unuia dintre acestea sunt următoarele:
a) asigurarea serviciilor spitalicești corespunzător structurii
organizatorice aprobate în condițiile legii, inclusiv complexitatea
acestora;
b) asigurarea continuității asistenței medicale cu personal de
specialitate pentru toate liniile de gardă aprobate;
c) modelarea în baza criteriilor de clasificare a spitalelor în
funcție de competență;
d) distanța față de spitale cu nivel superior de competență;
e) încadrarea cu personal medical de specialitate, conform
prevederilor legale în vigoare;
f) accesibilitatea populației din zona deservită la servicii
medicale de urgență prespitalicească și transport sanitar;
g) accesibilitatea populației din zona deservită la servicii
medicale de specialitate la nivelul județului;

MONITORUL OFICIAL AL ROMÂNIEI, PARTEA I, Nr. 226/31.III.2011
h) caracterul de unicitate al unității sanitare la nivel
județean/zonal;
i) starea fizică și juridică a imobilelor în care își desfășoară
activitatea unitatea sanitară;
j) alte criterii identificate de comisie.
În cursul dezbaterilor și analizelor din comisie s-a arătat că
pentru majoritatea spitalelor cu peste 130 de paturi aceste criterii
sunt îndeplinite. În consecință, comisia a analizat, cu precădere,
unitățile sanitare care au sub 130 de paturi. Față de această
prevedere, a fost luat în discuție suplimentar Spitalul Clinic
Caritas, unde există o propunere specifică din partea Primăriei
Generale a Municipiului București, datorită faptului că imobilul
este retrocedat.
S-au avut în vedere, în primul rând: structura organizatorică
aprobată prin ordin al ministrului sănătății, ultimele date privind
încadrarea cu personal, dar mai ales modul de acoperire,
funcționalitatea și numărul liniilor de gardă, complexitatea
activității unităților finanțate în sistemul DRG, relevată prin
indicele de complexitate al cazurilor (ICM).
De asemenea, a fost analizată și capacitatea unității de
rezolvare a cazurilor mai complexe, prin evaluarea în paralel a
indicatorilor calitativi ăProcent bolnavi externați, reinternați în alt
spital, pentru patologie de același tip, într-un interval de 48 de
ore de la externare”, ăProcent bolnavi transferați în alt spital,
pentru patologie de același tip, într-un interval de 48 de ore de
la internare” și ăProcent bolnavi externați, reinternați în același
spital, pentru patologie de același tip, într-un interval de 48 de
ore de la externare”.
Un alt punct important avut în vedere a fost modul de
supleere a unei eventuale reorganizări a unității, atât prin
organizarea altor tipuri de asistență medicală, în principal
asistență de urgență și transport medical, cât și prin distanța față
de cel mai apropiat spital de rang superior pentru preluarea
cazurilor grave și a personalului de specialitate. Aspectele
menționate au fost analizate atât pe baza hărților cu situarea
unităților din fiecare județ, cât și pe baza experienței directe pe
care membrii comisiei au avut-o în decursul timpului prin
inspectarea la fața locului a unităților respective.
Datele au fost sintetizate într-un tabel, pentru o mai bună și
facilă prezentare. Pentru unitățile care au fost selecționate, au
fost întocmite fișe sintetice cu informații cât mai complete
referitoare la motivarea propunerii, situare, populație deservită,
situația patrimonială, structura organizatorică, încadrarea cu
personal, numărul de linii de gardă etc., pe baza raportărilor
unităților sanitare și a datelor deținute de direcțiile de specialitate
din cadrul MS și al CNAS.

1.
2.
3.
4.
5.
6.
7.
8.
9.
10.
11.

11

Tabelul, fișele menționate, listele cu indicatorii de calitate și
hărțile cu poziționarea unităților sanitare sunt materiale
suplimentare de lucru ale comisiei și stau la baza hotărârii și a
inițierii propunerii acesteia.
De asemenea, comisia a utilizat atât datele, informațiile și
analizele existente sau realizate de către specialiștii din cadrul
MS, cât și pe cele prezentate în cadrul unor lucrări sintetice de
analiză realizate de către experți români sau internaționali, cum
sunt:
— ăStrategia națională de raționalizare a serviciilor
spitalicești”, 2003, Ray Blight (Banca Mondială);
— ăProiectul GVG de planificare și reglementare a sistemului
de servicii de sănătate”, 2004, redactat de compania de
consultanță GVG (Gesellschaft für Versicherungswissenschaft
und–gestaltung e.V);
— ăStrategia națională de raționalizare a serviciilor de
sănătate a Ministerului Sănătății”, aprobată oficial prin Hotărârea
Guvernului nr. 1.088/2004 pentru aprobarea Strategiei naționale
privind serviciile de sănătate și a Planului de acțiune pentru
reforma sectorului de sănătate;
— ăElaborarea unei strategii pentru dezvoltarea infrastructurii
spitalicești în România”, proiect PHARE redactat în anul 2007
de o echipă internațională de experți compusă din Elisabeth
Antunes (Portugalia), Patrick Mordelet (Franța) și Tony de
Groote (Belgia);
— ăUn sistem sanitar centrat pe nevoile cetățeanului”, 2008,
raportul Comisiei prezidențiale pentru analiza și elaborarea
politicilor din domeniul sănătății publice din România, sub
coordonarea prof. dr. Cristian Vlădescu;
— ăRomânia — asistență tehnică pentru sprijinirea
actualizării strategiei spitalicești”, 2009, raport al experților
Băncii Mondiale Jaanus Pikani și Dan Ioan Sava.
Materialele de lucru ale comisiei însumează 909 pagini.
CAPITOLUL IV
Propunere privind lista unităților sanitare cu paturi care
nu pot încheia contracte cu casele de asigurări de
sănătate
Având în vedere criteriile obiective prevăzute la art. 2 din
ordinul ministrului sănătății privind constituirea comisiei de
selecție a unităților sanitare cu paturi care nu pot încheia
contracte cu casele de asigurări de sănătate și pentru aprobarea
criteriilor de selectare a acestora și aplicând metodologia de
selecție din prezentul raport, comisia propune lista unităților
sanitare cu paturi care nu pot încheia contracte cu casele de
asigurări de sănătate, prezentate mai jos:

Județul Alba
Spitalul Orășenesc Ocna Mureș
Spitalul de Boli Cronice Zlatna
Centrul de Sănătate Baia de Arieș
Județul Arad
Spitalul Comunal Gurahonț
Centrul de Sănătate Chișineu-Criș
Spitalul Orășenesc Sântana
Județul Argeș
Spitalul ăDr. Teja Papahagi” Domnești
Spitalul ăDr. Ion Crăciun” Călinești
Spitalul de Boli Cronice Mozăceni
Spitalul de Boli Cronice Rucăr
Județul Bacău
Spitalul Orășenesc ăIoan Lascăr” Comănești

12

MONITORUL OFICIAL AL ROMÂNIEI, PARTEA I, Nr. 226/31.III.2011
Județul Bihor
12.
13.
14.
15.
16.
17.
18.
19.
20.

21.
22.
23.
24.
25.
26.
27.
28.
29.
30.

Spitalul Orășenesc Ștei
Centrul de Sănătate Bratca
Județul Bistrița-Năsăud
Centrul de Sănătate Teaca
Județul Botoșani
Sanatoriul de Pneumoftiziologie Guranda
Spitalul Orășenesc Darabani
Spitalul Comunal Trușești
Județul Brașov
Spitalul Municipal Săcele
Spitalul de Boli Cronice Victoria
Spitalul Municipal Codlea
Județul Brăila
Județul Buzău
Spitalul Comunal Vintilă Vodă
Centrul de Sănătate Pârscov
Spitalul de Boli Cronice Pătârlagele
Municipiul București
Spitalul Clinic ăCaritas Acad. N. Cajal”
Județul Caraș-Severin
Spitalul de Boli Cronice Bocșa
Spitalul Comunal Bozovici
Spitalul Orășenesc Anina
Județul Călărași
Spitalul Orășenesc Budești
Județul Cluj
Centrul de Sănătate Mociu
Județul Constanța
Centrul de Sănătate Băneasa
Județul Covasna
Județul Dâmbovița

31.

Spitalul Orășenesc Titu
Județul Dolj

32.
33.
34.

35.
36.
37.
38.

Județul Galați
Spitalul de Boli Cronice Ivești
Județul Giurgiu
Centrul de Sănătate Ghimpați
Județul Gorj
Spitalul Orășenesc Bumbești-Jiu
Județul Harghita
Județul Hunedoara
Spitalul de Boli Cronice Petrila
Centrul de Sănătate Călan
Județul Ialomița
Spitalul Orășenesc Țăndărei
Județul Iași
Spitalul Orășenesc Târgu Frumos

MONITORUL OFICIAL AL ROMÂNIEI, PARTEA I, Nr. 226/31.III.2011
Județul Ilfov
39.

Spitalul Orășenesc ăDr. M. Burghele” Buftea

40.

Spitalul Comunal Periș
Județul Maramureș

41.

Spitalul de Boli Cronice Baia Sprie

42.

Centrul de Sănătate Șomcuta Mare
Județul Mehedinți

43.

Spitalul Orășenesc Strehaia

44.

Spitalul Orășenesc Vânju Mare
Județul Mureș

45.

Spitalul Orășenesc Sărmașu
Județul Neamț

46.

Spitalul Orășenesc Bicaz

47.

Spitalul Orășenesc Roznov
Județul Olt

48.

Centrul de Sănătate Drăgănești-Olt
Județul Prahova

49.

Centrul de Sănătate Bălțesti

50.

Preventoriul TBC Poiana Țapului

51.

Centrul de Sănătate Plopeni

52.

Centrul de Sănătate Urlați
Județul Satu Mare
Județul Sălaj

53.

Spitalul de Boli Cronice Cehu Silvaniei
Județul Sibiu

54.

Spitalul Orășenesc Cisnădie
Județul Suceava

55.

Spitalul de Boli Cronice Solca
Județul Teleorman

56.

Centrul de Sănătate ăRegele Carol I” Deparați

57.

Centrul de Sănătate Cervenia

58.

Centrul de Sănătate Furculești
Județul Timiș

59.

Centrul de Sănătate Buziaș

60.

Centrul de Sănătate Ciacova

61.

Spitalul Orășenesc Babadag

62.

Centrul de Sănătate Sulina

Județul Tulcea

Județul Vaslui
63.

Spitalul Orășenesc Negrești

64.

Spitalul de Boli Cronice ăDr. I. T. Nicolaescu” Tutova
Județul Vâlcea

65.

Spitalul Orășenesc Bălcești
Județul Vrancea

66.

Spitalul Orășenesc Mărășești

67.

Spitalul Orășenesc Odobești

13

14

MONITORUL OFICIAL AL ROMÂNIEI, PARTEA I, Nr. 226/31.III.2011
ANEXA Nr. 2

L I S TA

unităților sanitare cu paturi care nu pot încheia contracte cu casele
de asigurări de sănătate
Județul Alba
1.

Spitalul Orășenesc Ocna Mureș

2.

Spitalul de Boli Cronice Zlatna

3.

Centrul de Sănătate Baia de Arieș
Județul Arad

4.

Spitalul Comunal Gurahonț

5.

Centrul de Sănătate Chișineu-Criș

6.

Spitalul Orășenesc Sântana
Județul Argeș

7.

Spitalul ăDr. Teja Papahagi” Domnești

8.

Spitalul ăDr. Ion Crăciun” Călinești

9.

Spitalul de Boli Cronice Mozăceni

10.

Spitalul de Boli Cronice Rucăr
Județul Bacău

11.

Spitalul Orășenesc ăIoan Lascăr” Comănești
Județul Bihor

12.

Spitalul Orășenesc Ștei

13.

Centrul de Sănătate Bratca
Județul Bistrița-Năsăud

14.

Centrul de Sănătate Teaca
Județul Botoșani

15.

Sanatoriul de Pneumoftiziologie Guranda

16.

Spitalul Orășenesc Darabani

17.

Spitalul Comunal Trușești
Județul Brașov

18.

Spitalul Municipal Săcele

19.

Spitalul de Boli Cronice Victoria

20.

Spitalul Municipal Codlea
Județul Brăila
Județul Buzău

21.

Spitalul Comunal Vintilă Vodă

22.

Centrul de Sănătate Pârscov

23.

Spitalul de Boli Cronice Pătârlagele
Municipiul București

24.

Spitalul Clinic ăCaritas Acad. N. Cajal”
Județul Caraș-Severin

25.

Spitalul Boli Cronice Bocșa

26.

Spitalul Comunal Bozovici

27.

Spitalul Orășenesc Anina
Județul Călărași

28.

Spitalul Orășenesc Budești

MONITORUL OFICIAL AL ROMÂNIEI, PARTEA I, Nr. 226/31.III.2011
Județul Cluj
29.

Centrul de Sănătate Mociu
Județul Constanța

30.

Centrul de Sănătate Băneasa
Județul Covasna
Județul Dâmbovița

31.

Spitalul Orășenesc Titu
Județul Dolj
Județul Galați

32.

Spitalul de Boli Cronice Ivești
Județul Giurgiu

33.

Centrul de Sănătate Ghimpați
Județul Gorj

34.

Spitalul Orășenesc Bumbești-Jiu
Județul Harghita
Județul Hunedoara

35.

Spitalul de Boli Cronice Petrila

36.

Centrul de Sănătate Călan
Județul Ialomița

37.

Spitalul Orășenesc Țăndărei
Județul Iași

38.

Spitalul Orășenesc Târgu Frumos
Județul Ilfov

39.

Spitalul Orășenesc ăDr. M. Burghele” Buftea

40.

Spitalul Comunal Periș
Județul Maramureș

41.

Spitalul de Boli Cronice Baia Sprie

42.

Centrul de Sănătate Șomcuta Mare
Județul Mehedinți

43.

Spitalul Orășenesc Strehaia

44.

Spitalul Orășenesc Vânju Mare
Județul Mureș

45.

Spitalul Orășenesc Sărmașu

46.

Spitalul Orășenesc Bicaz

47.

Spitalul Orășenesc Roznov

Județul Neamț

Județul Olt
48.

Centrul de Sănătate Drăgănești-Olt
Județul Prahova

49.

Centrul de Sănătate Bălțesti

50.

Preventoriul TBC Poiana Țapului

51.

Centrul de Sănătate Plopeni

52.

Centrul de Sănătate Urlați
Județul Satu Mare

15

16

MONITORUL OFICIAL AL ROMÂNIEI, PARTEA I, Nr. 226/31.III.2011
Județul Sălaj
53.

Spitalul de Boli Cronice Cehu Silvaniei

54.

Spitalul Orășenesc Cisnădie

Județul Sibiu
Județul Suceava
55.

Spitalul de Boli Cronice Solca
Județul Teleorman

56.

Centrul de Sănătate ăRegele Carol I” Deparați

57.

Centrul de Sănătate Cervenia

58.

Centrul de Sănătate Furculești
Județul Timiș

59.

Centrul de Sănătate Buziaș

60.

Centrul de Sănătate Ciacova
Județul Tulcea

61.

Spitalul Orășenesc Babadag

62.

Centrul de Sănătate Sulina

63.

Spitalul Orășenesc Negrești

64.

Spitalul de Boli Cronice ăDr. I. T. Nicolaescu” Tutova

Județul Vaslui

Județul Vâlcea
65.

Spitalul Orășenesc Bălcești
Județul Vrancea

66.
67.

Georgeta N. Stoica

Spitalul Orășenesc Mărășești
Spitalul Orășenesc Odobești

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 226/31.III.2011 conține 16 pagini.

Prețul: 3,20 lei

&JUYDGY|521872]
ISSN 1453—4495

