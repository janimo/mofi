Anul 179 (XXIII) — Nr. 272

PARTEA I

LEGI, DECRETE, HOTĂRÂRI ȘI ALTE ACTE

Marți, 19 aprilie 2011

SUMAR

Nr.

Pagina

Nr.

DECIZII ALE CURȚII CONSTITUȚIONALE
Decizia nr. 162 din 8 februarie 2011 referitoare la excepția de
neconstituționalitate a dispozițiilor art. 136 din Legea
nr. 31/1990 privind societățile comerciale ..................

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2–3

Decizia nr. 230 din 15 februarie 2011 referitoare la excepția de
neconstituționalitate a dispozițiilor art. 306 alin. 1 din
Codul de procedură civilă ..........................................
Decizia nr. 239 din 17 februarie 2011 referitoare la excepția de
neconstituționalitate a dispozițiilor art. 102 alin. (2) din
Legea nr. 85/2006 privind procedura insolvenței........

1.888. — Ordin al ministrului finanțelor publice privind
modificarea și completarea Listei membrilor Comitetului
pentru Audit Public Intern ..........................................

3–4

4–5

176.

— Hotărâre privind aprobarea stemei comunei Cumpăna,
județul Constanța ......................................................

6

297.

— Hotărâre privind aprobarea stemei comunei Burla,
județul Suceava..........................................................

7

298.

— Hotărâre privind aprobarea stemei orașului
Flămânzi, județul Botoșani ........................................

8

299.

— Hotărâre privind aprobarea stemei orașului
Pantelimon, județul Ilfov ............................................

9

300.

— Hotărâre privind aprobarea stemelor comunelor
Bălteni, Grojdibodu și Pleșoiu, județul Olt ..................

10–11

301.

— Hotărâre privind aprobarea stemei orașului Negru
Vodă, județul Constanța ............................................

12

— Hotărâre privind aprobarea stemelor comunelor
Stâlpeni și Valea Iașului, județul Argeș ......................

13–14

371.

14

ACTE ALE CONSILIULUI SUPERIOR
AL MAGISTRATURII

HOTĂRÂRI ALE GUVERNULUI ROMÂNIEI
296.

Pagina

— Hotărâre pentru modificarea și completarea
Regulamentului de organizare și funcționare a
Consiliului Superior al Magistraturii, aprobat prin
Hotărârea Plenului Consiliului Superior al Magistraturii
nr. 326/2005 ..............................................................

15

ACTE ALE AUTORITĂȚII ELECTORALE
PERMANENTE
6.

— Lista partidelor politice, alianțelor politice, alianțelor
electorale, organizațiilor cetățenilor români aparținând
minorităților naționale și a candidaților independenți
participanți la alegerile locale parțiale din data de
3 aprilie 2011 care au depus raportul detaliat al
veniturilor și cheltuielilor electorale, conform art. 38
alin. (2) din Legea nr. 334/2006 privind finanțarea
activității partidelor politice și a campaniilor electorale,
republicată, pentru alegerile locale parțiale desfășurate
conform Hotărârii Guvernului nr. 142/2011 privind
stabilirea datei alegerilor locale parțiale pentru primarul
comunei Horia, județul Tulcea ....................................

15

2

MONITORUL OFICIAL AL ROMÂNIEI, PARTEA I, Nr. 272/19.IV.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 162
din 8 februarie 2011

referitoare la excepția de neconstituționalitate a dispozițiilor art. 136 din Legea nr. 31/1990
privind societățile comerciale
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 136 din Legea nr. 31/1990 privind societățile
comerciale, excepție ridicată de Societatea Comercială
ăComaliment” — S.A. din Reșița în Dosarul nr. 3.191/115/2009
al Tribunalului Caraș-Severin — Secția comercială și de
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 9 februarie 2010, pronunțată în Dosarul
nr. 3.191/115/2009, Tribunalul Caraș-Severin — Secția
comercială și de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 136 din Legea nr. 31/1990 privind
societățile comerciale, excepție ridicată de Societatea
Comercială ăComaliment” — S.A. din Reșița.
În motivarea excepției de neconstituționalitate autorul
acesteia arată că textul criticat creează premisele ăexercitării
unui abuz de minoritate îngrădind exercitarea accesului liber la
o activitate economică și libera inițiativă.” Astfel, unul sau mai
mulți acționari reprezentând, individual sau împreună, cel puțin
10% din capitalul social vor putea cere instanței să desemneze
unul sau mai mulți experți, însărcinați să analizeze anumite
operațiuni din gestiunea societății și să întocmească un raport.
În sarcina acestor experți nu este prevăzută interdicția de a
comunica acționarilor în particular sau terților datele referitoare
la operațiunile societății, astfel cum aceasta este prevăzută în
sarcina cenzorilor, ceea ce înseamnă că experții desemnați pot
face publice informații despre operațiunile societății, încălcându-se
astfel prevederile art. 45 din Legea fundamentală.
Tribunalul Caraș-Severin — Secția comercială și de
contencios administrativ și fiscal arată că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Avocatul Poporului arată că dispozițiile criticate sunt în
deplină concordanță cu regulile constituționale privind libertatea
economică. Aceasta implică, pe de-o parte, dreptul de a începe
o activitate economică, libera inițiativă, iar, pe de altă parte,
exercitarea acestora în condițiile legii. În contextul asigurării
libertății economice, statul are obligația să impună reguli de
disciplină economică, pe care agenții economici trebuie să le
respecte.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile reprezentantului Ministerului Public, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 136 din Legea nr. 31/1990 privind societățile
comerciale, republicată în Monitorul Oficial al României,
Partea I, nr. 1.066 din 17 noiembrie 2004, cu următorul conținut:
ă(1) Unul sau mai mulți acționari reprezentând, individual sau
împreună, cel puțin 10% din capitalul social vor putea cere
instanței să desemneze unul sau mai mulți experți, însărcinați să
analizeze anumite operațiuni din gestiunea societății și să
întocmească un raport, care să le fie înmânat și, totodată, predat
oficial consiliului de administrație, respectiv directoratului și
consiliului de supraveghere, precum și cenzorilor sau auditorilor
interni ai societății, după caz, spre a fi analizat și a se propune
măsuri corespunzătoare.
(11) Consiliul de administrație, respectiv directoratul, va
include raportul întocmit în conformitate cu alin. (1) pe ordinea
de zi a următoarei adunări generale a acționarilor.
(2) Onorariile experților vor fi suportate de societate, cu
excepția cazurilor în care sesizarea a fost făcută cu reacredință.”
În susținerea neconstituționalității acestor dispoziții legale
sunt invocate prevederile constituționale ale art. 45 referitoare la
libertatea economică.
Examinând excepția de neconstituționalitate, Curtea
constată că textul criticat care permite acționarilor reprezentând,
individual sau împreună, cel puțin 10% din capitalul social al
societății să ceară instanței desemnarea unuia sau mai multor
experți, însărcinați cu analiza anumitor operațiuni din gestiunea
societății și cu întocmirea unui raport, reprezintă o protecție
oferită acționarilor minoritari în raport cu cei majoritari, fără a fi
încălcat principiul constituțional al libertății economice. De
asemenea, Curtea constată că textul criticat reprezintă expresia
dreptului acționarilor minoritari de control asupra gestiunii
societății, precum și a dreptului acestora la informare. Cererea
formulată de către acționarii minoritari trebuie să vizeze acte de

MONITORUL OFICIAL AL ROMÂNIEI, PARTEA I, Nr. 272/19.IV.2011
gestiune concrete, care trebuie în mod suficient de clar precizate
de către aceștia, numai asupra acestora instanța putând
încuviința efectuarea expertizei. Mai mult, dacă cererea a fost
făcută cu rea-credință, onorariile experților vor fi suportate de
chiar acționarii care au solicitat desemnarea acestuia.
Totodată, Curtea reține că împotriva încheierii prin care
instanța desemnează unul sau mai mulți experți se poate
formula recurs de orice persoană interesată, chiar dacă nu a
fost citată la dezlegarea pricinii, potrivit art. 336 din Codul de
procedură civilă.
Având în vedere cele expuse, precum și jurisprudența
instanței de contencios constituțional în sensul că principiul
libertății economice nu este un drept absolut al persoanei, ci

3

este condiționat de respectarea limitelor stabilite de lege, limite
ce urmăresc asigurarea unei anumite discipline economice ori
protejarea unor interese generale, precum și asigurarea
respectării drepturilor și intereselor legitime ale tuturor, Curtea
constată că este neîntemeiată critica autorului excepției.
În final, Curtea reține că prin Decizia nr. 68 din 18 februarie
2003, publicată în Monitorul Oficial al României, Partea I, nr. 174
din 20 martie 2003, măsurile dispuse de textul criticat, prin
finalitatea lor, concretizată în raportul întocmit de către experții
desemnați la cererea acționarilor, vizează situația financiară a
societății, care nu are nicio legătură cu terți, eventuali concurenți
ai societății.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 136 din Legea nr. 31/1990 privind societățile
comerciale, excepție ridicată de Societatea Comercială ăComaliment” — S.A. din Reșița în Dosarul nr. 3.191/115/2009 al
Tribunalului Caraș-Severin — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 230
din 15 februarie 2011

referitoare la excepția de neconstituționalitate a dispozițiilor art. 306 alin. 1
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 306 alin. 1 din Codul de procedură civilă,
excepție ridicată de Vasile Vasiliu, Georgel Oanea, Emil Dolea,
Sebastian Doniga, Octavian Marcu, Codin Ianculescu și
Constantin Boca în Dosarul nr. 3.302/89/2009 al Curții de Apel
Iași — Secția litigii de muncă și asigurări sociale.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune

concluzii de respingere a excepției de neconstituționalitate ca
neîntemeiată. În acest sens face referire la jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 11 iunie 2010, pronunțată în Dosarul
nr. 3.302/89/2009, Curtea de Apel Iași — Secția litigii de
muncă și asigurări sociale a sesizat Curtea Constituțională
cu excepția de neconstituționalitate a dispozițiilor art. 306
alin. 1 din Codul de procedură civilă, excepție ridicată de
Vasile Vasiliu, Georgel Oanea, Emil Dolea, Sebastian Doniga,
Octavian Marcu, Codin Ianculescu și Constantin Boca.
În motivarea excepției de neconstituționalitate autorii
acesteia susțin că instituirea sancțiunii nulității recursului pentru
neîndeplinirea unei condiții formale precum cea a motivării în
termenul legal, termen nerezonabil, de altfel, contravine
dispozițiilor art. 21 alin. (1) și (2), art. 24 și art. 124 din Legea
fundamentală.
Curtea de Apel Iași — Secția litigii de muncă și asigurări
sociale arată că excepția de neconstituționalitate este
neîntemeiată.

4

MONITORUL OFICIAL AL ROMÂNIEI, PARTEA I, Nr. 272/19.IV.2011

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art.146 lit.d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 306 alin.1 din Codul de procedură civilă, cu
următorul cuprins: ăRecursul este nul dacă nu a fost motivat în
termenul legal, cu excepția cazurilor prevăzute în alineatul 2.”
În susținerea neconstituționalității acestor dispoziții legale,
autoarea excepției invocă încălcarea prevederilor constituționale
ale art. 21 referitoare la accesul liber la justiție, art. 24 referitoare
la dreptul la apărare și art. 124 referitoare la înfăptuirea justiției.

Examinând excepția de neconstituționalitate, Curtea
constată că s-a mai pronunțat asupra constituționalității
dispozițiilor criticate, statuând că acestea sunt constituționale.
Astfel, prin Decizia nr. 312 din 6 aprilie 2006, publicată în
Monitorul Oficial al României, Partea I, nr. 385 din 4 mai 2006,
Curtea a statuat, în esență, că, în privința condițiilor de
exercitare a căilor de atac, legiuitorul poate să reglementeze
termenele de declarare a acestora, forma în care trebuie să fie
făcută declarația, conținutul său, instanța la care se depune,
competența și modul de judecare, soluțiile ce pot fi adoptate și
altele de același gen, fără ca prin aceasta să se aducă atingere
dreptului în substanța sa sau principiilor și textelor
constituționale de referință. Astfel, Curtea de la Strasbourg, în
Hotărârea din 12 februarie 2003, pronunțată în Cauza Beles și
alții contra Cehiei, a constatat că dreptul de acces la un tribunal
nu este absolut și se pretează la limitări implicit admise, în
special în ceea ce privește condițiile de admisibilitate a unui
recurs, având în vedere că presupune reglementarea din partea
statului, care se bucură, în această privință, de o anumită marjă
de apreciere.
Întrucât nu au intervenit elemente noi, de natură să
determine schimbarea acestei jurisprudențe, atât soluția
pronunțată anterior de Curte, cât și considerentele care au
fundamentat-o sunt valabile și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 306 alin. 1 din Codul de procedură civilă,
excepție ridicată de Vasile Vasiliu, Georgel Oanea, Emil Dolea, Sebastian Doniga, Octavian Marcu, Codin Ianculescu și Constantin
Boca în Dosarul nr. 3.302/89/2009 al Curții de Apel Iași — Secția litigii de muncă și asigurări sociale.
Definitivă și general obligatorie.
Pronunțată în ședința publică din data de 15 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 239
din 17 februarie 2011

referitoare la excepția de neconstituționalitate a dispozițiilor art. 102 alin. (2) din Legea nr. 85/2006
privind procedura insolvenței
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.

Pe rol se află soluționarea excepției de neconstituționalitate
a dispozițiilor art. 102 alin. (2) din Legea nr. 85/2006 privind
procedura insolvenței, excepție ridicată de Ileana Firescu în
Dosarul nr. 6.101/207/2009 al Tribunalului Olt — Secția civilă.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
În acest sens, arată că tratamentul juridic diferențiat instituit de
art. 102 alin. (2) din Legea nr. 85/2006 și criticat de autorul
excepției este justificat, întrucât categoriile de persoane
comparate nu se află în situații identice.

MONITORUL OFICIAL AL ROMÂNIEI, PARTEA I, Nr. 272/19.IV.2011
C U R T E A,

având în vedere actele și lucrările dosarului, constată
următoarele:
Prin Încheierea din 28 aprilie 2010, pronunțată în Dosarul
nr. 6.101/207/2009, Tribunalul Olt — Secția civilă a sesizat
Curtea Constituțională cu excepția de neconstituționalitate
a dispozițiilor art. 102 alin. (2) din Legea nr. 85/2006 privind
procedura insolvenței.
Excepția a fost ridicată de Ileana Firescu cu prilejul
soluționării unei contestații la executare.
În motivarea excepției de neconstituționalitate autorul
acesteia susține, în esență, că textul de lege criticat nu conferă
un tratament juridic egal în ceea ce privește posibilitatea de
reeșalonare a creditului între persoanele care au garantat în
calitate de codebitori sau fidejusori o creanță aparținând unei
societăți comerciale, persoană juridică, pe de o parte, și cele
care au garantat o creanță aparținând unei persoane fizice, pe
de altă parte, deși se află în aceeași situație.
Tribunalul Olt — Secția civilă apreciază că textul de lege
criticat este constituțional. În acest sens, arată că nu există
niciun act normativ care să oblige creditorul bancar să
procedeze la reeșalonarea creditului acordat unei persoane
fizice ajunse în situația de a nu mai putea rambursa ratele
scadente. Reeșalonarea se stabilește numai în urma negocierii
dintre solicitant și bancă și reprezintă o facultate, iar nu o
obligație în sarcina creditorului bancar. Pe de altă parte, arată că
necesitatea protejării intereselor creditorilor unei societăți
comerciale au determinat o reglementare mai favorabilă pentru
aceștia. Prin urmare și situația fidejusorilor unei societăți
comerciale este diferită de cea a fidejusorilor unei persoane
fizice, tratamentul juridic fiind justificat.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că prevederile de lege
criticate sunt constituționale, aplicându-se tuturor celor aflați în
ipoteza normei, fără nicio discriminare pe considerente arbitrare.
Președinții celor două Camere ale Parlamentului și
Guvernul nu au comunicat punctele de vedere solicitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:

5

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 102 alin. (2) din Legea nr. 85/2006 privind
procedura insolvenței, publicată în Monitorul Oficial al României,
Partea I, nr. 359 din 21 aprilie 2006, dispoziții potrivit cărora
ăCreditorii conservă acțiunile lor, pentru întreaga valoare a
creanțelor, împotriva codebitorilor și a fidejusorilor debitorului,
chiar dacă au votat pentru acceptarea planului.”
Autorul excepției consideră că textul de lege criticat este
contrar dispozițiilor art. 16 alin. (1) din Constituție referitor la
egalitatea în drepturi a cetățenilor.
Examinând excepția de neconstituționalitate, Curtea
constată că argumentele autorului excepției privesc existența
unei diferențe de tratament juridic între fidejusorii societăților
comerciale față de cei ai persoanelor fizice. În acest sens, sunt
invocate situațiile diferite în care se pot afla cele două categorii
de fidejusori atunci când debitorii, persoane fizice sau societăți
comerciale, obțin o reeșalonare a creditelor.
Or, față de aceste argumente, Curtea reține că legea
insolvenței este o procedură specială, caracterizată de celeritate,
și care are drept scop protejarea patrimoniului debitorului și
reîntregirea acestuia, în cazurile în care a fost diminuat prin acte
juridice frauduloase, urmărind, în același timp, valorificarea cu
eficiență sporită a activelor debitorului, în vederea satisfacerii
într-o măsură cât mai mare a creanțelor creditorilor. Specificul
acestei proceduri este impus de necesitatea asigurării unui
mediu economic viabil și coerent și de înlăturarea rapidă și
eficientă a blocajelor economice determinate de incapacitatea
de plată a societăților comerciale. Aceasta presupune, între
altele, și instituirea unor mecanisme care să asigure creditorilor
recuperarea cu cât mai mare celeritate a creditelor în vederea
asigurării unei bune desfășurări a activității economice, dar și a
evitării unei excesive împovărări a debitorului cu dobânzi și
penalități. Pentru aceste rațiuni, textul de lege criticat prevede
conservarea acțiunilor creditorilor, pentru întreaga valoare a
creanțelor, împotriva codebitorilor și a fidejusorilor debitorului,
chiar dacă au votat pentru acceptarea planului de reorganizare.
Toate aceste rațiuni justifică soluția legislativă criticată de
autorul excepției, precum și diferențele ce pot apărea, în
practică, între modul de executare a obligațiilor ce revin
fidejusorilor persoanelor fizice față de garanții persoanelor
juridice — societăți comerciale. În acest sens, instanța de
contencios constituțional a statuat în mod constant în
jurisprudența sa că egalitatea în drepturi nu înseamnă
uniformitate, astfel că situații diferite justifică instituirea unui
tratament juridic diferențiat.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 102 alin. (2) din Legea nr. 85/2006 privind
procedura insolvenței, excepție ridicată de Ileana Firescu în Dosarul nr. 6.101/207/2009 al Tribunalului Olt — Secția civilă.
Definitivă și general obligatorie.
Pronunțată în ședința publică din data de 17 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

6

MONITORUL OFICIAL AL ROMÂNIEI, PARTEA I, Nr. 272/19.IV.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea stemei comunei Cumpăna,
județul Constanța
În temeiul art. 108 din Constituția României, republicată, și al art. 10 alin. 2
din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema comunei Cumpăna, județul Constanța,
prevăzută în anexa nr. 1.
(2) Descrierea și semnificațiile elementelor însumate ale stemei sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
București, 23 martie 2011.
Nr. 296.

ANEXA Nr. 1*)

ANEXA Nr. 2

STEMA

DESCRIEREA ȘI SEMNIFICAȚIILE

comunei Cumpăna, județul Constanța

elementelor însumate ale stemei comunei Cumpăna,
județul Constanța
Descrierea stemei
Stema comunei Cumpăna, potrivit anexei nr. 1, se compune
dintr-un scut triunghiular cu marginile rotunjite, tăiat în furcă de
o bandă de argint.
În partea superioară, în câmp roșu, se află o amforetă de
argint.
În partea dreaptă, în câmp albastru, se află 5 spice de grâu
de aur.
În partea stângă, în câmp albastru, se află o fântână tip
cumpănă de aur.
Scutul este trimbrat de o coroană murală de argint cu un turn
crenelat.
Semnificațiile elementelor însumate
Amforeta face referire la descoperirile arheologice din zonă.
Spicele de grâu semnifică ocupația de bază a locuitorilor,
agricultura.
Fântâna tip cumpănă dă denumirea localității.
Coroana murală cu un turn crenelat semnifică faptul că
localitatea are rangul de comună.

*) Anexa nr. 1 este reprodusă în facsimil.

7

MONITORUL OFICIAL AL ROMÂNIEI, PARTEA I, Nr. 272/19.IV.2011
GUVERNUL ROMÂNIEI

HOTĂRÂRE
privind aprobarea stemei comunei Burla, județul Suceava
În temeiul art. 108 din Constituția României, republicată, și al art. 10 alin. 2
din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema comunei Burla, județul Suceava,
prevăzută în anexa nr. 1.
(2) Descrierea și semnificațiile elementelor însumate ale stemei sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
București, 23 martie 2011.
Nr. 297.

ANEXA Nr. 1*)

ANEXA Nr. 2

STEMA

DESCRIEREA ȘI SEMNIFICAȚIILE

comunei Burla, județul Suceava

elementelor însumate ale stemei comunei Burla,
județul Suceava
Descrierea stemei
Potrivit anexei nr. 1, stema comunei Burla se compune dintr-un
scut triunghiular verde cu marginile rotunjite.
În interiorul scutului se află un stejar cu ghinde de aur.
În centrul scutului se află un ecuson roșu, încărcat cu o
dextroșeră de argint, înarmată cu o sabie.
Scutul este timbrat de o coroană murală de argint cu un turn
crenelat.
Semnificațiile elementelor însumate
Stejarul amintește de arborele secular, monument al naturii,
existent pe teritoriul comunei, precum și de sigiliile localității din
secolul al XIX-lea, în care era înfățișat un om tăind copaci cu
toporul.
Ecusonul reprezintă blazonul familiei Burlă, familie apropiată
de marele poet Mihai Eminescu.
Coroana murală cu un turn crenelat semnifică faptul că
localitatea are rangul de comună.

*) Anexa nr. 1 este reprodusă în facsimil.

8

MONITORUL OFICIAL AL ROMÂNIEI, PARTEA I, Nr. 272/19.IV.2011
GUVERNUL ROMÂNIEI

HOTĂRÂRE
privind aprobarea stemei orașului Flămânzi,
județul Botoșani
În temeiul art. 108 din Constituția României, republicată, și al art. 10 alin. 2
din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema orașului Flămânzi, județul Botoșani,
prevăzută în anexa nr. 1.
(2) Descrierea și semnificațiile elementelor însumate ale stemei sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
București, 23 martie 2011.
Nr. 298.

ANEXA Nr. 1*)

ANEXA Nr. 2

STEMA

DESCRIEREA ȘI SEMNIFICAȚIILE

orașului Flămânzi, județul Botoșani

elementelor însumate ale stemei orașului Flămânzi,
județul Botoșani
Descrierea stemei
Potrivit anexei nr. 1, stema orașului Flămânzi se compune
dintr-un scut triunghiular de culoare roșie cu marginile rotunjite.
Scutul este încărcat cu două fiare de coasă argintii, dispuse
în săritoare, având între ele o stea de aur cu 7 colțuri și 3 flăcări
de aur.
Scutul este timbrat de o coroană murală de argint cu 3 turnuri
crenelate.
Semnificațiile elementelor însumate
Steaua de aur cu 7 colțuri amintește de stema familiei Balș,
care a construit un lăcaș de cult.
Flăcările evocă marea răscoală din anul 1907, care a izbucnit
în această localitate, aducând în prim-planul istoriei o nouă
categorie socială, țărănimea.
Coroana murală cu 3 turnuri crenelate semnifică faptul că
localitatea are rangul de oraș.

*) Anexa nr. 1 este reprodusă în facsimil.

9

MONITORUL OFICIAL AL ROMÂNIEI, PARTEA I, Nr. 272/19.IV.2011
GUVERNUL ROMÂNIEI

HOTĂRÂRE
privind aprobarea stemei orașului Pantelimon, județul Ilfov
În temeiul art. 108 din Constituția României, republicată, și al art. 10 alin. 2
din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema orașului Pantelimon, județul Ilfov,
prevăzută în anexa nr. 1.
(2) Descrierea și semnificațiile elementelor însumate ale stemei sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
București, 23 martie 2011.
Nr. 299.

ANEXA Nr. 1*)

STEMA

orașului Pantelimon, județul Ilfov

ANEXA Nr. 2

DESCRIEREA ȘI SEMNIFICAȚIILE

elementelor însumate ale stemei orașului Pantelimon,
județul Ilfov
Descrierea stemei
Stema orașului Pantelimon, potrivit anexei nr. 1, se compune
dintr-un scut triunghiular albastru, cu marginile rotunjite.
În interiorul scutului se află Sfântul Pantelimon, nimbat,
ținând în mâna stângă o cutie, iar în mâna dreaptă o linguriță,
totul de argint.
În vârful scutului se află 4 fascii undate de argint.
Scutul este trimbrat de o coroană murală de argint cu
3 turnuri crenelate.
Semnificațiile elementelor însumate
Sfântul Pantelimon dă denumirea localității, data de 27 iulie
fiind ziua aniversară a orașului.
Fasciile undate semnifică râul Colentina și lacul Pantelimon.
Coroana murală cu 3 turnuri crenelate semnifică faptul că
localitatea are rangul de oraș.

*) Anexa nr. 1 este reprodusă în facsimil.

10

MONITORUL OFICIAL AL ROMÂNIEI, PARTEA I, Nr. 272/19.IV.2011
GUVERNUL ROMÂNIEI

HOTĂRÂRE
privind aprobarea stemelor comunelor Bălteni, Grojdibodu
și Pleșoiu, județul Olt
În temeiul art. 108 din Constituția României, republicată, și al art. 10 alin. 2
din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stemele comunelor Bălteni, Grojdibodu și
Pleșoiu, județul Olt, prevăzute în anexele nr. 1.1—1.3.
(2) Descrierea și semnificațiile însumate ale stemelor sunt prevăzute în
anexele nr. 2.1—2.3.
(3) Anexele nr. 1.1—1.3 și 2.1—2.3 fac parte integrantă din prezenta
hotărâre.
PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
București, 23 martie 2011.
Nr. 300.

ANEXA Nr. 1.1*)

ANEXA Nr. 2.1

STEMA

DESCRIEREA ȘI SEMNIFICAȚIILE

comunei Bălteni, județul Olt

elementelor însumate ale stemei comunei Bălteni,
județul Olt
Descrierea stemei
Potrivit anexei nr. 1.1, stema comunei Bălteni se compune
dintr-un scut triunghiular albastru cu marginile rotunjite, cu vârful
undat de argint, având deasupra un cap de berbec de argint,
sub care se află două ramuri de stejar, de aur, încrucișate în
partea de jos.
Scutul este timbrat de o coroană murală de argint cu un turn
crenelat.
Semnificațiile elementelor însumate
Vârful undat dă denumirea localității.
Capul de berbec și ramurile de stejar simbolizează creșterea
animalelor și bogăția cinegetică a zonei.
Coroana murală cu un turn crenelat de argint semnifică faptul
că localitatea are rangul de comună.

*) Anexa nr. 1.1 este reprodusă în facsimil.

11

MONITORUL OFICIAL AL ROMÂNIEI, PARTEA I, Nr. 272/19.IV.2011
ANEXA Nr. 1.2*)

ANEXA Nr. 2.2

STEMA

DESCRIEREA ȘI SEMNIFICAȚIILE

comunei Grojdibodu, județul Olt

elementelor însumate ale stemei comunei Grojdibodu,
județul Olt
Descrierea stemei
Potrivit anexei nr. 1.2, stema comunei Grojdibodu se
compune dintr-un scut triunghiular albastru, cu marginile
rotunjite, cu vârful undat de argint, având în mijloc o vacă de
argint, flancată în partea superioară de câte un spic de grâu de
aur.
Scutul este timbrat de o coroană murală de argint cu un turn
crenelat.
Semnificațiile elementelor însumate
Vârful undat reprezintă fluviul Dunărea.
Vaca și spicele de grâu semnifică ocupațiile de bază ale
locuitorilor: zootehnia și agricultura.
Coroana murală cu un turn crenelat de argint semnifică faptul
că localitatea are rangul de comună.

*) Anexa nr. 1.2 este reprodusă în facsimil.

ANEXA Nr. 1.3*)

ANEXA Nr. 2.3

STEMA

DESCRIEREA ȘI SEMNIFICAȚIILE

comunei Pleșoiu, județul Olt

elementelor însumate ale stemei comunei Pleșoiu,
județul Olt
Descrierea stemei
Potrivit anexei nr. 1.3, stema comunei Pleșoiu se compune
dintr-un scut triunghiular albastru, cu marginile rotunjite, tăiat de
o fascie undată de argint.
În partea superioară se află un mănunchi compus din 7 spice
de grâu, legate cu o panglică de aur.
În vârful scutului se află un bezanț de argint.
Scutul este timbrat de o coroană murală de argint cu un turn
crenelat.
Semnificațiile elementelor însumate
Mănunchiul compus din 7 spice semnifică cele 7 sate și
ocupația de bază a locuitorilor, agricultura.
Brâul undat reprezintă pârâul Beica, iar bezanțul face referire
la moneda geto-dacică de argint, descoperită pe teritoriul
localității.
Coroana murală cu un turn crenelat de argint semnifică faptul
că localitatea are rangul de comună.

*) Anexa nr. 1.3 este reprodusă în facsimil.

12

MONITORUL OFICIAL AL ROMÂNIEI, PARTEA I, Nr. 272/19.IV.2011
GUVERNUL ROMÂNIEI

HOTĂRÂRE
privind aprobarea stemei orașului Negru Vodă, județul
Constanța
În temeiul art. 108 din Constituția României, republicată, și al art. 10 alin. 2
din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema orașului Negru Vodă, județul Constanța,
prevăzută în anexa nr. 1.
(2) Descrierea și semnificațiile elementelor însumate ale stemei sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
București, 23 martie 2011.
Nr. 301.

ANEXA Nr. 2

ANEXA Nr. 1*)

STEMA

DESCRIEREA ȘI SEMNIFICAȚIILE

orașului Negru Vodă, județul Constanța

elementelor însumate ale stemei orașului Negru Vodă,
județul Constanța
Descrierea stemei
Potrivit anexei nr. 1, stema orașului Negru Vodă se compune
dintr-un scut triunghiular verde cu marginile rotunjite, încărcat
cu un căprior de aur întors.
În partea superioară se află o frunză de stejar cu două
ghinde de aur.
În partea inferioară, de o parte și de alta a căpriorului, se află
câte un spic de grâu de aur.
Scutul este timbrat de o coroană murală de argint cu 3 turnuri
crenelate.
Semnificațiile elementelor însumate
Frunza de stejar cu cele două ghinde simbolizează pădurea
Hagieni—Cotu Văii.
Spicele de grâu semnifică ocupația de bază a locuitorilor,
agricultura.
Coroana murală cu 3 turnuri crenelate semnifică faptul că
localitatea are rangul de oraș.

*) Anexa nr. 1 este reprodusă în facsimil.

13

MONITORUL OFICIAL AL ROMÂNIEI, PARTEA I, Nr. 272/19.IV.2011
GUVERNUL ROMÂNIEI

HOTĂRÂRE
privind aprobarea stemelor comunelor Stâlpeni
și Valea Iașului, județul Argeș
În temeiul art. 108 din Constituția României, republicată, și al art. 10 alin. 2
din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stemele comunelor Stâlpeni și Valea Iașului,
județul Argeș, prevăzute în anexele nr. 1.1 și 1.2.
(2) Descrierea și semnificațiile elementelor însumate ale stemelor sunt
prevăzute în anexele nr. 2.1 și 2.2.
(3) Anexele nr. 1.1, 1.2, 2.1 și 2.2 fac parte integrantă din prezenta hotărâre.
PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
București, 6 aprilie 2011.
Nr. 371.

ANEXA Nr. 1.1*)

ANEXA Nr. 2.1

STEMA

DESCRIEREA ȘI SEMNIFICAȚIILE

comunei Stâlpeni, județul Argeș

elementelor însumate ale stemei comunei Stâlpeni,
județul Argeș
Descrierea stemei
Stema comunei Stâlpeni, potrivit anexei nr. 1.1, se compune
dintr-un scut triunghiular cu marginile rotunjite, tăiat în furcă
răsturnată.
În partea superioară, în cartierul 1, în câmp roșu, se află un
stâlp de argint, ieșind, așezat în pal, tăiat în partea superioară,
secționat sus de o lamă de ferăstrău de argint, poziționată în
fascie, care intră 2/3 în el.
În partea superioară, în cartierul 2, în câmp auriu, se află
șapte mere verzi, dispuse 3:3:1.
În vârful scutului, în câmp albastru, se află un cap de
căprioară de aur, privit din față.
Scutul este trimbrat de o coroană murală de argint cu un turn
crenelat.
Semnificația elementelor însumate
Stâlpul și lama de ferăstrău semnifică prelucrarea stâlpilor
prin tăiere, dând și denumirea localității.
Merele evocă culturile de pomi fructiferi din zonă, iar numărul
acestora simbolizează numărul satelor ce alcătuiesc localitatea.
Căprioara reprezintă bogăția cinegetică a zonei.
Coroana murală cu un turn crenelat semnifică faptul că
localitatea are rangul de comună.

*) Anexa nr. 1.1 este reprodusă în facsimil.

14

MONITORUL OFICIAL AL ROMÂNIEI, PARTEA I, Nr. 272/19.IV.2011
ANEXA Nr. 1.2*)

STEMA

comunei Valea Iașului, județul Argeș

ANEXA Nr. 2.2

DESCRIEREA ȘI SEMNIFICAȚIILE

elementelor însumate ale stemei comunei Valea Iașului,
județul Argeș
Descrierea stemei
Stema comunei Valea Iașului, potrivit anexei nr. 1.2, se
compune dintr-un scut triunghiular cu marginile rotunjite, tăiat în
furcă răsturnată.
În partea superioară, în cartierul 1, în câmp albastru, se află
un cap de cerb, de aur, privit din față.
În partea superioară, în cartierul 2, în câmp roșu, se află o
acvilă de argint, în zbor.
În vârful scutului, în câmp auriu, se află două ramuri de fag
în culori naturale, cu nouă frunze și nouă fructe care se
încrucișează în partea de jos, în săritoare.
Scutul este trimbrat de o coroană murală de argint cu un turn
crenelat.
Semnificația elementelor însumate
Cerbul, acvila și ramurile de fag simbolizează bogăția
cinegetică și silvică a zonei.
Numărul frunzelor și fructelor din ramurile de fag reprezintă
numărul satelor care alcătuiesc localitatea.
Coroana murală cu un turn crenelat semnifică faptul că
localitatea are rangul de comună.

*) Anexa nr. 1.2 este reprodusă în facsimil.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
privind modificarea și completarea Listei membrilor Comitetului pentru Audit Public Intern
În temeiul art. 10 alin. (4) din Hotărârea Guvernului nr. 34/2009 privind organizarea și funcționarea Ministerului Finanțelor
Publice, cu modificările și completările ulterioare,
având în vedere:
— prevederile art. 5 alin. (2) din Legea nr. 672/2002 privind auditul public intern, cu modificările și completările ulterioare;
— prevederile părții I lit. B pct. 3 lit. b) din Ordinul ministrului finanțelor publice nr. 38/2003 pentru aprobarea Normelor
generale pentru exercitarea activității de audit public intern, cu modificările și completările ulterioare;
— prevederile art. 2 alin. (8) din Normele privind modul de nominalizare a membrilor Comitetului pentru Audit Public Intern,
aprobate prin Hotărârea Guvernului nr. 235/2003,
ministrul finanțelor publice emite următorul ordin:
Art. I. — Se aprobă încetarea, la cerere, a calității de
— domnul Constantin Vasile Nicolae, specialist cu înaltă
membru al Comitetului pentru Audit Public Intern pentru:
calificare în domeniul auditului public intern;
— domnul Poenaru Mircea, specialist cu înaltă calificare în
— domnul Botea Daniel, expert în domeniul juridic.
domeniul auditului public intern;
Art. III. — Ordinul ministrului finanțelor publice nr. 939/2003
— domnul Gheorghe Florin, specialist cu înaltă calificare în pentru aprobarea Listei membrilor Comitetului pentru Audit
domeniul auditului public intern;
Public Intern, publicat în Monitorul Oficial al României, Partea I,
— doamna Uță Lucia, expert în domeniul juridic.
Art. II. — Se aprobă completarea Listei membrilor nr. 542 din 29 iulie 2003, cu modificările ulterioare, se modifică
în consecință.
Comitetului pentru Audit Public Intern, astfel:
Art. IV. — Prezentul ordin se publică în Monitorul Oficial al
— domnul Cuhutencu Ion, specialist cu înaltă calificare în
domeniul auditului public intern;
României, Partea I.
Ministrul finanțelor publice,
Gheorghe Ialomițianu
București, 12 aprilie 2011.
Nr. 1.888.

MONITORUL OFICIAL AL ROMÂNIEI, PARTEA I, Nr. 272/19.IV.2011

15

A C T E A L E C O N S I L I U L U I S U P E R I O R A L M A G I S T R AT U R I I
CONSILIUL SUPERIOR AL MAGISTRATURII
PLENUL

HOTĂRÂRE
pentru modificarea și completarea Regulamentului de organizare și funcționare a Consiliului
Superior al Magistraturii, aprobat prin Hotărârea Plenului Consiliului Superior al Magistraturii
nr. 326/2005
În temeiul prevederilor art. 133 alin. (5) și (7) din Constituția României, republicată, și ale art. 23 alin. (1) din Legea
nr. 317/2004 privind Consiliul Superior al Magistraturii, republicată, cu modificările și completările ulterioare,
având în vedere dispozițiile art. 38 alin. (1) din Legea nr. 317/2004, republicată, cu modificările și completările ulterioare,
Plenul Consiliului Superior al Magistraturii h o t ă r ă ș t e:
Art. I. — Regulamentul de organizare și funcționare a
ăg) asigură redactarea proceselor-verbale de ședință;”.
Consiliului Superior al Magistraturii, aprobat prin Hotărârea
2. La articolul 72, după litera o) se introduce o nouă
Plenului Consiliului Superior al Magistraturii nr. 326/2005, literă, litera p), cu următorul cuprins:
publicată în Monitorul Oficial al României, Partea I, nr. 867 din
ăp) realizează înregistrarea ședințelor Plenului și ale secțiilor
27 septembrie 2005, cu modificările și completările ulterioare, Consiliului Superior al Magistraturii, postarea acestora pe site,
se modifică și se completează după cum urmează:
precum și arhivarea lor.”
1. La articolul 69, litera g) se modifică și va avea
Art. II. — Prezenta hotărâre se publică în Monitorul Oficial al
următorul cuprins:
României, Partea I.
Președintele Consiliului Superior al Magistraturii,
judecător Nicolae Horațius Dumbravă
București, 24 martie 2011.
Nr. 176.

ACTE ALE AUTORITĂȚII
ELECTORALE PERMANENTE
AUTORITATEA ELECTORALĂ PERMANENTĂ

L I S TA
partidelor politice, alianțelor politice, alianțelor electorale,
organizațiilor cetățenilor români aparținând minorităților
naționale și a candidaților independenți participanți la
alegerile locale parțiale din data de 3 aprilie 2011
care au depus raportul detaliat al veniturilor și cheltuielilor
electorale, conform art. 38 alin. (2) din Legea nr. 334/2006
privind finanțarea activității partidelor politice și a campaniilor
electorale, republicată, pentru alegerile locale parțiale
desfășurate conform Hotărârii Guvernului nr. 142/2011
privind stabilirea datei alegerilor locale parțiale
pentru primarul comunei Horia, județul Tulcea
Comuna Horia, județul Tulcea
— Partidul Democrat Liberal
— Partidul România Mare
— Partidul Național Liberal
București, 14 aprilie 2011.
Nr. 6.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

144

1.500

140

3.

Monitorul Oficial, Partea a II-a

245

2.250

200

4.

Monitorul Oficial, Partea a III-a

370

430

40

5.

Monitorul Oficial, Partea a IV-a

5.270

1.720

160

6.

Monitorul Oficial, Partea a VI-a

300

1.600

150

7.

Monitorul Oficial, Partea a VII-a

35

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 272/19.IV.2011 conține 16 pagini.

Prețul: 3,20 lei

&JUYDGY|522336]
ISSN 1453—4495

