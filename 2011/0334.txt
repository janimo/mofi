PARTEA I

Anul 179 (XXIII) — Nr. 334

Vineri, 13 mai 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

1.278. — Ordin al ministrului mediului și pădurilor pentru
aprobarea Instrucțiunilor privind delimitarea zonelor de
protecție sanitară și a perimetrului de protecție
hidrogeologică ............................................................

2–15

2

MONITORUL OFICIAL AL ROMÂNIEI, PARTEA I, Nr. 334/13.V.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI PĂDURILOR

ORDIN
pentru aprobarea Instrucțiunilor privind delimitarea zonelor
de protecție sanitară și a perimetrului
de protecție hidrogeologică
Având în vedere Referatul de aprobare nr. 40.020 din 19 aprilie 2011 al
Direcției managementul resurselor de apă,
în temeiul prevederilor art. 12 alin. (1) din Normele speciale privind caracterul
și mărimea zonelor de protecție sanitară și hidrogeologică, aprobate prin Hotărârea
Guvernului nr. 930/2005, și ale art. 15 alin. (4) din Hotărârea Guvernului
nr. 1.635/2009 privind organizarea și funcționarea Ministerului Mediului și Pădurilor,
cu modificările și completările ulterioare,
ministrul mediului și pădurilor emite prezentul ordin.
Art. 1. — Se aprobă Instrucțiunile privind delimitarea zonelor de protecție
sanitară și a perimetrului de protecție hidrogeologică, prevăzute în anexa care face
parte integrantă din prezentul ordin.
Art. 2. — Prezentul ordin se publică în Monitorul Oficial al României, Partea I.
Ministrul mediului și pădurilor,
László Borbély
București, 20 aprilie 2011.
Nr. 1.278.
ANEXĂ

INSTRUCȚIUNI

privind delimitarea zonelor de protecție sanitară și a perimetrului de protecție hidrogeologică
CAPITOLUL I
Prevederi generale
Domeniul de aplicare. Definiții și criterii de bază
Art. 1. — (1) Domeniul de aplicare al prezentelor instrucțiuni cuprinde sursele de ape subterane
utilizate pentru alimentarea cu apă potabilă a localităților și a operatorilor economici. Pentru sursele de ape
minerale utilizate pentru cură internă sau pentru îmbuteliere aceste instrucțiuni sunt valabile, însă au
caracter de recomandare. Nu fac obiectul prezentelor instrucțiuni sursele de ape geotermale, sursele de
ape minerale și termominerale folosite în cura externă, sursele de ape subterane potabile din gospodăriile
individuale cu debite de până la 0,2 l/s și sursele de ape industriale (nepotabile) ale operatorilor economici.
(2) Instrucțiunile pentru dimensionarea zonelor de protecție sanitară se referă numai la poluanții
biodegradabili, în condițiile absenței poluanților chimici inhibitori. În cazul în care se constată prezența
unei poluări cu substanțe nedegradabile biologic sau cu substanțe chimice inhibitoare ale proceselor de
degradare biologică din sol și subsol, se vor lua măsuri urgente și stricte de înlăturare a sursei de poluare,
mergând până la oprirea activității operatorului economic poluator.
Art. 2. — (1) Semnificația termenilor tehnici folosiți în prezentele instrucțiuni este cea din STAS
4621—91: Hidrogeologie — Terminologie.
(2) Sursele de ape subterane considerate în instrucțiunile de față sunt cele definite prin SR 1628/1 —
1995 Alimentări cu apă — Surse de apă subterană. Investigaţii, studii de teren şi cercetări de laborator,
respectiv captările prin puțuri (forate sau săpate), captările prin drenuri și captările de izvoare.
(3) Expresiile ăzona de protecție sanitară cu regim sever”, ăzona de protecție sanitară cu regim de
restricție” și ăperimetru de protecție hidrogeologică” au semnificațiile din Hotărârea Guvernului nr. 930/2005
pentru aprobarea Normelor speciale privind caracterul și mărimea zonelor de protecție sanitară şi
hidrogeologică.
(4) În înțelesul prezentelor instrucțiuni, următorii termeni se definesc astfel:
a) aluviuni — depozite sedimentare neconsolidate formate în perioada cuaternară, ca urmare a
acțiunii unor cursuri de apă, constituite din bolovănișuri, pietrișuri, nisipuri, prafuri și argile;
b) atenuarea poluării — procesul de diminuare a concentrației poluanților în apa subterană, ca
urmare a dispersiei, filtrării, biodegradării, adsorbției etc.;

MONITORUL OFICIAL AL ROMÂNIEI, PARTEA I, Nr. 334/13.V.2011
c) izotropia acviferului — situația în care caracteristicile hidraulice ale acviferului sunt invariabile
indiferent de direcție;
d) modelarea matematică a sistemului acvifer — metoda care, având la bază ecuațiile utilizate în
descrierea mișcării apei și a poluanților în sistemul acvifer, constă în realizarea unui model analitic al
mișcării, care, în cazuri idealizate de mediu omogen și izotrop, permite obținerea unor soluții exacte ale
ecuațiilor respective, sau a unui model numeric, care, fără a folosi ipoteze simplificatoare, furnizează
soluții aproximative acceptabile în practică;
e) testarea acviferului — metodă prin care se urmărește determinarea parametrilor hidrogeologici
și a debitului exploatabil al unui acvifer, constând din extragerea sau adăugarea unor cantități determinate
de apă din sau în acvifer, de obicei prin intermediul unui foraj, cu măsurarea simultană și ulterioară a
variației nivelului apei în acvifer, respectiv în forajul testat și eventual în unul sau mai multe foraje satelit
(piezometre);
f) vulnerabilitatea la poluare — riscul potențial de contaminare a apelor subterane, depinzând de
caracteristicile și grosimea solului, absența sau prezența în acoperișul acviferului a unor strate cu rol
protector, caracteristicile zonei nesaturate și ale celei saturate, legate de capacitatea de atenuare a
poluării, precum și de natura și caracteristicile poluanților.
Art. 3. — Dimensionarea zonelor de protecție trebuie să se facă astfel încât în cadrul acestor zone
să fie îndeplinite următoarele condiții:
a) să se asigure protecția față de contaminările microbiologică și chimică, ținând seama de
capacitatea epuratoare a solului și rocilor;
b) în cazul poluării cu substanțe greu degradabile sau nedegradabile, extinderea zonei trebuie să
asigure suficient timp de intervenție prin măsuri de depoluare.
Art. 4. — (1) Pentru îndeplinirea condițiilor prevăzute la art. 3, la dimensionarea zonelor de protecție
se vor lua în considerare următoarele criterii:
a) caracteristicile morfologice, litostratigrafice și structural-tectonice ale zonei;
b) caracteristicile hidrogeologice și tipul acviferului;
c) condițiile la limită ale acviferului;
d) vulnerabilitatea la poluare a acviferului;
e) timpul de tranzit al unei particule de apă potențial poluată de la pătrunderea sa în sol până la
captare, incluzând zonele nesaturată și saturată, astfel încât prin efectul purificator al solului și rocilor
traversate această particulă să își piardă potențialul poluant;
f) regimul de exploatare a captărilor prin puțuri sau drenuri, care prin denivelările create influențează
timpul de tranzit.
(2) Situația fiecărei captări va fi analizată în funcție de toate aceste criterii, evaluându-se toate datele
disponibile, chiar dacă la alegerea metodei de dimensionare unul dintre criterii va fi determinant.
CAPITOLUL II
Metode de dimensionare a zonelor de protecție
II.1. Principii de dimensionare
Art. 5. — Principiul fundamental al dimensionării și instituirii zonelor de protecție este acela de a
preveni și combate poluarea surselor de ape subterane. Plecând de la acest principiu, se iau în
considerare criteriile menționate la art. 4, alegându-se metoda de dimensionare în funcție de tipul
acviferului (freatic sau de adâncime, cu sau fără dinamică inițială), de tipul rocii magazin (cu porozitate
interstițială sau cu fisuri și/sau goluri carstice), de dimensiunile și tipul captării.
Art. 6. — Pentru zonele de protecție sanitară, în cazul majorității metodelor de dimensionare, distanța
de protecție se determină pe baza ecuațiilor ce caracterizează mișcarea apei subterane, prin folosirea în
calcul a caracteristicilor acviferului și captării respective, precum și a timpului de tranzit normat pentru
protecția sanitară, 20 de zile (timp care asigură protecția împotriva efectelor imediate ale activității umane),
în cazul zonei de protecție sanitară cu regim sever, și 50 de zile (timp care asigură reducerea naturală a
unor eventuale contaminări microbiologice sau impurificării chimice cu substanțe ușor degradabile), în
cazul zonei de protecție sanitară cu regim de restricție, având în vedere parcursul particulei de apă posibil
contaminată prin zona nesaturată și prin zona saturată.
Art. 7. — Perimetrul de protecție hidrogeologică cuprinde arealul dintre domeniile de alimentare si
de descărcare la suprafață și/sau în subteran a apelor subterane prin emergențe naturale (izvoare), drenuri
și foraje și are rolul de a asigura protecția față de substanțe poluante greu degradabile sau nedegradabile
și regenerarea debitului prelevat prin lucrările de captare.
II.2. Determinarea capacității de purificare a apei a formațiunilor din zona nesaturată
Art. 8. — (1) În cazul acviferelor cu porozitate interstițială, prin metoda empirică Rehse poate fi
determinată capacitatea de autoepurare a apei în zona nesaturată, cu următoarele precizări:
a) există un strat protector cu grosimea minimă de 4 m în toată aria corespunzătoare zonei de
protecție sanitară cu regim de restricție; în cazul stratelor cu nivel liber, nivelul apei este situat sub
adâncimea de 4 m;
b) calculul capacității de autoepurare a apei se face numai pentru stratele acoperitoare situate sub
adâncimea de 4 m.
(2) În funcție de granulația stratului acoperitor se definesc grosimile, H (m), necesare pentru
autoepurarea apei în zona nesaturată, fiecare tip litologic fiind caracterizat printr-un indice, I = 1/H, după
cum urmează:

3

4

MONITORUL OFICIAL AL ROMÂNIEI, PARTEA I, Nr. 334/13.V.2011
Tabelul nr. 1
Nr.
crt.

Tipul litologic

H (m)

I = 1/H

2

0,5

2,5

0,4

3,0—4,5

0,33—0,22

1.

Argile, nisipuri foarte argiloase

2.

Prafuri argiloase

3.

Prafuri, nisip prăfos, nisip fin prăfos și argilos

4.

Nisip fin până la mediu

6

0,17

5.

Nisip mediu până la mare

10

0,1

6.

Nisip mare

15

0,07

7.

Pietriș bogat în nisip și argile

8

0,13

8.

Pietriș cu nisip

12

0,08

9.

Pietriș fin până la mediu nisipos

25

0,04

10.

Pietriș mediu până la mare, puțin nisipos

35

0,03

11.

Bolovăniș

50

0,02

(3) Capacitatea de autoepurare a apei în zona nesaturată, Ca, este dată de relația:

unde:
— h1, h2, h3 — grosimile diferitelor categorii de formațiuni (tipuri litologice) întâlnite;
— I1, I2, I3 — indicii corespunzători tipurilor litologice întâlnite în tabelul nr. 1.
Dacă Ca ≥ 1, se estimează că autoepurarea apei în zona nesaturată este completă, fiind posibilă
renunțarea la instituirea zonei de protecție sanitară cu regim de restricție.
Dacă Ca < 1, se estimează că autoepurarea apei în zona nesaturată este parțială, fiind necesară
asigurarea condițiilor de continuare a autoepurării în zona saturată.
În acest din urmă caz, timpul de tranzit rămas de parcurs prin zona saturată, ts (zile), pentru
realizarea unei autoepurări complete a apei este dat de relația următoare:

În cazul în care ts ≤ 20 de zile se va institui o singură zonă de protecție sanitară, cu regim sever,
care va fi calculată folosind una dintre metodele aplicabile acviferelor prezentate în subcapitolul II.3,
considerând t = 20 de zile.
În cazul în care 20 de zile < ts ≤ 25 de zile, se va institui de asemenea o singură zonă de protecție,
cu regim sever, care va fi calculată folosind aceeași metodologie ca și în cazul precedent, cu deosebirea
că t = ts (pentru a se elimina o suprafață prea mică corespunzătoare zonei de protecție cu regim de
restricție).
Daca ts> 25 de zile, se vor institui ambele zone de protecție sanitară, zona cu regim sever pentru
t = 20 de zile și zona cu regim de restricție pentru t = ts.
Art. 9. — (1) În cazul acviferelor fisurale și carstice, la care capacitatea de autoepurare a apelor
în zona formațiunilor acoperitoare este mai mică decât în cazul rocilor cu porozitate interstițială, se va
utiliza metoda Bolsenkotter. Această metodă completează metoda Rehse, admițând un indice de
autoepurare I = 0,5/H a formațiunilor care constituie mediile fisurale, eventual carstice, conform celor
prezentate în tabelul 2:
Tabelul nr. 2
Nr.
crt.

Descrierea materialului

H (m)

I = 0,5/H

1.

Marne

10

0,05

2.

Gresii cu intercalații argiloase
Argile, micașisturi, filite

20

0,025

3.
4.
5.
6.
7.

Bazalte și roci vulcanice
Gresii de tip gravwacke, argiloase, prăfoase
Granite, granodiorite, diorite, sienite
Cuarțite, gresii cu intercalații de silex
Calcare

30
50
70
100
200

0,017
0,01
0,007
0,005
0,0025

MONITORUL OFICIAL AL ROMÂNIEI, PARTEA I, Nr. 334/13.V.2011
(2) Capacitatea de autoepurare maximă a apei în zona nesaturată este considerată pentru siguranță:

astfel încât calculând valoarea lui Ca, conform relației (1), cu utilizarea tabelului nr. 2, în cazul în care
rezultă o valoare mai mare decât 0,5, atunci Ca va fi considerat egal cu 0,5.
Dacă Ca = 0,5 pentru autoepurarea completă a apei este necesar de parcurs în cadrul acviferului
fisural și/sau carstic o distanță corespunzătoare unui timp de tranziție, ts = 25 de zile, instituindu-se o
singură zonă de protecție cu regim sever, calculată prin relația:

unde:
Q — debitul sursei (m3/zi);
t — timpul de tranziție a apei prin acvifer (25 de zile);
b — grosimea acviferului (m);
ne — porozitatea eficace a formațiunii acvifere (adimensional).
— valori orientative pentru acest parametru, în funcție de granulometria stratului acvifer captat, sunt
prezentate în anexa nr. 2
Dacă Ca < 0,5, timpul de tranzit ts, calculat conform relației (2), este mai mare de 25 de zile și se
vor institui ambele zone de protecție: cu regim sever (t = 20 de zile) și cu regim de restricție (t = ts).
(3) Dacă stratul acoperitor al acviferului fisural și/sau carstic este alcătuit din roci neconsolidate,
atunci capacitatea de autoepurare a acestuia va fi determinată conform metodei Rehse, condiționat de
existența în întreaga zonă de protecție sanitară cu regim de restricție a unui strat acoperitor neconsolidat
cu o grosime de minimum 4 m, deasupra suprafeței piezometrice corespunzătoare nivelelor maxime.
II.3. Metode de dimensionare a zonelor de protecție sanitară și a perimetrului de protecție
hidrogeologică pentru cazul acviferelor cu porozitate interstițială
II.3.1. Zone de protecție sanitară

Art. 10. — În cazul captărilor care exploatează acvifere cu porozitate interstițială (acvifere cantonate
în depozite granulare), principalele metode matematice utilizate pentru dimensionarea zonelor de protecție
sanitară pot fi grupate în trei clase: metode analitice, metode grafice și metode numerice. În cadrul fiecărei
clase se găsesc metode cu grade diferite de complexitate. Alegerea metodei se face în funcție de
complexitatea structurii geologice, de caracteristicile mișcării apei în acvifer (cu sau fără dinamică inițială)
și de dimensiunile captării.
Art. 11. — Pentru captările prin puțuri se poate alege una dintre metodele analitice descrise mai jos:
1. Metoda Trofin, care se aplică în cazul acviferelor uniforme, omogene și izotrope, fără dinamică
inițială (gradientul hidraulic i < 0,003).
Pentru un foraj (puț) singular, situat într-un acvifer sub presiune, formula de calcul al distanței, D (m),
dintre punctul reprezentat de captare și limita zonei de protecție este următoarea:

în care:
— Q — debitul exploatat prin puț (m3/zi);
— t — timpul de tranzit normat pentru protecția calității apei furnizate de puț (20 sau 50 de zile);
— ne — porozitatea eficace a acviferului (adimensional);
— valori orientative pentru acest parametru, în funcție de granulometria stratului acvifer captat, sunt
prezentate în anexa nr. 2;
— M — grosimea stratului acvifer captat (m).
Pentru un acvifer cu nivel liber, în formula (4), M poate fi asimilat astfel:

unde:
— H — grosimea acviferului cu nivel liber (m);
— s0 — denivelarea în foraj (m).
Zonele de protecție obținute prin această metodă sunt de formă circulară, având centrul în punctul
în care se află puțul și raza egală cu distanța calculată D.
2. Metoda Hoffmann-Lillich, care este aplicabilă pentru puțuri perfecte după modul de deschidere în
acvifere omogene și izotrope, fără dinamica inițială (i < 0,003).

5

6

MONITORUL OFICIAL AL ROMÂNIEI, PARTEA I, Nr. 334/13.V.2011
Metoda se bazează pe calculul unui anumit gradient hidraulic mediu, (im), din zona conului de
depresiune al unui foraj de exploatare, pe baza căruia să poată fi determinată distanța D (m)
corespunzătoare unui anumit timp de tranzit, t (20 sau 50 de zile), astfel:

,
în care:
— K — coeficientul de filtrație (m/s);
— se determină prin pompări experimentale;
— valori orientative pentru acest parametru, în funcție de litologia și granulometria stratului
acvifer captat, sunt prezentate în anexa nr. 2;
— ne — porozitatea eficace (adimensional);
— valori orientative pentru acest parametru, în funcție de granulometria stratului acvifer captat,
sunt prezentate în anexa nr. 2.
Gradientul hidraulic, i, este variabil în zona de influență a forajului de exploatare, putând fi calculat
cu relația (figura 1 din anexa nr. 3 ):

în care:
— h — înălțimea nivelului apei într-un punct de pe suprafața conului de depresiune față de un anumit
plan de referință, în general culcușul acviferului (m);
— h0 — înălțimea coloanei de apă în forajul exploatat față de planul de referință (m);
— l — distanța orizontală dintre foraj și punctul de pe suprafața conului de depresiune corespunzător
înălțimii h a nivelului apei (m).
Variația adâncimii nivelului (h—h0) în cadrul conului de depresiune ce se formează în jurul forajului
aflat în exploatare este dată de următoarele relații:
— pentru acvifere sub presiune:

— pentru acvifere cu nivel liber:

,

în care:
— H — înălțimea apei față de planul de referință, corespunzătoare nivelului piezometric (m);
— l — distanța orizontală dintre foraj și punctul de pe suprafața conului de depresiune corespunzător
înălțimii h a nivelului apei (m);
— r0 — raza forajului (m);
— R — raza de influență a forajului (m).
Ecuațiile (8) și (9) permit calculul gradientului hidraulic, i, într-un punct situat la distanța l față de
foraj. Problema este de a determina distanța l pentru care gradientul hidraulic are o asemenea valoare,
i = im, încât, dacă se calculează distanța D corespunzătoare izocronelor de 20 sau 50 de zile, distanțele
l și D să fie egale, pentru fiecare din cele două cazuri.
Metoda este iterativă, iar procedeul este următorul (figura 1 din anexa nr. 3):
— se alege o valoare a distanței l = l1 mai mică decât R (raza de influență a forajului); se calculează
gradientul hidraulic i1 și distanța D1, considerând în relația (6) im = i1;
— dacă D1 este diferit de l1, se reface calculul pornind de la o valoare l2, cuprinsă între l1 și D1;
— prin iterații succesive se ajunge la o valoare ln care coincide cu Dn și aceasta este distanța D
corespunzătoare timpului de tranzit normat pentru protecție, de 20 sau 50 de zile, și gradientului hidraulic
mediu (im), diferit pentru cele două cazuri, din zona conului de depresiune a forajului aflat în exploatare.

MONITORUL OFICIAL AL ROMÂNIEI, PARTEA I, Nr. 334/13.V.2011
Limita zonei de protecție este, și în acest caz, un cerc cu centrul în punctul în care se află forajul și
cu raza egală cu distanța de protecție calculată prin metoda iterativă.
3. Metoda Wyssling, care consideră acviferul omogen și izotrop, cu dinamică inițială
Prima etapă în aplicarea acestei metode se referă la determinarea elementelor specifice zonei de
apel a captării (figura 2 din anexa nr. 3).
Lățimea zonei de apel, B (m), se determină din formula:

unde:
— Q — debitul exploatat (m3/zi);
— K — coeficientul de filtrație (m/zi);
— se determină prin pompări experimentale;
— valori orientative pentru acest parametru, în funcție de litologia și granulometria stratului
acvifer captat, sunt prezentate în anexa nr. 2;
— i — gradientul hidraulic, în condiții naturale de curgere (Q = O);
— M — grosimea acviferului captat (m).
Lățimea zonei de apel în dreptul forajului, b (m), este:

Raza de alimentare aval de foraj, x0 (m), este dată de formula:

Viteza efectivă a curentului subteran, ve (m3/zi), este:

,
în care ne este porozitatea eficace (adimensional);
— valori orientative pentru acest parametru, în funcție de granulometria stratului acvifer captat, sunt
prezentate în anexa nr. 2.
Pentru acviferele cu nivel liber se înlocuiește M cu următoarea expresie:

,

în care:
— H — grosimea acviferului cu nivel liber (m);
— s0 — denivelarea în foraj (m).
Următoarea etapă constă în determinarea distanței corespunzătoare timpului de tranzit, t, de 20
sau 50 de zile, cu relația:

în care:
— d — ve t;
— semnul (+) corespunde calculului distanței Da (m), amonte de captare, iar semnul (–), calculului
distanței Dv (m), aval de captare.
Această metodă permite calculul aproximativ al distanțelor, obținându-se valori utilizabile mai ales
pe direcția amonte, spre deosebire de direcția aval, unde, în special la viteze efective mari, pot apărea
valori ale lui Dv mai mari decât x0 (ceea ce este imposibil în realitate). În acest caz, distanța de protecție
în aval va fi considerată x0.

7

8

MONITORUL OFICIAL AL ROMÂNIEI, PARTEA I, Nr. 334/13.V.2011
Distanța laterală de protecție, Dl, în punctul situat la distanța Da (figura 2 din anexa nr. 3) este identică
cu distanța de protecție a unui puț care exploatează un acvifer fără dinamică inițială (metoda Trofin), dar
nu poate fi mai mare decât b, respectiv B/2. În cazul în care această distanță calculată este mai mare decât b,
se va considera Dl = b.
Art. 12. — Pentru captările prin drenuri, considerând poziționarea acestora în stratul acvifer cu nivel
liber, mărimea zonelor de protecție sanitară se calculează pornind de la același criteriu al timpului de
tranzit t al unei particule de apă, prin utilizarea ecuațiilor de mișcare ale apei către dren. În funcție de
valoarea gradientului hidraulic (i) se deosebesc 3 situații:
1. i ≤ 0,003. Se admite intrarea simetrică a apei pe ambele părți ale drenului (figura 3 din anexa nr. 3).
Rezolvarea ecuațiilor de mișcare a apei conduce la următoarea expresie pentru distanța de protecție,
D (m):

,
unde:
— K — coeficientul de filtrație (m/zi);
— se determină prin pompări experimentale;
— valori orientative pentru acest parametru, în funcție de litologia și granulometria stratului
acvifer captat, sunt prezentate în anexa nr. 2;
— q — debitul specific al drenului (m3/zi/m);
— t — timpul de tranzit impus (20 sau 50 de zile);
— ne — porozitatea eficace (adimensional);
— valori orientative pentru acest parametru, în funcție de granulometria stratului acvifer captat,
sunt prezentate în anexa nr. 2;
— h0 — înălțimea apei la intrarea în dren (m).
2. 0,003 < i ≤ 0,01. Se admite că apa curge spre dren numai dinspre amonte (figura 4 din anexa
nr. 3).
Expresia distanței de protecție, D (m), în acest caz este următoarea:

în care:
— η0 = h0/H;
— η1 = h1/H;
— H — grosimea stratului de apă neinfluențat de dren (m);
— i — gradientul hidraulic (adimensional);
— h0 — înălțimea stratului de apă la intrarea în dren (m);
— h1 — înălțimea stratului de apă la limita distanței de protecție (m).
Prin integrarea expresiei timpului de parcurgere a distanței, D, se obține relația:

,
în care:
t — timpul normat pentru protecția acviferului (20 sau 50 de zile);
K — coeficientul de filtrație (m/zi);
— se determină prin pompări experimentale;
— valori orientative pentru acest parametru, în funcție de litologia și granulometria stratului acvifer
captat, sunt prezentate în anexa nr. 2;
ne — porozitatea eficace (adimensional);
— valori orientative pentru acest parametru, în funcție de granulometria stratului acvifer captat,
sunt prezentate în anexa nr. 2
H — grosimea stratului de apă neinfluențată de dren;
η0, η1 — cu semnificația de la relația (17).
Din reprezentarea grafică a relației (18) în diagrama din figura 5 — anexa nr. 3, cunoscând η0 și
tki2

, se obține valoarea η1.
neH
Având toate elementele din expresia (17) cunoscute, se calculează D.
3. i > 0,01. În acest caz acviferul se consideră cu grosime mică și pantă mare și se admite că viteza
de intrare a apei în dren este egală cu viteza apei în strat.
Expresia distanței de protecție, D (m), este:
valoarea expresiei

MONITORUL OFICIAL AL ROMÂNIEI, PARTEA I, Nr. 334/13.V.2011

în care:
— K — coeficientul de filtrație (m/zi);
— se determină prin pompări experimentale;
— valori orientative pentru acest parametru, în funcție de litologia și granulometria stratului
acvifer captat, sunt prezentate în anexa nr. 2;
— i — gradientul hidraulic în condiții naturale de curgere (adimensional);
— t — timpul de tranzit (zile);
— ne — porozitate eficace (adimensional);
— valori orientative pentru acest parametru, în funcție de granulometria stratului acvifer captat, sunt
prezentate în anexa nr. 2.
Art. 13. — Metodele grafice, având la bază modele matematice, au fost dezvoltate pentru o
dimensionare mai rapidă a zonelor de protecție de diverși specialiști (Sauty și Thiery, Van Waegeningh și
Van Duijvenboden, Pettyjohn, Zamfirescu etc.). Acestea au în vedere determinarea distanțelor de protecție
prin interpolare, utilizându-se reprezentări grafice (nomograme) realizate pentru diferite condiții
hidrogeologice, tipuri și dimensiuni de captări.
Art. 14. — Atât în cazul puțurilor, cât și al drenurilor și izvoarelor, dimensionarea zonelor de protecție
poate fi efectuată utilizând metode numerice. Este necesar un volum mare de date experimentale: sarcini
piezometrice, coeficienți de filtrație, transmisivități, coeficienți de înmagazinare, coeficienți de drenanță,
debite exploatate, variația spațio-temporală a indicatorilor fizici, chimici și microbiologici ai apei, relațiile
cu apele de suprafață și cu acviferele adiacente, valorile de realimentare a acviferului, factorii care
influențează transportul de poluanți — coeficienții de dispersie și difuzie, factorii de retardare etc.
Principiul acestor metode constă în determinarea spectrului hidrodinamic și calcularea izocronelor
pentru timpii de tranzit impuși, astfel:
a) în etapa I se generează un câmp al distribuției sarcinilor piezometrice, cu ajutorul unui model de
curgere, pe baza unui set de parametri hidrogeologici și a unui set de condiții de margine;
b) în etapa a II-a, acest câmp de sarcini piezometrice este utilizat pentru simularea transportului de
poluanți; sunt determinate direcțiile principale de curgere, vitezele de transport și, în funcție de timpul de
tranzit impus, sunt desenate izocronele în jurul captării.
Art. 15. — (1) Pentru acviferele cu nivel liber, ale căror niveluri hidrostatice se situează la adâncimi
de până la 4,0 m, la dimensionarea zonelor de protecție sanitară nu se va lua în calcul timpul de tranzit
de la suprafața solului până la zona saturată a acviferului. În cazul acviferelor cu nivel liber, ale căror
niveluri hidrostatice depășesc adâncimea de 4,0 m, la dimensionarea zonelor de protecție sanitară se va
ține seama de grosimea și caracteristicile stratelor acoperitoare cu rol protector din zona nesaturată,
conform celor specificate la art. 8.
(2) Pentru acviferele sub presiune protejate la partea superioară prin depozite suficient de groase,
astfel încât parcursul pe verticală prin zona nesaturată a unei particule de apă presupusă contaminată
până la acestea este mai mare sau egal cu 50 de zile și având zonele de alimentare situate pe orizontală
la distanțe mai mari decât cea corespunzătoare izocronei de 50 de zile calculate conform art. 8 alin. (3),
protecția sanitară se va realiza numai prin instituirea zonei de protecție sanitară cu regim sever, care va
avea dimensiunile de 10 m amonte, aval și lateral față de sursă. Realizarea acestor condiții va fi
demonstrată prin studiul hidrogeologic menționat în anexa nr. 1, expertizat în mod obligatoriu în cadrul
Institutului Național de Hidrologie și Gospodărire a Apelor — Laboratorul de studii și cercetări
hidrogeologice. Prin expertiză se va verifica și proiectul de foraj, pentru a se exclude posibilitatea poluării
acviferului de adâncime ca urmare a unor greșeli de proiectare. Astfel, nu se va accepta captarea de
strate acvifere aparținând unor complexe acvifere diferite în cazul aceluiași foraj, iar în exteriorul coloanei
filtrante a forajului, stratele aparținând unor acvifere diferite vor fi izolate prin cimentare. Se va avea în
vedere izolarea completă a freaticului prin încastrarea coloanei de protecție în stratul impermeabil din
culcușul freaticului și cimentarea ei la exterior.
Art. 16. — În cazul captărilor cu infiltrație prin mal (constituite din puțuri sau drenuri) se va determina
relația râu—acvifer, se vor calcula distanțele de protecție sanitară față de râul presupus poluat cu care
acviferul se află în legătură, amplasându-se captarea la o distanță minimă față de râu corespunzătoare
izocronei de 20 de zile. În cazul când acest lucru nu este posibil (la râurile cu albiile majore înguste sau
la captările deja în funcțiune), fie se va proceda la tratarea apei ca și în cazul surselor de suprafață, fie
întregul bazin hidrografic al râului, în amonte de captare, va fi supus unui regim special de restricție pentru
prevenirea poluării acestuia.
Art. 17. — (1) Pentru o captare de izvor, dimensionarea zonelor de protecție se va face prin analiza
complexă a situației hidrogeologice, punându-se accentul pe cartarea hidrogeologică de detaliu, care
trebuie să stabilească tipul emergenței și vulnerabilitatea la poluare a acviferului care o generează, precum
și posibilitatea utilizării criteriului timpului de tranzit.
(2) Astfel, pentru captările de izvoare cu debite medii sub 2 l/s se vor institui zone de protecție
sanitară cu regim sever având dimensiunile de 50 m în amonte pe direcția fluxului subteran care
alimentează izvorul și de 20 m lateral, de o parte și de alta față de captare. Perimetrul de protecție sanitară

9

10

MONITORUL OFICIAL AL ROMÂNIEI, PARTEA I, Nr. 334/13.V.2011
cu regim de restricție se va poziționa în funcție de vulnerabilitatea și de condițiile la limită ale acviferului
respectiv, în general pe cea mai apropiată linie de cumpănă a apelor de suprafață.
(3) Pentru izvoare cu debitul mai mare de 2 l/s se poate utiliza, în cazul zonei saturate, metodologia
de dimensionare pentru drenuri (caz în care pentru emergențele punctuale lungimea drenurilor se va
considera unitară, iar pentru o linie de izvoare lungimea drenului va fi egală cu lungimea liniei respective)
sau metoda marcării cu trasori.
Art. 18. — Întrucât aplicarea criteriului timpului de tranzit pentru dimensionarea zonelor de protecție
sanitară presupune cunoașterea vitezei efective de mișcare a apei subterane, este foarte important ca
aceasta să fie determinată experimental, și nu prin calcul, utilizându-se metoda marcărilor cu trasori, cel
puțin la captări importante, pentru care sunt asigurate punctele de introducere a trasorilor în acvifer —
puțuri preexistente.
II.3.2. Perimetrul de protecție hidrogeologică

Art. 19. — Perimetrul de protecție hidrogeologică se poate delimita utilizându-se metoda analizei
complexe hidrostructurale, metoda hidrodinamică sau modelarea matematică a curgerii apei subterane.
1. Metoda analizei complexe hidrostructurale se poate aplica pentru tipurile de captări de ape
subterane (foraje, izvoare, drenuri).
Această metodă se bazează pe o analiză complexă a condițiilor geologice (litologia, vârsta și
extinderea depozitelor care cantonează acviferul captat), hidrogeologice (parametrii hidrogeologici, direcția
de curgere a apei subterane, relația cu apele de suprafață sau cu hidrostructurile adiacente),
geomorfologice și hidrografice. Se vor avea în vedere și alte aspecte locale sau regionale care pot asigura
o mai bună protecție a resurselor de apă.
Pentru delimitarea perimetrului de protecție hidrogeologică se analizează, în principal, următoarele
materiale grafice:
a) harta topografică la o scară convenabilă, 1:25.000 sau 1:50.000, pe care sunt amplasate lucrările
de captare;
b) harta geologică a zonei de studiu, la scara 1:200.000 sau 1:50.000, care să prezinte vârsta și
extinderea formațiunilor care cantonează acviferul captat;
c) harta hidrogeologică a zonei de studiu care să prezinte direcția de curgere a apei subterane, pe
baza hidroizohipselor;
d) secțiunile hidrogeologice care să prezinte legăturile hidraulice cu alte hidrostructuri, după caz;
e) harta cu localizarea surselor de poluare existente și potențiale din zona de studiu.
Pe baza analizei acestor materiale grafice se poate determina zona de alimentare a formațiunilor ce
cantonează acviferul captat și localizarea acesteia în raport cu zona de descărcare (naturală sau prin
lucrări de captare).
Delimitarea perimetrului de protecție hidrogeologică se determină astfel:
a) în amonte de captare, pe direcția de curgere a apei subterane, limita perimetrului de protecție
hidrogeologică poate fi limita (stratigrafică) de dezvoltare a depozitelor ce cantonează acviferul exploatat
(zona de alimentare);
b) aval de captare, în dreptul captării, limita perimetrului de protecție hidrogeologică o constituie
raza de influență (conul de depresiune) a captării, determinată în funcție de parametrii hidrogeologici ai
acviferului și de parametrii de exploatare;
c) lateral, în amonte de captare, limitele perimetrului de protecție hidrogeologică sunt constituite de
linii de curent (perpendiculare pe hidroizohipse), care nu sunt influențate de conul de exploatare a captării;
d) rețeaua hidrografică, aflată în legătură hidraulică cu acviferul exploatat poate constitui, în funcție
de poziționarea captării, una dintre limitele perimetrului de protecție hidrogeologică;
e) albia minoră a râurilor, așa cum este definită de Legea apelor nr. 107/1996, cu modificările și
completările ulterioare, nu face parte din perimetrul de protecție hidrogeologică;
f) în funcție de extinderea zonei de alimentare și de morfologia zonei, cumpăna de ape poate
constitui o limită a perimetrului de protecție hidrogeologică.
2. Metoda hidrodinamică se aplică în cazul acviferelor freatice și de adâncime exploatate prin foraje.
Perimetrul de protecție hidrogeologică se va determina folosindu-se metoda analitică Wyssling,
conform art. 11 alin. (3), astfel încât să fie asigurat un timp de tranzit în subteran de mimimum 3.650 de
zile pentru orice substanță nedegradabilă sau greu degradabilă, care s-ar infiltra la limita acestei zone și
ar ajunge în captare.
3. Modelarea matematică a curgerii apei subterane și transportului de poluanți se poate utiliza în
cazul exploatărilor prin foraje, drenuri și izvoare și implică cunoașterea întregului sistem al curgerii, de la
constituția geologică și distribuția spațială a corpurilor geologice permeabile până la parametrii
hidrogeologici ai acviferului (conductivitate hidraulică, transmisivitate, coeficient de înmagazinare) sau
hidrodispersivi ai acviferului (coeficienți de dispersie și difuzie, factorul de retardare).
În mod sintetic, etapele de modelare constau în elaborarea modelului conceptual, fundamentarea
matematică a modelării numerice și realizarea modelului de curgere și a modelului de transport de masă
prin mediul poros saturat, prin rezolvarea numerică a ecuațiilor utilizate pentru descrierea mișcării apei și
a poluanților în sistemul acvifer.
În etapa de realizare a modelului conceptual se urmărește schematizarea hidrostructurii studiate,
ținându-se cont de toate aspectele referitoare la regimul de curgere: cu nivel liber sau sub presiune,
extinderea spațială a domeniului modelat, geometria frontierelor, condițiile la limită pentru curgere,
condițiile inițiale din interiorul domeniului acvifer, caracteristicile litostratigrafice, neomogenitatea,

MONITORUL OFICIAL AL ROMÂNIEI, PARTEA I, Nr. 334/13.V.2011
anizotropia, compușii chimici implicați în transfer, mecanismele de transfer în interiorul domeniului,
posibilitatea de schimb chimic între faze, variabilele de stare, prezența sau absența surselor poluante și
repartiția lor temporală și spațială, procesele chimice și biologice.
În mod concret, modelul conceptual va fi elaborat pe baza întregului ansamblu de date disponibile,
în urma unei analize corespunzătoare.
Pentru determinarea perimetrului de protecție hidrogeologică se consideră un timp de tranzit de
3.650 de zile.
II.4. Metode de dimensionare a zonelor de protecție sanitară aplicabile în cazul acviferelor
fisurale și/sau carstice
Art. 20. — În cazul acviferelor cantonate în fisurile rocilor vulcanice și metamorfice (acvifere fisurale),
precum și în cazul acviferelor dezvoltate în fisurile și golurile rocilor carbonatice (acvifere carstice), criteriul
timpului de tranzit este mai puțin relevant decât în cazul acviferelor cu porozitate interstițială, deoarece nu
au loc aceleași procese de filtrare, adsorbție și biodegradare care să conducă la epurarea naturală a
apelor subterane. De aceea se va acorda atenție sporită celorlalte criterii: caracteristicile morfologice,
litostratigrafice, structural-tectonice ale zonei, caracteristicile hidrogeologice, condițiile la limită și
vulnerabilitatea la poluare ale acviferului, regimul de exploatare al captării.
Art. 21. — Determinarea zonelor de protecție pentru captările de ape subterane din acviferele fisurale
și/sau carstice necesită ca în studiul hidrogeologic menționat în anexa nr. 1 accentul să fie pus pe cercetări
minuțioase de teren, constând în: cartare geologică și hidrogeologică de detaliu, teste hidrodinamice,
studii microtectonice, estimarea timpului de tranzit prin marcări cu trasori, electrometrie pentru
determinarea extinderii structurilor acvifere, studii geochimice pentru determinarea ariilor poluate ale
solului, zonei de aerație și acviferului etc.
Art. 22. — (1) Acviferele uniform fisurate, cu o rețea deasă de fisuri de mici dimensiuni, cum sunt
cele cantonate în zona de alterare a masivelor de roci magmatice și metamorfice, pot fi asimilate cu
acviferele cu porozitate interstițială, zonele de protecție fiind dimensionate prin aceleași metode, pe baza
datelor rezultate din testele de pompare sau din marcare cu trasori.
(2) Acviferele fisurale din masivele eruptive vor fi analizate preponderent după criteriul vulnerabilității
la poluare, încercând să se determine contribuția apelor vadoase la realimentarea acviferului prin metoda
trasorilor și metoda datării cu izotopi. Zonele de protecție se vor dimensiona luându-se în considerare
posibilitatea antrenării substanțelor poluante de către apele vadoase, deci se vor include în cadrul zonelor
de protecție toate suprafețele de pe care apa din precipitații se infiltrează în acvifer.
Art. 23. — (1) Pentru captările de ape subterane din acvifere carstice, având în vedere gradul mare
de neomogenitate al acestui tip de structură hidrogeologică, metoda cea mai indicată pentru
dimensionarea zonelor de protecție este modelarea matematică (în măsura în care este cunoscut suficient
de bine câmpul sarcinilor piezometrice). Se vor face, pe cât posibil, marcări cu trasori pentru determinarea
direcțiilor predominante de curgere și a vitezelor efective maxime, se va delimita domeniul de alimentare
al acviferului și se vor inventaria potențialele surse de poluare. În domeniul de alimentare al acviferului se
vor include și suprafețele de alimentare intermitentă, cum sunt văile seci, poliile și dolinele etc. Se va ține
seama, de asemenea, de cele specificate la art. 9 privind zona nesaturată.
(2) Zona de protecție sanitară cu regim sever se va determina pe baza timpului de tranzit de 20 de
zile, luându-se în considerare vitezele maxime determinate și direcțiile preferențiale de curgere. Astfel,
această zonă va avea contururi neregulate, fiind mai extinsă pe direcțiile preferențiale de curgere și mai
redusă pe direcția pe care curgerea este mai lentă.
(3) Zona de protecție sanitară cu regim de restricție va include toate ariile care pot periclita direct
apele subterane carstice prelevate de captare, în special suprafețele neprotejate de strate acoperitoare
impermeabile (ariile cu goluri carstice, poliile, dolinele, zonele de drenaj temporar sau permanent inundate,
văile seci din apropierea captării). În cazuri excepționale, când acviferul carstic este bine protejat prin
depozite acoperitoare neconsolidate cu grosime mare, care acoperă întreaga arie ce ar trebui protejată,
se poate renunța la zona de protecție sanitară cu regim de restricție, în condițiile art. 9 alin. (3).
(4) Perimetrul de protecție hidrogeologică va cuprinde în totalitate bazinul carstic amonte de captare,
precum și unele zone adiacente care au legătură cu acviferul.
II.5. Recomandări privind alegerea metodei de dimensionare în funcție de tipul și dimensiunile
captării
Art. 24. — (1) Pentru captările importante și cu grad mare de complexitate a condițiilor hidrogeologice
se va folosi modelarea matematică. Pentru captările mai mici se vor folosi metodele precizate la art. 11
și 12.
(2) Captarea formată dintr-un grup de puțuri în interferență, amplasate pe o suprafață restrânsă (în
raport cu numărul lor), poate fi tratată ca un puț singular, cu diametru mare, amplasat în centrul virtual al
grupului de puțuri și având debit de exploatare egal cu suma debitelor fiecărui puț. Se pot folosi atât
metodele analitice, cât și cele grafice.
(3) În cazul în care puțurile captării sunt răspândite pe o arie mai extinsă, dar se află în situația limită
de a interfera, este recomandată modelarea matematică. Această metodă, având și caracter predicțional,
poate lua în considerare schimbările ce pot surveni în exploatarea captării.
(4) Dacă puțurile care alcătuiesc captarea sunt situate la distanțe suficient de mari între ele, astfel
încât să nu existe riscul de a funcționa în interferență, ele vor fi tratate separat și se vor calcula pentru
fiecare dintre ele zonele de protecție sanitară cu regim sever și cu regim de restricție și, eventual,

11

12

MONITORUL OFICIAL AL ROMÂNIEI, PARTEA I, Nr. 334/13.V.2011
perimetrul de protecție hidrogeologică; în cazul în care apar suprapuneri, se va lua în considerare limita
exterioară a zonelor delimitate.
CAPITOLUL III
Dispoziții finale
Art. 25. — (1) Pentru captările de ape potabile, cu debite exploatate mai mari sau egale cu 5 l/s,
studiile hidrogeologice care fundamentează instituirea zonelor de protecție vor fi elaborate în cadrul
Administrației Naționale ăApele Române” — Institutul Național de Hidrologie și Gospodărire a Apelor —
Laboratorul de studii și cercetări hidrogeologice.
(2) Studiile hidrogeologice care fundamentează instituirea zonelor de protecție pentru captările de
ape potabile, cu debite exploatate mai mici de 5 l/s, vor fi expertizate în cadrul Administrației Naționale
ăApele Române” — Institutul Național de Hidrologie și Gospodărire a Apelor — Laboratorul de studii și
cercetări hidrogeologice.
(3) Costurile pentru elaborarea sau expertizarea studiilor hidrogeologice care fundamentează
instituirea zonelor de protecție vor fi suportate de către deținătorul captării.
(4) Anexele nr. 1—3 fac parte integrantă din prezentele instrucțiuni.
ANEXA Nr. 1
la instrucțiuni

CONȚINUTUL STUDIILOR HIDROGEOLOGICE

pentru dimensionarea zonelor de protecție sanitară și delimitarea perimetrului
de protecție hidrogeologică
Art. 1. — Având în vedere că este necesară cunoașterea detaliată a acviferului captat, precum și
corelarea dimensiunilor zonelor de protecție cu caracteristicile și regimul de exploatare a captării, instituirea
zonelor de protecție se va face numai pe baza unui studiu hidrogeologic complex, elaborat pe baza
cercetărilor de teren și laborator de către unități abilitate de Ministerul Mediului și Pădurilor, conform art. 52
din Legea apelor nr. 107/1996, cu modificările și completările ulterioare, și Ordinului ministrului mediului
și dezvoltării durabile nr. 1.671/2007 pentru aprobarea Regulamentului privind organizarea activității de
atestare a instituțiilor publice sau private specializate în elaborarea documentațiilor pentru fundamentarea
solicitării avizului de gospodărire a apelor și a autorizației de gospodărire a apelor, cu modificările
ulterioare.
Art. 2. — Studiul hidrogeologic va cuprinde, în prima parte, analiza condițiilor hidrogeologice ale
zonei respective, descrierea captării și a regimului de exploatare a acesteia, ținându-se seama de criteriile
menționate la art. 4 din instrucțiuni. În a doua parte vor fi redate metodele de dimensionare utilizate,
amplasamentul și dimensiunile zonelor de protecție propuse. Cea de a treia parte a documentației va
indica măsurile specifice de întreprins în cadrul zonelor de protecție, reclamate de impactul activităților
antropice.
Art. 3. — La baza studiilor hidrogeologice pentru fundamentarea și delimitarea zonelor de protecție
vor sta următoarele:
A. Caracteristicile stratelor acoperitoare:
a) în cazul acviferelor freatice:
— coeficientul de scurgere de suprafață și infiltrația eficace;
— textura, structura, grosimea și permeabilitatea solului (în condiții naturale sau afectat de lucrări
agricole);
— grosimea, litologia și coeficientul de filtrație verticală a zonei nesaturate;
b) în cazul acviferelor sub presiune:
— numărul, grosimea, litologia și extinderea spațială a stratelor impermeabile (semipermeabile) și
permeabile acoperitoare;
B. Caracteristicile sistemului acvifer analizat:
— tipul acviferului (cu porozitate interstițială sau cu fisuri și/sau goluri carstice, monostrat sau
multistrat);
— extinderea și limitele naturale ale acviferului;
— zonele de alimentare și de descărcare;
— zonele cu nivel liber și sub presiune;
— grosimea și litologia stratelor purtătoare de apă și a stratelor semipermeabile componente și
extinderea acestora;
— suprafețele piezometrice ale stratelor purtătoare de apă componente, pentru aceeași dată de
referință;
— condițiile la limită ale acviferului, în special fenomenele de drenanță ce caracterizează relațiile cu
acviferele limitrofe și relațiile cu apele de suprafață (râuri, lacuri), inclusiv calitatea apei acestora;
— parametrii hidrogeologici (coeficientul de filtrație, transmisivitatea, porozitatea eficace,
înmagazinarea, coeficienții de drenanță din interiorul sistemului acvifer, coeficienții de difuzie și de
dispersie hidrodinamică);
— viteza efectivă (reală) de curgere a apei;
— resursele exploatabile de apă și debitul de realimentare;

13

MONITORUL OFICIAL AL ROMÂNIEI, PARTEA I, Nr. 334/13.V.2011
— caracteristicile fizico-chimice (cu referire specială la indicatorii toxici) și microbiologice ale apei;
— regimul de variație a nivelurilor piezometrice, a debitelor și calității apei;
C. Caracteristicile captării analizate:
a) la captările prin puțuri:
— amplasamentul, tipul (forate sau săpate, perfecte sau imperfecte), numărul, adâncimea, cotele
puțurilor captării și distanțele dintre acestea;
— intervalele captate;
— diametrul coloanei filtrante, lungimea și tipul filtrelor;
— grosimea și compoziția granulometrică a filtrelor de pietriș din jurul coloanei filtrante;
— rezultatele pompărilor experimentale realizate la execuția captării;
— evoluția debitelor exploatate, de preferință pe fiecare puț, a nivelurilor piezometrice și
hidrodinamice și a calității apei, cel puțin pentru ultimul an (hidrologic în cazul acviferelor freatice);
— regimul de funcționare a captării;
b) la captările prin drenuri:
— amplasamentul, numărul, tipul (perfecte sau imperfecte), adâncimea, lungimea, panta
longitudinală și secțiunea de scurgere a drenurilor;
— diametrul și tipul tuburilor de drenaj;
— numărul, grosimea și compoziția granulometrică a straturilor din componența filtrului invers;
— evoluția debitelor exploatate și a calității apei (analize lunare incluzând indicatorii toxici specifici
zonei respective și indicatorii microbiologici), cel puțin pentru ultimul an hidrologic;
— regimul de funcționare a captării;
c) la captările de izvoare:
— amplasamentul și caracteristicile constructive ale captării;
— evoluția debitelor și a calității apei, cel puțin pentru ultimul an hidrologic.
D. Caracteristicile activității antropice din zona analizată:
— densitatea populației;
— modul de utilizare a terenurilor (regimul irigațiilor, fertilizărilor și ierbicidărilor etc.);
— localizarea obiectivelor poluante și potențial poluante, contaminanți specifici, zone poluate;
— rețelele locale de urmărire a poluării și datele furnizate de acestea;
— rezultatele studiilor efectuate în legătură cu fenomenele de poluare din zonă.
ANEXA Nr. 2
la instrucțiuni

1. Tabel cu valori orientative ale coeficientului de filtrație (K)

0,01 — 0,05

0,5 — 1,0
1,5 — 10,0
10,0 — 25,0
20,0 — 50,0
35,0 — 75,0

1,0 — 2,0
Pietriș

< 0,5

0,5 — 1,0

Nisip

< 0,01

0,25 — 0,5

Silt, loess, sol, nisip argilos, nisip siltic

Coeficient de filtrație
(m/zi)

0,1 — 0,25

Argilă, cretă, caolin

Fracțiune granulometrică
predominantă
(mm)

0,05 — 0,1

Tip litologic

60,0 — 125,0

2,0 — 70,0

Bolovăniș

70,0 — 200,0

> 100,0

2. Tabel cu valori orientative ale porozității eficace ne (%)
Tip litologic

Porozitate eficace ne (%)

Argilă

1,0 — 10,0

Silt

15,0 — 25,0

Nisip

10,0 — 30,0

Pietriș

15,0 — 30,0

Gresii, psamite

3,0 — 35,0

Cretă

2,0 — 12,1

14

MONITORUL OFICIAL AL ROMÂNIEI, PARTEA I, Nr. 334/13.V.2011
ANEXA Nr. 3*)
la instrucțiuni

*) Anexa nr. 3 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 334/13.V.2011

15

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

144

1.500

140

3.

Monitorul Oficial, Partea a II-a

245

2.250

200

4.

Monitorul Oficial, Partea a III-a

370

430

40

5.

Monitorul Oficial, Partea a IV-a

5.270

1.720

160

6.

Monitorul Oficial, Partea a VI-a

300

1.600

150

7.

Monitorul Oficial, Partea a VII-a

35

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 334/13.V.2011 conține 16 pagini.

Prețul: 3,20 lei

&JUYDGY|522954]
ISSN 1453—4495

