Anul 179 (XXIII) — Nr. 165

PARTEA I

LEGI, DECRETE, HOTĂRÂRI ȘI ALTE ACTE

Marți, 8 martie 2011

SUMAR

Pagina

Decizia nr. 41 din 20 ianuarie 2011 referitoare la excepția de
neconstituționalitate a prevederilor art. 50 alin. (2) lit. f),
art. 51 alin. (2) și art. 77 alin. (1) lit. b) din Ordonanța
de urgență a Guvernului nr. 194/2002 privind regimul
străinilor în România ..................................................
Decizia nr. 42 din 20 ianuarie 2011 referitoare la excepția de
neconstituționalitate a prevederilor art. 55 alin. (2) lit. a)
și alin. (3) lit. b) din Ordonanța de urgență a Guvernului
nr. 194/2002 privind regimul străinilor în România ....
Decizia nr. 43 din 20 ianuarie 2011 referitoare la excepția de
neconstituționalitate a prevederilor art. 102 alin. (1) și (2),
art. 103 lit. f) și art. 104 alin. (1) din Ordonanța de
urgență a Guvernului nr. 194/2002 privind regimul
străinilor în România ..................................................

Pagina

Decizia nr. 46 din 20 ianuarie 2011 referitoare la excepția de
neconstituționalitate a prevederilor art. 2 lit. a) și b),
art. 7, art. 8, art. 10, art. 11, art. 13 și art. 24 lit. d) din
Ordonanța de urgență a Guvernului nr. 24/2008 privind
accesul la propriul dosar și deconspirarea Securității
2–3

4–5

9–11

Decizia nr. 50 din 20 ianuarie 2011 referitoare la excepția de
neconstituționalitate a dispozițiilor art. 403 alin. 1 din
Codul de procedură civilă ..........................................

11–12

Decizia nr. 84 din 27 ianuarie 2011 referitoare la excepția de
neconstituționalitate a dispozițiilor art. 10 din Legea
nr. 146/1997 privind taxele judiciare de timbru ..........

13–14

Decizia nr. 86 din 27 ianuarie 2011 referitoare la excepția de
neconstituționalitate a dispozițiilor art. 52 alin. (1) lit. c)
din Legea nr. 53/2003 — Codul muncii ......................

DECIZII ALE CURȚII CONSTITUȚIONALE
Decizia nr. 6 din 18 ianuarie 2011 referitoare la excepția de
neconstituționalitate a prevederilor art. 13 din Legea
fondului funciar nr. 18/1991 și art. III alin. (2) din Legea
nr. 169/1997 pentru modificarea și completarea Legii
fondului funciar nr. 18/1991 ........................................

Nr.

14–15

5–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
13.

7–9

— Ordin al președintelui Autorității Naționale de
Reglementare în Domeniul Energiei privind ajustarea
cotei obligatorii de achiziție de certificate verzi de către
furnizorii de energie electrică, pentru anul 2010 ........

16

2

MONITORUL OFICIAL AL ROMÂNIEI, PARTEA I, Nr. 165/8.III.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 6
din 18 ianuarie 2011

referitoare la excepția de neconstituționalitate a prevederilor art. 13
din Legea fondului funciar nr. 18/1991 și art. III alin. (2) din Legea nr. 169/1997
pentru modificarea și completarea Legii fondului funciar nr. 18/1991
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Ingrid-Alina Tudora

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 13 din Legea fondului funciar nr. 18/1991 și
art. III alin. (2) din Legea nr. 169/1997 pentru modificarea și
completarea Legii fondului funciar nr. 18/1991, excepție ridicată
de Gheorghe Mihail Popescu, Elisabeta Ștefania Popescu și
Marilena Ingeaua în Dosarul nr. 13.626/215/2009 al Tribunalului
Dolj — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 10 martie 2010, pronunțată în Dosarul
nr. 13.626/215/2009, Tribunalul Dolj — Secția civilă a sesizat
Curtea Constituțională cu excepția de neconstituționalitate
a prevederilor art. 13 din Legea fondului funciar nr. 18/1991
și art. III alin. (2) din Legea nr. 169/1997 pentru modificarea
și completarea Legii fondului funciar nr. 18/1991, excepție
ridicată de Gheorghe Mihail Popescu, Elisabeta Ștefania
Popescu și Marilena Ingeaua într-o cauză având ca obiect fond
funciar.
În motivarea excepției de neconstituționalitate autorii
acesteia susțin că reglementarea criticată ădă naștere la
arbitrariu, în sensul că instanțele judecătorești, în lipsa unei
reglementări suficient de clare, se substituie legiuitorului în
determinarea persoanelor cărora le este aplicabil art. 13 din
Legea nr. 18/1991 și a persoanelor care justifică un interes
legitim, în sensul prevederilor art. III alin. (2) din Legea
nr. 169/1997”. Astfel, apreciază că reglementarea actuală
încalcă normele constituționale referitoare la egalitatea în
drepturi și egalitatea în fața legii, deoarece instituie un regim
discriminatoriu între moștenitorii legali și cei testamentari, în
detrimentul primilor, în sensul că moștenitorii legali pot accede
la calitatea de persoană îndreptățită numai în limita claselor de
moștenitori stabilite de legea civilă, pe când norma cuprinsă în
art. 13 din Legea nr. 18/1991 poate da naștere la interpretarea
potrivit căreia calitatea de persoană îndreptățită o poate dobândi

orice moștenitor testamentar, încălcându-se astfel, în opinia
autorilor excepției, și art. 21 din Legea fundamentală.
Referitor la art. III alin. (2) din Legea nr. 169/1997, consideră
că sunt încălcate și dispozițiile art. 1 din Protocolul adițional la
Convenția pentru apărarea drepturilor omului și a libertăților
fundamentale, deoarece, prin necircumstanțierea altor
ăpersoane care justifică un interes legitim”, se încalcă dreptul de
proprietate, prin aceea că oricine poate pretinde că ar avea
vreun drept, cu încălcarea chiar a art. 13 din Legea nr. 18/1991.
Tribunalul Dolj — Secția civilă și-a exprimat opinia în
sensul că excepția de neconstituționalitate invocată este
neîntemeiată.
Totodată,
arată
că
motivele
de
neconstituționalitate invocate privesc, în realitate, aplicarea și
interpretarea textelor de lege de către instanțele de judecată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 13 din Legea fondului funciar nr. 18/1991,
republicată în Monitorul Oficial al României, Partea I, nr. 1 din
5 ianuarie 1998, care au următorul cuprins:
ă(1) Calitatea de moștenitor se stabilește pe baza
certificatului de moștenitor sau a hotărârii judecătorești definitive
ori, în lipsa acestora, prin orice probe din care rezultă
acceptarea moștenirii.
(2) Moștenitorii care nu-și pot dovedi această calitate,
întrucât terenurile nu s-au găsit în circuitul civil, sunt socotiți
repuși de drept în termenul de acceptare cu privire la cota ce li
se cuvine din terenurile ce au aparținut autorului lor. Ei sunt
considerați că au acceptat moștenirea prin cererea pe care o
fac comisiei.
(3) Titlul de proprietate se emite cu privire la suprafața de
teren determinată pe numele tuturor moștenitorilor, urmând ca
ei să procedeze potrivit dreptului comun.”
De asemenea, obiect al excepției de neconstituționalitate îl
constituie și prevederile art. III alin. (2) din Legea nr. 169/1997
pentru modificarea și completarea Legii fondului funciar
nr. 18/1991, publicată în Monitorul Oficial al României, Partea I,
nr. 299 din 4 noiembrie 1997, prevederi care au fost modificate
prin pct. 3 al articolului unic din titlul V al Legii nr. 247/2005

MONITORUL OFICIAL AL ROMÂNIEI, PARTEA I, Nr. 165/8.III.2011
privind reforma în domeniile proprietății și justiției, precum și
unele măsuri adiacente, lege publicată în Monitorul Oficial al
României, Partea I, nr. 653 din 22 iulie 2005. Menționăm că
prevederile art. III alin. (2) nu au fost încorporate în textul
republicat al Legii fondului funciar nr. 18/1991, și se aplică, în
continuare, ca dispoziții proprii ale Legii nr. 169/1997.
Acest text de lege prevede că ăNulitatea poate fi invocată de
primar, prefect, Autoritatea Națională pentru Restituirea
Proprietăților și de alte persoane care justifică un interes legitim,
iar soluționarea cererilor este de competența instanțelor
judecătorești de drept comun”.
În opinia autorilor excepției de neconstituționalitate, textele
de lege criticate contravin dispozițiilor constituționale ale art. 16
alin. (1) privind egalitatea în drepturi deoarece reglementarea
criticată ădă naștere la arbitrariu, în sensul că instanțele
judecătorești, în lipsa unei reglementări suficient de clare, se
substituie legiuitorului în determinarea persoanelor cărora le
este aplicabil art. 13 din Legea nr. 18/1991 și a persoanelor care
justifică un interes legitim, în sensul prevederilor art. III alin. (2)
din Legea nr. 169/1997”.
Examinând excepția de neconstituționalitate, referitor la
prevederile art. 13 din Legea fondului funciar nr. 18/1991, prin
Decizia nr. 1.136 din 15 septembrie 2009, publicată în Monitorul
Oficial al României, Partea I, nr. 712 din 22 octombrie 2008,
Curtea a reținut că ăprevederile Legii nr. 18/1991 au ca scop
reconstituirea dreptului de proprietate sau constituirea acestuia
în favoarea foștilor cooperatori, a moștenitorilor acestora și a
altor persoane care, la data intrării în vigoare a legii, nu aveau
calitatea de proprietari asupra terenurilor ce constituie fondul
funciar al României. Așadar, având în vedere obiectul de
reglementare al legii — fondul funciar al României — și scopul
declarat al acesteia — reconstituirea dreptului de proprietate
asupra terenurilor preluate de cooperativele agricole de
producție sau de către stat către foștii proprietari sau moștenitorii
acestora, reglementarea condițiilor în care operează aceasta,
inclusiv sub aspectul persoanelor îndreptățite, constituie
opțiunea legiuitorului, în acord cu politica economică a statului
și cu finalitatea reparatorie a legii.
De aceea, dreptul moștenitorilor la reconstituirea dreptului
de proprietate este în concordanță cu caracterul reparator al
legii, respectându-se astfel dreptul de proprietate din patrimoniul
succesoral ce urmează a fi dobândit de moștenitori. În acest
sens, cererea depusă la comisia locală de fond funciar
reprezintă, potrivit legii, o repunere de drept în termenul de
acceptare a moștenirii, termen ce a fost prelungit prin art. III din
titlul VI al Legii nr. 247/2005 privind reforma în domeniile
proprietății și justiției, precum și unele măsuri adiacente”.

3

De asemenea, referitor la prevederile art. III alin. (2) din
Legea nr. 169/1997, Curtea reține că textul de lege criticat
stabilește persoanele legitimate a formula acțiunea în
constatarea nulității absolute, și anume primarul, prefectul,
Autoritatea Națională pentru Restituirea Proprietăților, precum
și cele care justifică un interes legitim.
Asupra acestei reglementări, Curtea s-a pronunțat prin
Decizia nr. 984 din 30 septembrie 2008, publicată în Monitorul
Oficial al României, Partea I, nr. 715 din 21 octombrie 2008,
constatând că acest text de lege este constituțional.
Astfel, Curtea a statuat că ăsancțiunea aplicabilă actelor civile
prevăzute de Legea nr. 169/1997 este nulitatea absolută, iar
potrivit regimului juridic al acestei sancțiuni, orice persoană care
justifică un interes o poate invoca. Așa fiind, calitate procesuală
activă în vederea promovării unei astfel de acțiuni în justiție o
au atât persoanele care justifică un interes legitim, cât și
persoanele care au atribuții cu privire la reconstituirea dreptului
de proprietate asupra terenurilor. Astfel, primarul sau prefectul,
ca reprezentanți legitimi ai autorităților comunale, orășenești,
municipale și, respectiv, județene, precum și Autoritatea
Națională pentru Restituirea Proprietăților veghează la
respectarea legalității emiterii actelor de către comisiile de fond
funciar. În același timp, prevederea expresă care include între
titularii dreptului la acțiune în constatarea nulității și primarul,
prefectul sau Autoritatea Națională pentru Restituirea
Proprietăților constituie expresia garantării liberului acces la
justiție și a dreptului la un proces echitabil, așa cum acestea
sunt consacrate constituțional.
Cât privește invocarea dispozițiilor constituționale ale art. 16
alin. (1), Curtea a constatat că prevederile legale criticate se
aplică în mod egal persoanelor prevăzute în ipoteza normei de
drept, fără discriminare pe criterii arbitrare.”
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în aceste decizii își
păstrează valabilitatea și în cauza de față.
De altfel, Curtea constată că, în argumentarea pretinsei
neconstituționalități a textelor de lege criticate, autorii acesteia
nu formulează o veritabilă critică de neconstituționalitate, ci
vizează, în esență, aspecte referitoare la interpretarea și
aplicarea prevederilor art. 13 din Legea fondului funciar
nr. 18/1991 și a celor ale art. III alin. (2) din Legea nr. 169/1997,
precum și o lipsă de claritate a reglementării criticate.
Or, lămurirea aspectelor legate de aplicarea și interpretarea
legii la spețe individual determinate revine exclusiv instanțelor
de judecată învestite cu soluționarea litigiilor în cadrul cărora a
fost ridicată excepția de neconstituționalitate, excedând
competenței Curții Constituționale.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 13 din Legea fondului funciar nr. 18/1991
și art. III alin. (2) din Legea nr. 169/1997 pentru modificarea și completarea Legii fondului funciar nr. 18/1991, excepție ridicată de
Gheorghe Mihail Popescu, Elisabeta Ștefania Popescu și Marilena Ingeaua în Dosarul nr. 13.626/215/2009 al Tribunalului Dolj —
Secția civilă.
Definitivă și general obligatorie.
Pronunțată în ședința publică din data de 18 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid-Alina Tudora

4

MONITORUL OFICIAL AL ROMÂNIEI, PARTEA I, Nr. 165/8.III.2011
CURTEA CONSTITUȚIONALĂ

D E C I Z I A Nr. 41
din 20 ianuarie 2011

referitoare la excepția de neconstituționalitate a prevederilor art. 50 alin. (2) lit. f), art. 51 alin. (2)
și art. 77 alin. (1) lit. b) din Ordonanța de urgență a Guvernului nr. 194/2002
privind regimul străinilor în România
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Valentina Bărbățeanu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 50 alin. (2) lit. f), art. 51 alin. (2) și art. 77
alin. (1) lit. b) din Ordonanța de urgență a Guvernului
nr. 194/2002 privind regimul străinilor în România, excepție
ridicată de Shen Shangen în Dosarul nr. 8.579/2/2009 al Curții
de Apel București — Secția a VIII-a contencios administrativ și
fiscal.
La apelul nominal se constată lipsa părților, față de care
procedura de citare a fost legal îndeplinită. Se prezintă domnul
Ioan Budura, interpretul autorizat de limba chineză solicitat
pentru a asigura traducerea în cauză.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
Apreciază că textele de lege criticate explică suficient de clar
care sunt condițiile care trebuie îndeplinite în scopul prelungirii
dreptului cetățenilor străini de ședere pe teritoriul României.
Precizează că autorul excepției invocă aspecte de fapt, pe care
Curtea Constituțională nu le poate examina.
C U R T E A,

având în vedere actele și lucrările dosarului, constată
următoarele:
Prin Încheierea din 22 aprilie 2010, pronunțată în Dosarul
nr. 8.579/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 50 alin. (2) lit. f), art. 51 alin. (2) și art. 77
alin. (1) lit. b) din Ordonanța de urgență a Guvernului
nr. 194/2002 privind regimul străinilor în România, excepție
ridicată de Shen Shangen într-o cauză având ca obiect
soluționarea contestației introduse împotriva deciziei de anulare
a dreptului său de ședere pe teritoriul României, emisă de Oficiul
Român pentru Imigrări.
În motivarea excepției de neconstituționalitate autorul
acesteia susține, în esență, că textele de lege criticate sunt
lipsite de precizie și claritate, neîndeplinind criteriul de calitate
prevăzut de Convenția pentru apărarea drepturilor omului și a
libertăților fundamentale în înțelesul dat de practica
jurisprudențială a Curții Europene a Drepturilor Omului. Aceasta,
deoarece textele de lege criticate nu prevăd cu privire la situații
similare cu cea în care aceasta se află, astfel încât să poată
avea o indicare precisă asupra normelor aplicabile în situația sa,
și nu protejează suficient străinii împotriva arbitrarului și
abuzurilor Oficiului Român pentru Imigrări. În acest sens, susține

că ălegea ar fi trebuit să fie mai specifică pe aspectul înțelesului
de «obținut prin folosirea de informații false, documente false
sau falsificate ori de alte mijloace ilegale», ca motiv de anulare
a dreptului de ședere temporară și de emitere a unei dispoziții
de returnare, în condițiile în care documentele folosite pentru
obținerea dreptului de ședere temporară sunt conforme cu
realitatea, iar nicidecum false ori falsificate”.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată, întrucât prevederile
legale criticate indică într-un mod suficient de clar elementele și
condițiile necesare pentru prelungirea dreptului de ședere
temporară în România, nerespectarea acestora având, de
asemenea, o consecință previzibilă.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textele de lege criticate
sunt constituționale, întrucât nu încalcă dreptul părților la un
proces echitabil.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 50 alin. (2) lit. f), art. 51 alin. (2) și art. 77 alin. (1)
lit. b) din Ordonanța de urgență a Guvernului nr. 194/2002
privind regimul străinilor în România, republicată în Monitorul
Oficial al României, Partea I, nr. 421 din 5 iunie 2008, care au
următorul conținut:
— Art. 50 alin. (2) lit. f): ă(2) Dreptul de ședere temporară în
România se poate prelungi succesiv pentru perioade de până la
un an, numai dacă: [...]
f) face dovada deținerii legale a spațiului de locuit la adresa
la care declară că are reședința pe teritoriul României. În cazul
străinilor care beneficiază de un drept de ședere pentru
reîntregirea familiei, dovada deținerii legale a spațiului de locuit
se poate face de către sponsorul sau cetățeanul român ai cărui
membri de familie sunt și cu care aceștia locuiesc.”
— Art. 51 alin. (2): ă(2) Cererea va fi însoțită de documentul
de trecere a frontierei de stat, în original și în copie, de un
certificat medical eliberat de o instituție sanitară publică sau
privată, din care să rezulte că nu suferă de boli care pot pune în
pericol sănătatea publică, de dovada deținerii legale a spațiului

MONITORUL OFICIAL AL ROMÂNIEI, PARTEA I, Nr. 165/8.III.2011
de locuit la adresa la care declară că are reședința pe teritoriul
României, de dovada asigurării sociale de sănătate, a
mijloacelor de întreținere și a taxelor aferente prelungirii
dreptului de ședere și costului documentului ce se emite în acest
scop, precum și de celelalte acte prevăzute în prezentul capitol,
în funcție de scopul pentru care solicită aprobarea șederii în
România.”
— Art. 77 alin. (1) lit. b): ă(1) Oficiul Român pentru Imigrări
anulează, prin decizie motivată, dreptul de ședere permanentă
sau temporară în România, dacă se constată ulterior că: [...]
b) dreptul de ședere permanentă sau prelungirea dreptului
de ședere temporară a fost obținut/obținută prin folosirea de
informații false, documente false sau falsificate ori de alte
mijloace ilegale.”
În opinia autorului excepției de neconstituționalitate, textele
de lege criticate contravin dispozițiilor art. 21 din Legea
fundamentală și ale art. 6 paragraful 1 din Convenția pentru
apărarea drepturilor omului și a libertăților fundamentale care
consacră dreptul la un proces echitabil.
Examinând excepția de neconstituționalitate, Curtea
constată că dispozițiile constituționale și convenționale care
garantează dreptul la un proces echitabil nu sunt incidente în
cauză, având în vedere că textele de lege criticate își găsesc
aplicabilitatea în cursul unei proceduri administrative în cadrul
căreia Oficiul Român pentru Imigrări analizează cererile de
prelungire a dreptului de ședere al străinilor pe teritoriul
României ori anulează dreptul de ședere acordat anterior.
Cuprinzând operațiuni de natură strict administrativă, textele de
lege supuse controlului de constituționalitate nu pot fi examinate

5

prin prisma exigențelor unui proces echitabil. Curtea constată,
totodată, că străinul nemulțumit de deciziile sau măsurile
dispuse de Oficiul Român pentru Imigrări are posibilitatea de a
se adresa unei instanțe judecătorești independente și imparțiale,
care se va pronunța asupra plângerii în cadrul unui proces care
prezintă toate garanțiile specifice procesului echitabil, în care
părțile vor beneficia de toate drepturile procesuale și își vor
putea susține apărările pe care le consideră necesare.
Curtea reține, de asemenea, că textele de lege criticate au
fost edictate în virtutea dreptului suveran al statelor părți la
Convenția pentru apărarea drepturilor omului și a libertăților
fundamentale de a controla intrarea, șederea și îndepărtarea
străinilor de pe teritoriul lor, drept recunoscut de Curtea
Europeană a Drepturilor Omului în jurisprudența sa,
reprezentată, de exemplu, de Hotărârea din 15 noiembrie 1996,
pronunțată în Cauza Chahal împotriva Marii Britanii.
În ceea ce privește modul de redactare a textelor de lege
criticate sub aspectul pretinsei lipse de precizie și claritate,
Curtea apreciază că acestea sunt redactate într-o manieră
lipsită de echivoc, ce permite destinatarilor acestora să le
înțeleagă pe deplin semnificația, astfel încât să fie în măsură să
se conformeze regulilor impuse de acestea. De altfel, referitor la
respectarea criteriului calității legii în cadrul procesului de
legiferare, Curtea Europeană a Drepturilor Omului a precizat că
previzibilitatea consecințelor ce decurg dintr-un act normativ
determinat nu poate avea o certitudine absolută, întrucât, oricât
de dorită ar fi aceasta, ea ar da naștere la o rigiditate excesivă
a reglementării (Hotărârea din 20 mai 1999, pronunțată în
Cauza Reckvényi contra Ungariei).

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 50 alin. (2) lit. f), art. 51 alin. (2) și art. 77
alin. (1) lit. b) din Ordonanța de urgență a Guvernului nr. 194/2002 privind regimul străinilor în România, excepție ridicată de Shen
Shangen în Dosarul nr. 8.579/2/2009 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 20 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 42
din 20 ianuarie 2011

referitoare la excepția de neconstituționalitate a prevederilor art. 55 alin. (2) lit. a) și alin. (3) lit. b)
din Ordonanța de urgență a Guvernului nr. 194/2002 privind regimul străinilor în România
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Valentina Bărbățeanu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 55 alin. (2) lit. a) și alin. (3) lit. b) din
Ordonanța de urgență a Guvernului nr. 194/2002 privind regimul
străinilor în România, excepție ridicată de Zhu Aibo în Dosarul

6

MONITORUL OFICIAL AL ROMÂNIEI, PARTEA I, Nr. 165/8.III.2011

nr. 9.302/2/2009 al Curții de Apel București — Secția a VIII-a
contencios administrativ și fiscal, care formează obiectul
Dosarului nr. 1.366D/2010 al Curții Constituționale, la care, la
termenul din 9 decembrie 2010, a fost conexat Dosarul
nr. 1.512D/2010, având ca obiect aceeași excepție de
neconstituționalitate, ridicată de Zheng Guisong în Dosarul
nr. 9.444/2/2009 al Curții de Apel București — Secția a VIII-a
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită. Se prezintă domnul
Ioan Budura, interpretul autorizat de limba chineză solicitat
pentru a asigura traducerea în cauză.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 3 martie 2010 și 16 martie 2010,
pronunțate în dosarele nr. 9.302/2/2009 și, respectiv,
nr. 9.444/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 55 alin. (2) lit. a) și alin. (3) lit. b) din
Ordonanța de urgență a Guvernului nr. 194/2002 privind
regimul străinilor în România, excepție ridicată de Zhu Aibo și,
respectiv, Zheng Guisong în cauze având ca obiect soluționarea
plângerilor formulate împotriva deciziilor Oficiului Român pentru
Imigrări de returnare a acestora și de respingere a cererilor de
prelungire a dreptului de ședere în România în scopul
desfășurării de activități comerciale.
În motivarea excepției de neconstituționalitate se susține
că textele de lege criticate sunt lipsite de precizie și claritate,
neîndeplinind criteriul de calitate prevăzut de Convenția pentru
apărarea drepturilor omului și a libertăților fundamentale, în
înțelesul dat de practica jurisprudențială a Curții Europene a
Drepturilor Omului, ăîn condițiile în care textul de lege nu
precizează nici asupra documentelor cerute pentru a face
dovada desfășurării unei activități în conformitate cu planul de
afaceri, nici asupra criteriilor de evaluare”. Ca urmare a lipsei
de precizie și claritate, este afectată însăși substanța dreptului
dedus judecății, ceea ce aduce o vătămare gravă dreptului la
un proces echitabil. În plus, autorii excepției susțin că vor
înregistra pierderi financiare majore, inclusiv investițiile
imobiliare realizate în România, ceea ce reprezintă o încălcare
a dreptului de proprietate privată.
Curtea de Apel București — Secția a VIII-a contencios
administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 55 alin. (2) lit. a) și alin. (3) lit. b) din Ordonanța
de urgență a Guvernului nr. 194/2002 privind regimul străinilor în
România, republicată în Monitorul Oficial al României, Partea I,
nr. 421 din 5 iunie 2008. Textele de lege criticate au următorul
cuprins:
— Art. 55 alin. (2) lit. a) și alin. (3) lit. b): ă(2) Prelungirile
ulterioare ale dreptului de ședere temporară se pot acorda dacă
străinul îndeplinește următoarele condiții:
a) activitatea societății comerciale se desfășoară în
conformitate cu planul de afaceri; [...]
(3) Dovada îndeplinirii condițiilor prevăzute în prezentul
articol se face cu următoarele documente: [...]
b) documentele care atestă că activitatea se desfășoară în
conformitate cu planul de afaceri.”
În opinia autorilor excepției de neconstituționalitate,
prevederile de lege criticate contravin dispozițiilor din Legea
fundamentală cuprinse la art. 21 alin. (3) care consacră dreptul
la un proces echitabil și la art. 44 alin. (1) și (2) care garantează
dreptul de proprietate privată, precum și celor ale art. 6
paragraful 1 din Convenția pentru apărarea drepturilor omului și
a libertăților fundamentale referitoare la dreptul la un proces
echitabil și celor ale art. 1 paragraful 1 din Protocolul nr. 1
adițional la aceeași Convenție, privitoare la protecția dreptului
de proprietate privată.
Examinând excepția de neconstituționalitate, Curtea observă
că, în jurisprudența sa, a statuat că instituirea unor norme potrivit
cărora străinului intrat în România în scopul desfășurării de
activități comerciale i se poate prelungi dreptul de ședere
temporară sub condiția prezentării unor documente care să
ateste realizarea unor investiții nu aduce atingere dreptului de
proprietate privată, ale cărui conținut și limite sunt stabilite prin
lege. Condițiile cerute străinului pentru prelungirea dreptului de
ședere în vederea desfășurării de activități comerciale se
circumscriu scopului pentru care fiecare categorie de străini
nominalizată de lege solicită prelungirea dreptului de ședere
temporară în România și se justifică prin însuși interesul pretins
de solicitantul dreptului.
Totodată, Curtea a reținut că textele de lege criticate sunt
suficient de clare și precise încât destinatarii acestora să aibă o
reprezentare adecvată a semnificației acestora. În acest sens,
Curtea a observat că o eventuală enumerare limitativă a
documentelor ce pot fi prezentate în scopul dovedirii
conformității activității economice desfășurate de societatea
comercială la care străinul solicitant al prelungirii dreptului de
ședere este acționar sau asociat ar putea genera consecințe
nefavorabile, întrucât s-ar îngusta foarte mult posibilitățile aflate
la îndemâna solicitantului de dovedire a îndeplinirii condițiilor
cerute de lege și, așa cum a statuat Curtea Europeană a
Drepturilor Omului în Hotărârea din 20 mai 1999, pronunțată în
Cauza Reckvényi contra Ungariei, reglementarea ar suferi de o
rigiditate excesivă.
Aceste argumente se regăsesc, de exemplu, în Decizia
nr. 278 din 26 februarie 2009, publicată în Monitorul Oficial al
României, Partea I, nr. 163 din 17 martie 2009, sau în Decizia
nr. 341 din 3 aprilie 2007, publicată în Monitorul Oficial al
României, Partea I, nr. 298 din 4 mai 2007.
Întrucât nu au intervenit elemente noi, care să determine
modificarea soluției pronunțate prin deciziile menționate, atât
aceasta, cât și argumentele pe care s-a bazat își păstrează
valabilitatea și în cauza de față.
Totodată, Curtea observă că instituirea unor norme potrivit
cărora străinului intrat în România în scopul desfășurării de
activități comerciale i se poate prelungi dreptul de ședere
temporară cu condiția prezentării unor documente care să
ateste realizarea unor investiții nu este de natură să aducă

MONITORUL OFICIAL AL ROMÂNIEI, PARTEA I, Nr. 165/8.III.2011
atingere dreptului la un proces echitabil. Astfel, etapa analizării
cererii de către Oficiul Român pentru Imigrări cuprinde exclusiv
operațiuni administrative, cărora, prin ipoteză, nu li se aplică
exigențele unui proces echitabil. În cazul contestării deciziei

7

Oficiului Român pentru Imigrări, instanța judecătorească se va
pronunța asupra plângerii în cadrul unui proces, al cărui caracter
echitabil nu poate fi însă afectat de cerința prevăzută de textele
de lege criticate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 55 alin. (2) lit. a) și alin. (3) lit. b) din
Ordonanța de urgență a Guvernului nr. 194/2002 privind regimul străinilor în România, excepție ridicată de Zhu Aibo și de Zheng
Guisong în dosarele nr. 9.302/2/2009 și, respectiv, nr. 9.444/2/2009 ale Curții de Apel București — Secția a VIII-a contencios
administrativ și fiscal.
Definitivă și general obligatorie.
Pronunțată în ședința publică din data de 20 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 43
din 20 ianuarie 2011

referitoare la excepția de neconstituționalitate a prevederilor art. 102 alin. (1) și (2), art. 103 lit. f)
și art. 104 alin. (1) din Ordonanța de urgență a Guvernului nr. 194/2002
privind regimul străinilor în România
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Valentina Bărbățeanu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 102 alin. (1) și (2), art. 103 lit. f) și art. 104
alin. (1) din Ordonanța de urgență a Guvernului nr. 194/2002
privind regimul străinilor în România, excepție ridicată de Xu
Aifei în Dosarul nr. 8.375/2/2009 al Curții de Apel București —
Secția a VIII-a contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită. Se prezintă domnul
Ioan Budura, interpretul autorizat de limba chineză solicitat
pentru a asigura traducerea în cauză.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
apreciind că textele de lege criticate sunt suficient de clare și
accesibile încât să întrunească criteriul de calitate impus de
jurisprudența Curții Europene a Drepturilor Omului.

C U R T E A,

având în vedere actele și lucrările dosarului, constată
următoarele:
Prin Încheierea din 16 februarie 2010, pronunțată în Dosarul
nr. 8.375/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 102 alin. (1) și (2), ale art. 103 lit. f) și ale
art. 104 alin. (1) din Ordonanța de urgență a Guvernului
nr. 194/2002 privind regimul străinilor în România, excepție
ridicată de Xu Aifei într-o cauză având ca obiect menținerea
regimului tolerării acestuia pe teritoriul României.
În motivarea excepției de neconstituționalitate autorul
acesteia susține că prevederile art. 102 alin. (1) și (2), art. 103
lit. f) și art. 104 alin. (1) din Ordonanța de urgență a Guvernului
nr. 194/2002 sunt lipsite de precizie și claritate, întrucât nu conțin
precizări referitoare la situații similare celei în care se află autorul
excepției, noțiunile de ămotive obiective” și de ăîmprejurări
independente de voința străinului, imprevizibile și de neînlăturat”
fiind prea vagi și imprecise pentru ca acesta să poată avea o
indicare precisă asupra normelor aplicabile în situația sa. Autorul
excepției precizează că a încălcat Legea planificării familiale din
China și, dacă s-ar întoarce în această țară, ar fi supus sterilizării
forțate. Așadar, îndepărtarea sa de pe teritoriul României, ca o
consecință a refuzului menținerii regimului tolerării, ar constitui

8

MONITORUL OFICIAL AL ROMÂNIEI, PARTEA I, Nr. 165/8.III.2011

o încălcare a dreptului la protecție împotriva pedepselor sau
tratamentelor inumane ori degradante.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, prevederile art. 102 alin. (1) și (2),
art. 103 lit. f) și art. 104 alin. (1) din Ordonanța de urgență a
Guvernului nr. 194/2002 privind regimul străinilor în România,
republicată în Monitorul Oficial al României, Partea I, nr. 421 din
5 iunie 2008, care au următorul conținut:
— Art. 102 alin. (1) și (2): ă(1) Tolerarea rămânerii pe teritoriul
României, denumită în continuare tolerare, reprezintă
permisiunea de a rămâne pe teritoriul țării acordată de Oficiul
Român pentru Imigrări străinilor care nu au dreptul de ședere
și, din motive obiective, nu părăsesc teritoriul României.
(2) Prin motive obiective, în sensul prezentei ordonanțe de
urgență, se înțelege acele împrejurări independente de voința
străinului, imprevizibile și care nu pot fi înlăturate, datorită cărora
străinul nu poate părăsi teritoriul României.”;
— Art. 103 lit. f): ăStrăinii prevăzuți la art. 102 alin. (1) pot fi
tolerați în următoarele situații: (...)
f) atunci când Oficiul Român pentru Imigrări constată că
aceștia se află în imposibilitatea de a părăsi temporar România
din alte motive obiective.”;
— Art. 104 alin. (1): ă(1) Tolerarea se acordă pentru o
perioadă de până la 6 luni, care poate fi prelungită pentru noi
perioade de până la 6 luni, până la dispariția cauzelor.”
Curtea observă că, deși în motivarea scrisă a excepției
autorul acesteia a criticat și dispozițiile art. 4 alin. (4) și cele ale
art. 11 alin. (1) din Ordonanța de urgență a Guvernului
nr. 194/2002, Curtea de Apel București — Secția a VIII-a
contencios administrativ și fiscal nu a reținut nici în dispozitivul
și nici în practicaua încheierii de sesizare a Curții Constituționale
aceste texte legale. Or, astfel cum rezultă din dispozițiile art. 29
alin. (4) din Legea nr. 47/1992, actul de sesizare a Curții
Constituționale îl constituie încheierea pronunțată de instanța
de judecată în fața căreia a fost ridicată excepția. Împotriva
acestei încheieri, autorul excepției avea posibilitatea să
formuleze recurs, în condițiile prevăzute de art. 29 alin. (5) teza
finală din Legea nr. 47/1992. Întrucât nu a fost exercitată
această cale de atac, instanța de contencios constituțional se
consideră legal învestită doar cu soluționarea excepției de

neconstituționalitate a dispozițiilor art. 102 alin. (1) și (2), art. 103
lit. f) și art. 104 alin. (1) din Ordonanța de urgență a Guvernului
nr. 194/2002.
În opinia autorului excepției de neconstituționalitate,
prevederile art. 102 alin. (1) și (2), art. 103 lit. f) și art. 104
alin. (1) din Ordonanța de urgență a Guvernului nr. 194/2002
contravin dispozițiilor care interzic tortura, pedepsele sau
tratamentele inumane ori degradante, cuprinse în art. 22 alin. (2)
din Constituția României și în art. 3 din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată că, în jurisprudența sa, reprezentată, de exemplu, de
Decizia nr. 112 din 9 februarie 2010, publicată în Monitorul
Oficial al României, Partea I, nr. 149 din 8 martie 2010, sau
Decizia nr. 1.037 din 14 septembrie 2010, publicată în Monitorul
Oficial al României, Partea I, nr. 660 din 24 septembrie 2010, a
mai analizat critici similare, referitoare la pretinsa lipsă de
precizie și claritate a textelor de lege care formează și obiectul
prezentei excepții. Cu acele prilejuri, Curtea a reținut că este
firesc ca legiuitorul să fi indicat acele elemente definitorii pentru
identificarea unor ămotive obiective” care îl împiedică pe străin
să părăsească teritoriul României și să nu fi exemplificat situații
concrete, întrucât acestea nu pot fi enumerate și totodată
epuizate în cuprinsul unei norme juridice. Referitor la
respectarea criteriului calității legii în cadrul procesului de
legiferare, însăși Curtea Europeană a Drepturilor Omului a
precizat că previzibilitatea consecințelor ce decurg dintr-un act
normativ determinat nu poate avea o certitudine absolută,
întrucât, oricât de dorită ar fi aceasta, ea ar da naștere la o
rigiditate excesivă a reglementării (Hotărârea din 20 mai 1999,
pronunțată în Cauza Reckvényi contra Ungariei).
Referitor la dispozițiile art. 103 lit. f) din Ordonanța de urgență
a Guvernului nr. 194/2002, Curtea Constituțională a reținut că
acestea oferă străinilor șansa de a le fi tolerată rămânerea pe
teritoriul României și în alte cazuri decât cele enumerate la
lit. a)—e) ale art. 103 din Ordonanța de urgență a Guvernului
nr. 194/2002, dacă autoritatea competentă apreciază că aceasta
este în mod obiectiv necesară. Prin urmare, textul de lege
criticat are o redactare care permite flexibilitate în stabilirea
motivelor pentru care se poate acorda tolerarea, ceea ce este de
natură să avantajeze destinatarul normei.
Totodată, Curtea constată că prevederile de lege criticate nu
conțin elemente care să conducă la concluzia că nesocotesc
dispozițiile constituționale și convenționale care interzic tortura,
pedepsele sau tratamentele inumane ori degradante.
Judecătorul învestit cu soluționarea plângerii îndreptate
împotriva deciziei Oficiului Român pentru Imigrări urmează să
stabilească dacă, în circumstanțele concrete ale fiecărei spețe,
există riscul ca, în țara de origine, solicitantul să fie supus la
torturi, pedepse sau tratamente inumane ori degradante de tipul
celor interzise prin prevederile constituționale și convenționale
invocate, risc care să reprezinte un motiv suficient pentru
tolerarea șederii acestuia pe teritoriul României.
De asemenea, Curtea observă că cele arătate mai sus sunt
aplicabile și în ceea ce privește dispozițiile art. 104 alin. (1) din
Ordonanța de urgență a Guvernului nr. 194/2002.
Neexistând elemente noi, de natură să justifice
reconsiderarea jurisprudenței amintite, în cauza de față își
mențin valabilitatea atât soluția, cât și considerentele deciziilor
menționate.

MONITORUL OFICIAL AL ROMÂNIEI, PARTEA I, Nr. 165/8.III.2011

9

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 102 alin. (1) și (2), art. 103 lit. f) și art. 104
alin. (1) din Ordonanța de urgență a Guvernului nr. 194/2002 privind regimul străinilor în România, excepție ridicată de Xu Aifei în
Dosarul nr. 8.375/2/2009 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 20 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 46
din 20 ianuarie 2011

referitoare la excepția de neconstituționalitate a prevederilor art. 2 lit. a) și b), art. 7, art. 8, art. 10,
art. 11, art. 13 și art. 24 lit. d) din Ordonanța de urgență a Guvernului nr. 24/2008
privind accesul la propriul dosar și deconspirarea Securității
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Valentina Bărbățeanu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 24/2008
privind accesul la propriul dosar și deconspirarea Securității,
excepție ridicată de Dan Gheorghe în Dosarul nr. 3.712/2/2009
al Curții de Apel București — Secția a VIII-a contencios
administrativ și fiscal, care formează obiectul Dosarului
nr. 1.506D/2010 al Curții Constituționale.
La apelul nominal se constată lipsa autorului excepției, față
de care procedura de citare a fost legal îndeplinită.
Președintele dispune a se face apelul și în Dosarul
nr. 1.508D/2010,
având
ca
obiect
excepția
de
neconstituționalitate a prevederilor Ordonanței de urgență a
Guvernului nr. 24/2008 privind accesul la propriul dosar și
deconspirarea Securității și ale Legii nr. 293/2008 pentru
aprobarea Ordonanței de urgență a Guvernului nr. 24/2008
privind accesul la propriul dosar și deconspirarea Securității,
ridicată de Dumitru Stelianide în Dosarul nr. 10.584/2/2009 al
Curții de Apel București — Secția a VIII-a contencios
administrativ și fiscal, precum și în Dosarul nr. 1.558D/2010,
având ca obiect excepția de neconstituționalitate a prevederilor
art. 2 lit. a), art. 8 și art. 11 alin. (1) din aceeași ordonanță de

urgență, ridicată de Gheorghe Calotescu în Dosarul
nr. 8.031/2/2009 al aceleiași instanțe.
La apelul nominal răspunde autorul excepției ce formează
obiectul Dosarului nr. 1.508D/2010, personal și asistat de
doamna avocat Carmen Codreanu, membru al Baroului
București, având împuternicire avocațială depusă la dosar.
După apelul nominal, în toate aceste dosare se prezintă,
pentru partea Consiliul Național pentru Studierea Arhivelor
Securității, doamna Mihaela Jugaru, în calitate de consilier
juridic, cu delegație la dosar.
Curtea, din oficiu, văzând identitatea parțială de obiect al
cauzelor menționate, pune în discuție problema conexării
dosarelor nr. 1.508D/2010 și nr. 1.558D/2010 la Dosarul
nr. 1.506D/2010, care a fost primul înregistrat.
Reprezentanții părților prezente și Ministerului Public sunt de
acord cu propunerea de conexare a acestor cauze.
Curtea, în temeiul art. 53 alin. (5) din Legea nr. 47/1992,
dispune conexarea dosarelor nr. 1.508D/2010 și
nr. 1.558D/2010 la Dosarul nr. 1.506D/2010, care a fost primul
înregistrat.
Cauza fiind în stare de judecată, președintele Curții acordă
cuvântul reprezentanților părților.
Apărătorul ales al autorului excepției de neconstituționalitate
ce formează obiectul Dosarului nr. 1.508D/2010 solicită
admiterea acesteia, susținând, în esență, neconstituționalitatea
regulilor în conformitate cu care este organizat și își desfășoară
activitatea Consiliul Național pentru Studierea Arhivelor
Securității. Depune la dosar note scrise în cuprinsul cărora sunt
dezvoltate aceste susțineri.
Reprezentantul Consiliului Național pentru Studierea
Arhivelor Securității solicită respingerea excepției de
neconstituționalitate ca neîntemeiată, arătând că textele de lege
criticate nu contravin dispozițiilor constituționale invocate de

10

MONITORUL OFICIAL AL ROMÂNIEI, PARTEA I, Nr. 165/8.III.2011

autorii excepției, în acest sens statuând în repetate rânduri
instanța de contencios constituțional.
Reprezentantul Ministerului Public pune concluzii de
respingere a excepției ca neîntemeiată, apreciind că nu se
justifică reconsiderarea jurisprudenței în materie a Curții
Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 6 mai 2010, 18 mai 2010 și 11 mai 2010,
pronunțate în dosarele nr. 3.712/2/2009, nr. 10.584/2/2009 și,
respectiv, nr. 8.031/2/2009, Curtea de Apel București —
Secția a VIII-a contencios administrativ și fiscal a sesizat
Curtea Constituțională cu excepția de neconstituționalitate
a prevederilor Ordonanței de urgență a Guvernului
nr. 24/2008 privind accesul la propriul dosar și
deconspirarea Securității, ridicată de Dan Gheorghe, cu
excepția de neconstituționalitate a prevederilor Ordonanței
de urgență a Guvernului nr. 24/2008 privind accesul la
propriul dosar și deconspirarea Securității și ale Legii
nr. 293/2008 pentru aprobarea Ordonanței de urgență a
Guvernului nr. 24/2008 privind accesul la propriul dosar și
deconspirarea Securității, ridicată de Dumitru Stelianide, și,
respectiv, cu excepția de neconstituționalitate a prevederilor
art. 2 lit. a), art. 8 și art. 11 alin. (1) din aceeași ordonanță de
urgență, ridicată de Gheorghe Calotescu, în cauze având ca
obiect acțiuni în constatarea calității de lucrător sau, după caz,
colaborator al Securității.
În motivările excepției de neconstituționalitate se susțin,
în esență, următoarele: Ordonanța de urgență a Guvernului
nr. 24/2008 menține caracterul represiv-abuziv al activității de
jurisdicție desfășurate de Consiliul Național pentru Studierea
Arhivelor Securității; această activitate continuă să aibă caracter
colegial, iar în cadrul acesteia se administrează și se evaluează
probe și se dă un verdict fără participarea persoanei incriminate;
se menține confuzia între funcția de anchetă și cea de judecată,
imparțialitatea organului de decizie putând fi pusă la îndoială;
prevederile art. 2 lit. a) și b) din ordonanța de urgență încalcă
prezumția de nevinovăție și dreptul la un proces echitabil prin
calificarea unei persoane ca fiind colaborator sau lucrător al
Securității printr-o simplă acțiune în constatare, iar nu printr-un
proces penal; procedura are caracter retroactiv, neputându-se
pretinde unui subiect de drept să răspundă pentru o conduită
pe care a avut-o anterior intrării în vigoare a unei legi care
califică această conduită ca reprobabilă; prin acțiunea în
constatare promovată de Consiliul Național pentru Studierea
Arhivelor Securității se ajunge la deschiderea unui veritabil
ăcazier politic”.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată, textele de lege criticate
necontravenind dispozițiilor din Legea fundamentală invocate
de autorii acesteia.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, susținerile reprezentanților părților
prezente, concluziile procurorului, dispozițiile legale criticate,

raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În urma analizării încheierilor de sesizare și a motivărilor
scrise ale excepției, Curtea reține că obiectul excepției de
neconstituționalitate îl constituie prevederile art. 2 lit. a) și b),
art. 7, art. 8, art. 10, art. 11, art. 13 și art. 24 lit. d) din Ordonanța
de urgență a Guvernului nr. 24/2008 privind accesul la propriul
dosar și deconspirarea Securității, publicată în Monitorul Oficial
al României, Partea I, nr. 182 din 10 martie 2008, aprobată cu
modificări și completări prin Legea nr. 293/2008, publicată în
Monitorul Oficial al României, Partea I, nr. 800 din 28 noiembrie
2008.
Prevederile art. 2 lit. a) și b) cuprind definiția noțiunii de
lucrător, respectiv colaborator al Securității; art. 7 se referă la
nota de constatare întocmită cu privire la existența sau
inexistența calității de lucrător al Securității sau de colaborator al
acesteia pentru persoana care a făcut obiectul verificării; art. 8
cuprinde posibilitatea Colegiului Consiliului Național pentru
Studierea Arhivelor Securității de a aproba sau a infirma nota
de constatare, ulterior luării în discuție a acesteia; art. 10 se
referă la comunicarea și publicarea adeverințelor prin care se
atestă că persoana verificată nu a avut calitatea de lucrător al
Securității sau de colaborator al acesteia; art. 11 prevede
instanța competentă să soluționeze acțiunea în constatarea
calității de lucrător al Securității sau de colaborator al acesteia
și consacră reguli procedurale în legătură cu aceasta; art. 13
stabilește natura juridică a Consiliului Național pentru Studierea
Arhivelor Securității și unele reguli legate de funcționarea
acestuia; art. 24 lit. d) privește atribuția Colegiului Consiliului
Național pentru Studierea Arhivelor Securității de a aproba sau
a infirma note de constatare și de a emite adeverințe.
În opinia autorilor excepției de neconstituționalitate, textele
de lege criticate contravin dispozițiilor din Legea fundamentală
cuprinse în art. 1 alin. (4) care consacră principiul separației și
echilibrului puterilor în stat, art. 15 privind universalitatea și
neretroactivitatea, art. 16 — ăEgalitatea în drepturi”, art. 21 care
garantează accesul liber la justiție și dreptul la un proces
echitabil, art. 24 — ăDreptul la apărare”, art. 53 — ăRestrângerea
exercițiului unor drepturi sau al unor libertăți”, art. 64 referitor la
organizarea internă a Camerelor Parlamentului, art. 73 alin. (3)
care enumeră domeniile în care trebuie reglementat prin lege
organică și art. 124 privind înfăptuirea justiției. De asemenea,
se invocă și următoarele dispoziții din Convenția pentru apărarea
drepturilor omului și a libertăților fundamentale: art. 6 — ăDreptul
la un proces echitabil”, art. 8 — ăDreptul la respectarea vieții
private și de familie” și art. 14 — ăInterzicerea discriminării”.
Examinând excepția de neconstituționalitate, Curtea
constată că textele de lege criticate au mai format obiectul
controlului de constituționalitate, din perspectiva unor critici
asemănătoare.
Curtea a reținut în mod constant că Ordonanța de urgență a
Guvernului nr. 24/2008 a produs o modificare substanțială a
regimului juridic aplicabil persoanelor în legătură cu care s-a
constatat că sunt colaboratori sau lucrători ai Securității,
realizând o reconfigurare a Consiliului Național pentru Studierea
Arhivelor Securității, ca autoritate administrativă autonomă,
lipsită de atribuții jurisdicționale, ale cărei acte privind accesul
la dosar și deconspirarea Securității sunt supuse controlului
instanțelor de judecată. Actuala reglementare legală are ca
finalitate deconspirarea persoanelor care au participat la
activitatea de poliție politică comunistă, fără să promoveze
răspunderea juridică a acestora.

MONITORUL OFICIAL AL ROMÂNIEI, PARTEA I, Nr. 165/8.III.2011
Aceste argumente au fost evidențiate de Curtea
Constituțională, de exemplu, prin Decizia nr. 1.194 din
24 septembrie 2009, publicată în Monitorul Oficial al României,
Partea I, nr. 749 din 4 noiembrie 2009. Prin aceeași decizie,
Curtea a reținut că, stabilind elementele care trebuie întrunite
pentru ca o persoană să fie calificată lucrător sau colaborator al
Securității, reglementarea criticată nu încalcă principiul
constituțional al neretroactivității legii civile, de vreme ce efectele
atribuirii unei astfel de calități se produc numai pentru viitor, din
momentul intrării în vigoare a normei legale. În plus, prin Decizia
nr. 1.074 din 8 septembrie 2009, publicată în Monitorul Oficial al
României, Partea I, nr. 690 din 14 octombrie 2009, Curtea a
observat că, urmărind să înlăture orice echivoc de natură să
genereze interpretări speculative, susceptibile de a aduce
atingere onoarei și demnității persoanei, legiuitorul a înțeles să
dedice întregul art. 2 din ordonanța de urgență definirii
termenilor cu care aceasta operează.

11

Totodată, prin Decizia nr. 267 din 24 februarie 2009,
publicată în Monitorul Oficial al României, Partea I, nr. 225 din
7 aprilie 2009, instanța de contencios constituțional a constatat
că, în condițiile în care acțiunea în constatarea calității de
lucrător sau colaborator al Securității este introdusă la o instanță
de judecată, a cărei hotărâre poate fi atacată cu recurs — potrivit
art. 11 din Ordonanța de urgență a Guvernului nr. 24/2008 —, nu
se poate reține încălcarea dreptului la un proces echitabil,
deoarece procedura de judecată respectă principiile
fundamentale privind oralitatea, contradictorialitatea, publicitatea
și dreptul la apărare, părțile beneficiind de posibilitatea de a uza
de garanțiile prevăzute de legea procesual civilă pentru a-și
susține poziția asupra problemelor de fapt și de drept.
Neexistând elemente noi, de natură să justifice
reconsiderarea jurisprudenței amintite, în cauza de față își
mențin valabilitatea atât considerentele, cât și soluția deciziilor
menționate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 2 lit. a) și b), art. 7, art. 8, art. 10, art. 11,
art. 13 și art. 24 lit. d) din Ordonanța de urgență a Guvernului nr. 24/2008 privind accesul la propriul dosar și deconspirarea
Securității, excepție ridicată de Dan Gheorghe, Dumitru Stelianide și Gheorghe Calotescu în dosarele nr. 3.712/2/2009,
nr. 10.584/2/2009 și, respectiv, nr. 8.031/2/2009 ale Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 20 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 50
din 20 ianuarie 2011

referitoare la excepția de neconstituționalitate a dispozițiilor art. 403 alin. 1
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Ionița Cochințu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 403 alin. 1 din Codul de procedură civilă,
excepție ridicată de Societatea Comercială ăPetrom” — S.A. în
Dosarul nr. 15.576/299/2009 al Judecătoriei Sectorului 1

București, care formează obiectul Dosarului Curții
Constituționale nr. 3.494D/2010.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în dosarele
nr. 3.495D/2010—3.502D/2010, având ca obiect excepția de
neconstituționalitate a prevederilor art. 403 alin. 1 din Codul de
procedură civilă, excepție ridicată de Societatea Comercială
ăPetrom” — S.A. în dosarele nr. 14.832/299/2009,
nr. 1.301/299/2009, nr. 5.369/299/2009, nr. 5.367/299/2009,
nr. 5.357/299/2009, nr. 16.163/299/2009, nr. 16.160/299/2009
și nr. 5.379/299/2009 ale Judecătoriei Sectorului 1 București.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, pune în discuție problema conexării
dosarelor.

12

MONITORUL OFICIAL AL ROMÂNIEI, PARTEA I, Nr. 165/8.III.2011

Reprezentantul Ministerului Public arată că este de acord cu
conexarea cauzelor.
Curtea, având în vedere identitatea de obiect a cauzelor, în
temeiul art. 53 alin. (5) din Legea nr. 47/1992 privind organizarea
și funcționarea Curții Constituționale, dispune conexarea
dosarelor nr. 3.495D/2010—3.502D/2010 la Dosarul
nr. 3.494D/2010, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
invocând jurisprudența Curții Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 15 iunie 2010 și 26 octombrie 2009,
pronunțate
în
dosarele
nr.
15.576/299/2009,
nr. 14.832/299/2009, nr. 1.301/299/2009, nr. 5.369/299/2009,
nr. 5.367/299/2009, nr. 5.357/299/2009, nr. 16.163/299/2009,
nr. 16.160/299/2009 și nr. 5.379/299/2009, Judecătoria
Sectorului 1 București a sesizat Curtea Constituțională cu
excepția de neconstituționalitate a dispozițiilor art. 403
alin. 1 din Codul de procedură civilă, excepție ridicată de
Societatea Comercială ăPetrom” — S.A., în cauze având ca
obiect soluționarea unor contestații la executare.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece, pe de o parte, caracterul suspensiv
de executare al contestației la executare ar fi trebuit să opereze
de drept, iar, pe de altă parte, se condiționează soluționarea
cererii de executare de depunerea unei cauțiuni.
Judecătoria Sectorului 1 București apreciază că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 403 alin. 1 din Codul de procedură civilă, care au
următorul conținut: ăPână la soluționarea contestației la
executare sau a altei cereri privind executarea silită, instanța
competentă poate suspenda executarea, dacă se depune o
cauțiune în cuantumul fixat de instanță, în afară de cazul în care
legea dispune altfel.”
Autorul excepției de neconstituționalitate consideră că
dispozițiile criticate contravin prevederilor constituționale
cuprinse în art. 21 privind accesul liber la justiție și art. 53
referitor la restrângerea exercițiului unor drepturi sau al unor
libertăți, precum și celor ale art. 6 paragraful 1 din Convenția
pentru apărarea drepturilor omului și a libertăților fundamentale.
Examinând excepția de neconstituționalitate, Curtea reține
că dispozițiile de lege criticate au mai fost supuse în numeroase
cazuri controlului de constituționalitate, prin raportare la aceleași
dispoziții constituționale ca și cele invocate în prezenta cauză,
constatându-se constituționalitatea acestora.
Astfel, prin Decizia nr. 72 din 19 ianuarie 2010, publicată în
Monitorul Oficial al României, Partea I, nr. 174 din 17 martie
2010, sau prin Decizia nr. 902 din 5 decembrie 2006, publicată
în Monitorul Oficial al României, Partea I, nr. 49 din 23 ianuarie
2007, Curtea a reținut că instituirea obligației de plată a cauțiunii
ca o condiție a suspendării executării are o dublă finalitate, și
anume, pe de o parte, aceea de a constitui o garanție pentru
creditor, în ceea ce privește acoperirea eventualelor daune
suferite ca urmare a întârzierii executării silite, prin efectul
suspendării acesteia, și, pe de altă parte, de a preveni și limita
eventualele abuzuri în valorificarea unui atare drept de către
debitorii rău-platnici. Întrucât plata cauțiunii nu constituie o
condiție de admisibilitate a contestației la executare, ci exclusiv
pentru a putea solicita suspendarea provizorie a executării silite,
instituirea acestei obligații nu poate fi calificată ca o modalitate
de a împiedica accesul liber la justiție. De asemenea, Curtea a
constatat că dispozițiile de lege nu contravin nici prevederilor
art. 53 din Constituție, deoarece acestea sunt aplicabile numai
în ipoteza în care există o restrângere a exercitării drepturilor și
libertăților fundamentale ale cetățenilor, restrângere care, așa
cum s-a arătat anterior, nu s-a constatat.
Întrucât nu au intervenit elemente noi, de natură să justifice
modificarea acestei jurisprudențe, soluția pronunțată și
argumentele pe care aceasta s-a întemeiat își păstrează
valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 403 alin. 1 din Codul de procedură civilă,
excepție ridicată de Societatea Comercială ăPetrom” — S.A. în dosarele nr. 15.576/299/2009, nr. 14.832/299/2009,
nr. 1.301/299/2009, nr. 5.369/299/2009, nr. 5.367/299/2009, nr. 5.357/299/2009, nr. 16.163/299/2009, nr. 16.160/299/2009 și
nr. 5.379/299/2009 ale Judecătoriei Sectorului 1 București.
Definitivă și general obligatorie.
Pronunțată în ședința publică din data de 20 ianuarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

MONITORUL OFICIAL AL ROMÂNIEI, PARTEA I, Nr. 165/8.III.2011

13

CURTEA CONSTITUȚIONALĂ

D E C I Z I A Nr. 84
din 27 ianuarie 2011

referitoare la excepția de neconstituționalitate a dispozițiilor art. 10 din Legea nr. 146/1997
privind taxele judiciare de timbru
Ion Predescu
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 10 din Legea nr. 146/1997 privind taxele
judiciare de timbru, excepție ridicată de Societatea Comercială
ăElimar Stil” — S.R.L. din Alexandria în Dosarul
nr. 3.630/740/2008 al Judecătoriei Alexandria.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care face referire
la jurisprudența Curții Constituționale și arată că excepția de
neconstituționalitate este neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 10 februarie 2010, pronunțată în Dosarul
nr. 3.630/740/2008, Judecătoria Alexandria a sesizat Curtea
Constituțională cu excepția de neconstituționalitate a
dispozițiilor art. 10 din Legea nr. 146/1997 privind taxele
judiciare de timbru, excepție ridicată de Societatea Comercială
ăElimar Stil” — S.R.L. din Alexandria.
În motivarea excepției de neconstituționalitate autorul
acesteia susține că textul de lege criticat contravine prevederilor
art. 21 alin. (3) și art. 24 din Constituție. În esență, autorul
excepției arată că timbrarea cererilor reconvenționale, cererilor
de intervenție și de chemare în garanție la valoarea cererii sau
acțiunii principale conferă instanțelor de drept comun
posibilitatea de a impune un timbraj nedrept pentru a evita
cercetarea în fond a pricinii.
Judecătoria Alexandria arată că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile Ministerului Public, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 10 din Legea nr. 146/1997 privind taxele judiciare
de timbru, publicată în Monitorul Oficial al României, Partea I,
nr. 173 din 29 iulie 1997, cu următorul conținut: ăCererile
reconvenționale, cererile de intervenție și de chemare în
garanție se taxează după regulile aplicabile cererii sau acțiunii
principale.”
În susținerea neconstituționalității acestor dispoziții legale
sunt invocate prevederile constituționale ale art. 21 — Accesul
liber la justiție și ale art. 24 — Dreptul la apărare.
Examinând excepția de neconstituționalitate, Curtea
constată că s-a mai pronunțat asupra constituționalității textului
de lege criticat și, răspunzând unei critici asemănătoare, prin
Decizia nr. 943 din 19 decembrie 2006, publicată în Monitorul
Oficial al României, Partea I, nr. 62 din 25 ianuarie 2007, a
statuat că accesul la justiție nu presupune gratuitatea actului de
justiție și nici, implicit, realizarea unor drepturi pe cale
judecătorească în mod gratuit. În cadrul mecanismului statului,
funcția de restabilire a ordinii de drept, ce se realizează de către
autoritatea judecătorească, este de fapt un serviciu public ale
cărui costuri sunt suportate de la bugetul de stat. În consecință,
legiuitorul este îndreptățit să instituie taxe judiciare de timbru
pentru a nu se afecta bugetul de stat prin costurile procedurii
judiciare deschise de părțile aflate în litigiu.
Tot cu acel prilej, în ceea ce privește susținerea potrivit căreia
intervenientul are obligația de a-și timbra cererea la valoarea
acesteia sau a acțiunii principale, instanța de contencios
constituțional a statuat că această afirmație este falsă, întrucât
art. 10 din lege prevede că cererile de intervenție se taxează
după regulile aplicabile cererii sau acțiunii principale, ceea ce
nu duce la concluzia arătată de către autorul excepției.
Analizând norma legală criticată, se observă că procedura de
stabilire a taxei de timbru în cazul cererii de intervenție este
aceeași cu cea aplicabilă cererii principale, nu și cuantumul
taxei. Taxa judiciară de timbru se calculează în funcție de
valoarea pretinsă prin cererea de intervenție.
Atât considerentele, cât și soluția deciziei amintite sunt pe
deplin valabile și în cauza de față, neintervenind elemente noi,
de natură a determina o reconsiderare a jurisprudenței Curții în
această materie.

14

MONITORUL OFICIAL AL ROMÂNIEI, PARTEA I, Nr. 165/8.III.2011

Pentru considerentele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 10 din Legea nr. 146/1997 privind taxele
judiciare de timbru, excepție ridicată de Societatea Comercială ăElimar Stil” — S.R.L. din Alexandria în Dosarul nr. 3.630/740/2008
al Judecătoriei Alexandria.
Definitivă și general obligatorie.
Pronunțată în ședința publică din data de 27 ianuarie 2011.
PREȘEDINTE,

ION PREDESCU
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 86
din 27 ianuarie 2011

referitoare la excepția de neconstituționalitate a dispozițiilor art. 52 alin. (1) lit. c)
din Legea nr. 53/2003 — Codul muncii
Ion Predescu
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 52 alin. (1) lit. c) din Legea nr. 53/2003 —
Codul muncii, excepție ridicată de George-Cesario Răucescu în
Dosarul nr. 2.914/91/2009 al Curții de Apel Galați — Secția
conflicte de muncă și asigurări sociale.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care apreciază că
excepția de neconstituționalitate este neîntemeiată, invocând în
acest sens jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 10 mai 2010, pronunțată în Dosarul
nr. 2.914/91/2009, Curtea de Apel Galați — Secția conflicte
de muncă și asigurări sociale a sesizat Curtea

Constituțională cu excepția de neconstituționalitate a
dispozițiilor art. 52 alin. (1) lit. c) din Legea nr. 53/2003 —
Codul muncii, excepție ridicată de George-Cesario Răucescu
într-o cauză având ca obiect soluționarea recursului declarat
împotriva unei sentințe prin care a fost admisă contestația
formulată la decizia de suspendare a contractului individual de
muncă.
În motivarea excepției de neconstituționalitate se arată
că dispozițiile legale criticate constituie premisa înlăturării de
către angajator a persoanelor incomode pe criterii arbitrare, fără
o cercetare disciplinară prealabilă. Se apreciază că este
încălcată prezumția de nevinovăție; totodată, se susține că
despăgubirile care s-ar putea acorda în cazul anulării deciziei
de suspendare a contractului individual de muncă nu pot acoperi
traumele psihice suferite de angajat.
Curtea de Apel Galați — Secția conflicte de muncă și
asigurări sociale apreciază că excepția de neconstituționalitate
formulată este neîntemeiată, reiterând considerente de principiu
care au stat la baza Deciziei Curții Constituționale nr. 24 din
22 ianuarie 2003.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul consideră că excepția de neconstituționalitate
ridicată este neîntemeiată, reiterând considerente de principiu
care au stat la baza Deciziei Curții Constituționale nr. 24 din
22 ianuarie 2003.

MONITORUL OFICIAL AL ROMÂNIEI, PARTEA I, Nr. 165/8.III.2011
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, notele
scrise depuse, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 52 alin. (1) lit. c) din Legea nr. 53/2003 — Codul
muncii, publicată în Monitorul Oficial al României, Partea I, nr. 72
din 5 februarie 2003, cu modificările și completările ulterioare,
care au următorul cuprins:
ă(1) Contractul individual de muncă poate fi suspendat din
inițiativa angajatorului în următoarele situații: [...]
c) în cazul în care angajatorul a formulat plângere penală
împotriva salariatului sau acesta a fost trimis în judecată pentru
fapte penale incompatibile cu funcția deținută, până la
rămânerea definitivă a hotărârii judecătorești;”.
Autorul excepției susține că dispozițiile legale criticate încalcă
prevederile constituționale ale art. 16 alin. (1) privind egalitatea
în drepturi, art. 23 alin. (11) privind prezumția de nevinovăție,
art. 24 privind dreptul la apărare, art. 41 alin. (1) privind dreptul
la muncă și art. 53 privind restrângerea exercițiului unor drepturi
sau al unor libertăți.
Examinând excepția de neconstituționalitate, Curtea observă
că, în raport cu critici de neconstituționalitate identice, a
constatat constituționalitatea dispozițiilor art. 52 alin. (1) lit. c)
din Legea nr. 53/2003 — Codul muncii. În acest sens, Curtea
reține, cu titlu exemplificativ, Decizia nr. 24 din 22 ianuarie 2003,
publicată în Monitorul Oficial al României, Partea I, nr. 72 din
5 februarie 2003, Decizia nr. 520 din 11 octombrie 2005,
publicată în Monitorul Oficial al României, Partea I, nr. 985 din
7 noiembrie 2005, și Decizia nr. 926 din 18 octombrie 2007,
publicată în Monitorul Oficial al României, Partea I, nr. 773 din
14 noiembrie 2007.

15

Prin aceste decizii Curtea a statuat că suspendarea
contractului individual de muncă constituie o măsură temporară,
putând fi dispusă de angajator față de salariatul împotriva căruia
s-a formulat plângerea penală ori s-a început urmărirea penală
pentru săvârșirea de infracțiuni incompatibile cu funcția deținută.
Pe perioada suspendării salariatul nu poate deține doar funcția
cu care este incompatibilă fapta pentru care s-a formulat
plângerea penală, nefiind împiedicat să se încadreze la altă
unitate ori în altă funcție chiar la aceeași unitate. Astfel, dreptul
său la muncă nu este atins.
Curtea a mai arătat că măsura suspendării nu este contrară
nici principiului prezumției de nevinovăție, întrucât plângerea
penală se întemeiază pe date și pe indicii cu privire la săvârșirea
de salariat a unei infracțiuni incompatibile cu funcția deținută, iar
existența ori inexistența vinovăției se stabilește prin hotărâre
judecătorească definitivă. Fapta salariatului, chiar dacă nu va
atrage răspunderea penală a acestuia, poate constitui abatere
disciplinară, ce poate fi sancționată inclusiv cu încetarea
contractului de muncă. În situații în care se va constata
nevinovăția salariatului și dispunerea nejustificată a suspendării
contractului individual de muncă, salariatul are dreptul la măsuri
reparatorii corespunzătoare în temeiul dispozițiilor art. 52
alin. (2) din Codul muncii, potrivit cărora ăÎn cazurile prevăzute
la alin. (1) lit. a), b) și c), dacă se constată nevinovăția celui în
cauză, salariatul își reia activitatea anterioară, plătindu-i-se, în
temeiul normelor și principiilor răspunderii civile contractuale, o
despăgubire egală cu salariul și celelalte drepturi de care a fost
lipsit pe perioada suspendării contractului”.
Curtea a mai reținut că dispozițiile legale criticate se aplică în
mod egal față de toți salariații care se află în situații identice,
fără privilegii și fără discriminări. Prevederile art. 52 alin. (2) din
Codul muncii, pe lângă reparațiile acordate salariatului al cărui
contract de muncă s-a suspendat, reprezintă și garanții pentru
prevenirea comportamentului abuziv al angajatorului. Întrucât
dispozițiile legale examinate nu restrâng exercițiul niciunui drept
fundamental, prevederile art. 53 din Constituție nu au incidență
în cauză.
Deoarece nu au intervenit elemente noi, de natură să justifice
schimbarea jurisprudenței Curții Constituționale, cele statuate
în deciziile menționate își mențin valabilitatea și în prezenta
cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 52 alin. (1) lit. c) din Legea nr. 53/2003 —
Codul muncii, excepție ridicată de George-Cesario Răucescu în Dosarul nr. 2.914/91/2009 al Curții de Apel Galați — Secția conflicte
de muncă și asigurări sociale.
Definitivă și general obligatorie.
Pronunțată în ședința publică din data de 27 ianuarie 2011.
PREȘEDINTE,

ION PREDESCU
Magistrat-asistent-șef,
Benke Károly

16

MONITORUL OFICIAL AL ROMÂNIEI, PARTEA I, Nr. 165/8.III.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind ajustarea cotei obligatorii de achiziție de certificate verzi
de către furnizorii de energie electrică, pentru anul 2010
Având în vedere prevederile art. 11 alin. (1) și (2) lit. a) din Legea energiei electrice nr. 13/2007, cu modificările și
completările ulterioare, ale art. 4 alin. (9) din Legea nr. 220/2008 pentru stabilirea sistemului de promovare a producerii energiei
din surse regenerabile de energie, republicată, cu modificările și completările ulterioare, ale art. 6 alin. (3) din Hotărârea Guvernului
nr. 1.479/2009 pentru stabilirea sistemului de promovare a producerii energiei electrice din surse regenerabile de energie,
în temeiul prevederilor art. 7 alin. (4) din Hotărârea Guvernului nr. 1.428/2009 privind organizarea și funcționarea Autorității
Naționale de Reglementare în Domeniul Energiei, cu completările ulterioare,
președintele Autorității Naționale de Reglementare în Domeniul Energiei emite următorul ordin:
Art. 1. — Cota obligatorie de achiziție de certificate verzi de
către furnizorii de energie electrică, inclusiv de producătorii de
energie electrică care alimentează cu energie electrică
consumatori racordați direct la barele centralei, pentru anul
2010, se stabilește la 1,56689% din energia electrică furnizată
clienților finali.
Art. 2. — (1) Pentru îndeplinirea cotei obligatorii de certificate
verzi prevăzute la art. 1, Societatea Comercială ăOPCOM” —
S.A. organizează o sesiune suplimentară de tranzacționare a
certificatelor verzi pe piața centralizată a certificatelor verzi în
perioada 18 martie — 23 martie a anului curent.
(2) Prin derogare de la prevederile art. 27 alin. (1) și alin. (2)
lit. b) din Regulamentul de organizare și funcționare a pieței de
certificate verzi, aprobat prin Ordinul președintelui Autorității
Naționale de Reglementare în Domeniul Energiei nr. 22/2006, la
sesiunea de tranzacționare a certificatelor verzi prevăzută la
alin. (1):
a) pot participa în calitate de vânzători de certificate verzi și
operatorii economici prevăzuți la art. 1;

b) prețul de tranzacționare a certificatelor verzi este prețul de
închidere al pieței centralizate de certificate verzi din sesiunea
respectivă.
(3) Numărul de certificate verzi pe care un deținător de
certificate verzi le poate reporta pentru anul/anii următori este
egal cu numărul de certificate verzi ofertate și nevândute pe
piața centralizată de certificate verzi din sesiunea suplimentară
de tranzacționare organizată pentru anul de analiză 2010.
Art. 3. — Societatea Comercială ăOPCOM” — S.A.,
producătorii de energie electrică din surse regenerabile și
operatorii economici prevăzuți la art. 1 vor duce la îndeplinire
prevederile prezentului ordin.
Art. 4. — Entitățile organizatorice din cadrul Autorității
Naționale de Reglementare în Domeniul Energiei vor urmări
respectarea prevederilor prezentului ordin.
Art. 5. — Prezentul ordin se publică în Monitorul Oficial al
României, Partea I.

Președintele Autorității Naționale de Reglementare în Domeniul Energiei,
Iulius-Dan Plaveti
București, 25 februarie 2011.
Nr. 13.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 165/8.III.2011 conține 16 pagini.

Prețul: 3,20 lei

&JUYDGY|521261]
ISSN 1453—4495

