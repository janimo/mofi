Anul 179 (XXIII) — Nr. 424

PARTEA I

LEGI, DECRETE, HOTĂRÂRI ȘI ALTE ACTE

Vineri, 17 iunie 2011

SUMAR

Pagina
fost emise documentele prevăzute la art. III alin. (1)
din Legea nr. 169/1997 pentru modificarea și
completarea Legii fondului funciar nr. 18/1991 ..........

DECIZII ALE CURȚII CONSTITUȚIONALE
Decizia nr. 326 din 10 martie 2011 referitoare la excepția de
neconstituționalitate a dispozițiilor art. I alin. (2) și art. II
lit. a) din Ordonanța de urgență a Guvernului
nr. 100/2008 pentru completarea Legii nr. 19/2000
privind sistemul public de pensii și alte drepturi de
asigurări sociale ........................................................
Decizia nr. 386 din 24 martie 2011 referitoare la excepția de
neconstituționalitate a prevederilor art. 11 alin. (1),
art. 81 alin. (1) și art. 84 alin. (1) teza finală din
Ordonanța de urgență a Guvernului nr. 194/2002
privind regimul străinilor în România ..........................
Decizia nr. 448 din 7 aprilie 2011 referitoare la excepția de
neconstituționalitate a dispozițiilor art. 26 din Legea
nr. 489/2006 privind libertatea religioasă și regimul
general al cultelor ......................................................
Decizia nr. 451 din 12 aprilie 2011 referitoare la excepția de
neconstituționalitate a prevederilor Legii nr. 374/2006
privind suspendarea serviciului public cu specific silvic
pentru proprietarii terenurilor forestiere pentru care au

Pagina

2–3

3–5

5–8

8–10

Decizia nr. 456 din 12 aprilie 2011 referitoare la excepția de
neconstituționalitate a prevederilor art. 111 din Codul
de procedură civilă, precum și ale art. 1073 și art. 1077
din Codul civil ............................................................

10–12

Decizia nr. 473 din 12 aprilie 2011 referitoare la excepția de
neconstituționalitate a dispozițiilor art. 16 din
Ordonanța de urgență a Guvernului nr. 43/2002 privind
Direcția Națională Anticorupție ..................................

12–14

Decizia nr. 534 din 28 aprilie 2011 referitoare la excepția de
neconstituționalitate a dispozițiilor art. 4 alin. (4) din
Legea recunoștinței față de eroii-martiri și luptătorii
care au contribuit la victoria Revoluției române din
decembrie 1989, precum și față de persoanele care
și-au jertfit viața sau au avut de suferit în urma revoltei
muncitorești anticomuniste de la Brașov din noiembrie
1987 nr. 341/2004 ......................................................

14–15

2

MONITORUL OFICIAL AL ROMÂNIEI, PARTEA I, Nr. 424/17.VI.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 326
din 10 martie 2011

referitoare la excepția de neconstituționalitate a dispozițiilor art. I alin. (2) și art. II lit. a)
din Ordonanța de urgență a Guvernului nr. 100/2008 pentru completarea Legii nr. 19/2000
privind sistemul public de pensii și alte drepturi de asigurări sociale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. I alin. (2) și art. II lit. a) din Ordonanța de
urgență a Guvernului nr. 100/2008 pentru completarea Legii
nr. 19/2000 privind sistemul public de pensii și alte drepturi de
asigurări sociale, excepție ridicată de Ioan Isai în Dosarul
nr. 175/97/2010 al Tribunalului Hunedoara — Secția litigii de
muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca devenită
inadmisibilă, întrucât textele de lege criticate nu mai sunt în
vigoare.
C U R T E A,

având în vedere actele și lucrările dosarului, constată
următoarele:
Prin Încheierea din 31 mai 2010, pronunțată în Dosarul
nr. 175/97/2010, Tribunalul Hunedoara — Secția litigii de
muncă și asigurări sociale a sesizat Curtea Constituțională
cu excepția de neconstituționalitate a dispozițiilor art. I
alin. (2) și art. II lit. a) din Ordonanța de urgență a
Guvernului nr. 100/2008 pentru completarea Legii
nr. 19/2000 privind sistemul public de pensii și alte drepturi
de asigurări sociale.
Excepția a fost ridicată de Ioan Isai cu prilejul soluționării
contestației formulate împotriva deciziei de pensionare.
În motivarea excepției de neconstituționalitate autorul
acesteia susține, în esență, că textele de lege criticate sunt
neconstituționale, contravenind dispozițiilor art. 16 alin. (1) și
art. 50 din Constituție. În acest sens, arată că aceste texte de
lege nu îi permit să beneficieze de un număr suplimentar de
puncte, deși a lucrat în grupa a II-a de muncă timp de 22 de ani
și 2 luni, întrucât în cazul său nu s-a utilizat un stagiu complet de
cotizare, fiind pensionat pentru invaliditate cu gradul II.
Tribunalul Hunedoara — Secția litigii de muncă și
asigurări sociale consideră că excepția de neconstituționalitate
nu este întemeiată, textele de lege criticate instituind o
reglementare unitară, fără a face diferențe în cadrul aceleiași
categorii de persoane.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată

președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele de vedere solicitate cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. I alin. (2) și art. II lit. a) din Ordonanța de urgență
a Guvernului nr. 100/2008 pentru completarea Legii nr. 19/2000
privind sistemul public de pensii și alte drepturi de asigurări
sociale, publicată în Monitorul Oficial al României, Partea I,
nr. 637 din 4 septembrie 2008 și aprobată prin Legea
nr. 154/2009, publicată în Monitorul Oficial al României, Partea I,
nr. 322 din 14 mai 2009.
Textele de lege criticate au următoarea redactare:
Art. I alin. (2): ăDupă articolul 781 din Legea nr. 19/2000
privind sistemul public de pensii și alte drepturi de asigurări
sociale, publicată în Monitorul Oficial al României, Partea I,
nr. 140 din 1 aprilie 2000, cu modificările și completările
ulterioare, se introduce un nou articol, articolul 782, cu următorul
cuprins:
ăArt. 782 — (1) Asigurații care au desfășurat activități în locuri
de muncă încadrate în grupa I și/sau grupa II de muncă, potrivit
legislației anterioare datei de 1 aprilie 2001, beneficiază de un
număr suplimentar de puncte, după cum urmează:
a) 0,50 puncte pentru fiecare an de spor, respectiv 0,04166
puncte pentru fiecare lună de spor, acordat pentru vechimea
realizată în activitatea desfășurată în grupa I de muncă;
b) 0,25 puncte pentru fiecare an de spor, respectiv 0,02083
puncte pentru fiecare lună de spor, acordat pentru vechimea
realizată în activitatea desfășurată în grupa II de muncă.
(2) Prevederile alin. (1) se aplică numai în situațiile în care,
potrivit legii, la determinarea punctajului mediu anual se
utilizează stagiile complete de cotizare, prevăzute în anexa nr. 3,
în funcție de data nașterii, respectiv stagiile complete de cotizare
în funcție de data deschiderii dreptului la pensie, conform
prevederilor art. 1671.”;
Art. II lit. a): ăPrevederile art. 782 din Legea nr. 19/2000, cu
modificările și completările ulterioare, se aplică și
persoanelor: a) ale căror drepturi de pensie au fost recalculate
conform dispozițiilor Ordonanței de urgență a Guvernului

MONITORUL OFICIAL AL ROMÂNIEI, PARTEA I, Nr. 424/17.VI.2011
nr. 4/2005 privind recalcularea pensiilor din sistemul public,
provenite din fostul sistem al asigurărilor sociale de stat,
aprobată cu completări prin Legea nr. 78/2005, cu completările
ulterioare, cu excepția acelora în cazul cărora pentru
determinarea punctajului mediu anual s-a utilizat vechimea în
muncă necesară deschiderii dreptului la pensie prevăzută de
acte normative cu caracter special;”.
Autorul excepției consideră că aceste texte de lege sunt
contrare următoarelor texte din Constituție: art. 16 alin. (1)
referitor la egalitatea în drepturi și art. 50 privind protecția
persoanelor cu handicap.
Examinând excepția de neconstituționalitate, Curtea
constată că, anterior sesizării sale, dispozițiile art. I din
Ordonanța de urgență a Guvernului nr. 100/2008 au fost
abrogate prin art. IV din Ordonanța de urgență a Guvernului
nr. 209/2008 pentru modificarea Legii nr. 19/2000 privind
sistemul public de pensii și alte drepturi de asigurări sociale,
publicată în Monitorul Oficial al României, Partea I, nr. 826 din
9 decembrie 2008. Actul abrogator a preluat dispozițiile de lege
criticate. Art.196 lit. a) din Legea nr. 263/2010 privind sistemul
unitar de pensii publice, publicată în Monitorul Oficial al
României, Partea I, nr. 852 din 20 decembrie 2010, a abrogat

3

însă Legea nr. 19/2000 și, implicit, actele normative care
completau și modificau această din urmă lege.
Reglementând modul de calcul al pensiilor persoanelor care
au desfășurat activități în locuri de muncă încadrate în grupele I
și a II-a de muncă, potrivit legislației anterioare datei de 1 aprilie
2001, cele care au desfășurat activități în locuri de muncă
încadrate în condiții de muncă deosebite, condiții speciale sau
alte condiții de muncă, potrivit legii, art. 100 din Legea
nr. 263/2010 arată că acestea beneficiază de majorarea
punctajelor lunare realizate în perioadele respective, fără a mai
condiționa această majorare de stagiul de cotizare realizat. În
consecință, Legea nr. 263/2010 nu a preluat soluția legislativă
criticată a art. 1 din Ordonanța de urgență a Guvernului, astfel
că, în ceea ce privește acest text de lege, excepția de
neconstituționalitate a rămas fără obiect.
În ceea ce privește dispozițiile art. II din Ordonanța de
urgență a Guvernului nr. 100/2006, Curtea constată că acestea
au fost modificate prin Ordonanța de urgență a Guvernului
nr. 209/2008. Legea nr. 263/2010 nu a preluat soluția legislativă
criticată.
În aceste condiții, Curtea apreciază că, și sub acest aspect,
excepția de neconstituționalitate a rămas fără obiect.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a art. I alin. (2) și art. II lit. a) din Ordonanța de urgență a
Guvernului nr. 100/2008 pentru completarea Legii nr. 19/2000 privind sistemul public de pensii și alte drepturi de asigurări sociale,
excepție ridicată de Ioan Isai în Dosarul nr. 175/97/2010 al Tribunalului Hunedoara — Secția litigii de muncă și asigurări sociale.
Definitivă și general obligatorie.
Pronunțată în ședința publică din data de 10 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea
CURTEA CONSTITUȚIONALĂ

D E C I Z I A Nr. 386
din 24 martie 2011

referitoare la excepția de neconstituționalitate a prevederilor art. 11 alin. (1), art. 81 alin. (1)
și art. 84 alin. (1) teza finală din Ordonanța de urgență a Guvernului nr. 194/2002
privind regimul străinilor în România
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 11 alin. (1), art. 81 alin. (1) și art. 84 alin. (1)

din Ordonanța de urgență a Guvernului nr. 194/2002 privind
regimul străinilor în România, excepție ridicată de Gurses
Abdurrahman în Dosarul nr. 7.094/2/2009 al Curții de Apel
București — Secția a VIII-a contencios administrativ și fiscal.
La apelul nominal se prezintă autorul excepției, lipsind partea
Oficiul Român pentru Imigrări, față de care procedura de citare
a fost legal îndeplinită.
Cauza fiind în stare de judecată, președintele Curții acordă
cuvântul autorului excepției, care solicită admiterea acesteia,
arătând, în esență, că textele de lege criticate aduc atingere
dreptului de proprietate asupra investițiilor pe care le-a realizat
în România.
Reprezentantul Ministerului Public pune concluzii de
respingere a excepției de neconstituționalitate, invocând cele

4

MONITORUL OFICIAL AL ROMÂNIEI, PARTEA I, Nr. 424/17.VI.2011

reținute de Curtea Constituțională în Decizia nr. 607 din
28 aprilie 2009 și precizând că autorul acesteia reclamă, în
principal, probleme referitoare la aplicarea legii în cazul său
particular.
C U R T E A,

având în vedere actele și lucrările dosarului, constată
următoarele:
Prin Încheierea din 11 mai 2010, pronunțată în Dosarul
nr. 7.094/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 11 alin. (1), art. 81 alin. (1) și art. 84 alin. (1)
din Ordonanța de urgență a Guvernului nr. 194/2002 privind
regimul străinilor în România, excepție ridicată de Gurses
Abdurrahman într-o cauză având ca obiect anularea deciziei de
returnare a acestuia de pe teritoriul României.
În motivarea excepției de neconstituționalitate autorul
acesteia susține că dispozițiile art. 11 alin. (1) coroborate cu cele
ale art. 81 alin. (1) din Ordonanța de urgență a Guvernului
nr. 194/2002 sunt lipsite de precizie și claritate, neîndeplinind
criteriul de calitate prevăzut de Convenția pentru apărarea
drepturilor omului și a libertăților fundamentale, în înțelesul dat
de practica jurisprudențială a Curții Europene a Drepturilor
Omului. Din acest motiv, Oficiul Român pentru Imigrări a avut
posibilitatea ca, pe baza unor criterii aleatorii și arbitrare, să
emită împotriva sa o decizie de returnare. Arată că, în aceste
condiții, este pus în situația de a suporta prejudicii materiale
majore și de a pierde investițiile realizate în România, ceea ce
ar conduce la falimentarea societății comerciale la care este
asociat unic. Precizează că toate acestea se constituie într-o
vătămare gravă a dreptului de proprietate. În ceea ce privește
dispozițiile art. 84 alin. (1) din Ordonanța de urgență a
Guvernului nr. 194/2002, susține că acestea contravin art. 16 și
art. 21 din Constituție, întrucât nu permit exercitarea niciunei căi
de atac împotriva hotărârii pronunțate de instanță.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile autorului excepției, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 11 alin. (1), art. 81 alin. (1) și art. 84 alin. (1) din
Ordonanța de urgență a Guvernului nr. 194/2002 privind regimul
străinilor în România, republicată în Monitorul Oficial al
României, Partea I, nr. 421 din 5 iunie 2008. Textele criticate au
următorul conținut:
— Art. 11 alin. (1): ă(1) Străinii aflați temporar în mod legal în
România pot rămâne pe teritoriul statului român numai până la
data la care încetează dreptul de ședere stabilit prin viză sau,
după caz, prin permisul de ședere.”

— Art. 81 alin. (1): ă(1) Împotriva străinilor care au intrat
ilegal, a căror ședere pe teritoriul României a devenit ilegală, a
căror viză sau drept de ședere a fost anulat sau revocat, a
acelora cărora li s-a refuzat prelungirea dreptului de ședere
temporară, a acelora cărora Ie-a încetat dreptul de ședere
permanentă, precum și a foștilor solicitanți de azil Oficiul Român
pentru Imigrări poate dispune măsura returnării de pe teritoriul
României.”
— Art. 84 alin. (1): ă(1) Decizia de returnare poate fi
contestată în termen de 10 zile de la data comunicării la Curtea
de Apel București, în cazul în care aceasta a fost emisă de
Oficiul Român pentru Imigrări, sau la curtea de apel în a cărei
rază de competență se află formațiunea teritorială care a emis
decizia de returnare. Instanța soluționează cererea în termen
de 30 de zile de la data primirii acesteia. Hotărârea instanței
este irevocabilă.”
Din motivarea scrisă a excepției, precum și din susținerile
orale ale autorului acesteia, Curtea constată că sunt criticate
doar dispozițiile art. 11 alin. (1), art. 81 alin. (1) și art. 84 alin. (1)
teza finală, asupra cărora, potrivit jurisprudenței sale, urmează
să se pronunțe prin prezenta decizie. În opinia autorului
excepției, textele de lege criticate contravin următoarelor
dispoziții din Legea fundamentală: art. 16 care consacră
principiul egalității în drepturi, art. 21 privind dreptul la un proces
echitabil și art. 44 alin. (1) și (2) referitoare la garantarea și la
protecția egală prin lege a proprietății private. De asemenea,
invocă și prevederile art. 1 paragraful 1 din primul Protocol
adițional la Convenția pentru apărarea drepturilor omului și a
libertăților fundamentale, referitoare la protecția și garantarea
proprietății private.
Examinând excepția de neconstituționalitate, Curtea observă
că s-a mai pronunțat cu privire la dispozițiile de lege ce formează
obiectul acesteia, din perspectiva unor critici similare. Prin
Decizia nr. 607 din 28 aprilie 2009, publicată în Monitorul Oficial
al României, Partea I, nr. 413 din 17 iunie 2009, Curtea a
observat că dispozițiile art. 11 alin. (1) din Ordonanța de urgență
a Guvernului nr. 194/2002 stabilesc regula generală potrivit
căreia străinii aflați temporar în mod legal în România pot
rămâne pe teritoriul statului român numai până la data la care
încetează dreptul de ședere stabilit prin viză sau, după caz, prin
permisul de ședere, regulă ce exprimă condiția legalității șederii
străinilor în țara noastră, iar dispozițiile art. 81 alin. (1) din
aceeași ordonanță de urgență reglementează posibilitatea
Oficiului Român pentru Imigrări de a dispune măsura
îndepărtării de pe teritoriul României a străinilor care nu se află
sau nu se mai află în stare de legalitate în țara noastră,
reprezentând, așadar, consecința concretă a încălcării regulii
generale stabilite la art. 11 alin. (1). Totodată, prin Decizia
nr. 848 din 9 octombrie 2007, publicată în Monitorul Oficial al
României, Partea I, nr. 770 din 14 noiembrie 2007, Curtea a
precizat că cerința legalității prevăzută de art. 11 alin. (1) din
ordonanța criticată este o condiție pe deplin justificată de rațiuni
de control al fenomenului migraționist și care trebuie privită prin
prisma prevederilor art. 4 alin. (4) din aceeași ordonanță și ale
art. 1 alin. (5) din Legea fundamentală, referitoare la obligația
respectării legilor, inclusiv de către străini, normele
constituționale și convenționale invocate, referitoare la protecția
proprietății private, nefiind incidente în cauză.
De asemenea, prin mai multe decizii, Curtea a constatat
constituționalitatea prevederilor art. 84 alin. (1) teza finală din
Ordonanța de urgență a Guvernului nr. 194/2002. În acest sens,
spre exemplu, prin Decizia nr. 1.222 din 5 octombrie 2010,
publicată în Monitorul Oficial al României, Partea I, nr. 775 din
19 noiembrie 2010, Curtea a reținut, în acord cu jurisprudența
anterioară, că textul criticat oferă străinului interesat posibilitatea
de a contesta în justiție legalitatea și temeinicia deciziei de
returnare emise de Oficiul Român pentru Imigrări, cererea sa

MONITORUL OFICIAL AL ROMÂNIEI, PARTEA I, Nr. 424/17.VI.2011
urmând să fie examinată de o instanță judecătorească
independentă și imparțială, caracterul definitiv și irevocabil al
hotărârilor pronunțate cu privire la contestațiile formulate
împotriva acestor decizii fiind justificat de necesitatea soluționării
lor cu celeritate. De altfel, accesul liber la justiție nu presupune
accesul la toate structurile judecătorești și la toate mijloacele
procedurale prin care se înfăptuiește justiția, dreptul la două
grade de jurisdicție fiind garantat, prin art. 2 din Protocolul nr. 7
la Convenția pentru apărarea drepturilor omului și a libertăților

5

fundamentale, exclusiv în materie penală, nicidecum
administrativă. Totodată, Curtea a observat că prevederile
art. 84 alin. (1) din Ordonanța de urgență a Guvernului nr.
194/2002 au vocația de a se aplica în mod egal tuturor celor care
intră sub incidența acestora, fără privilegii și fără discriminări.
Întrucât nu au intervenit elemente noi, de natură să
determine reconsiderarea acestei jurisprudențe, considerentele
și soluțiile deciziilor menționate își păstrează valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 11 alin. (1), art. 81 alin. (1) și art. 84 alin. (1)
teza finală din Ordonanța de urgență a Guvernului nr. 194/2002 privind regimul străinilor în România, excepție ridicată de Gurses
Abdurrahman în Dosarul nr. 7.094/2/2009 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 24 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 448
din 7 aprilie 2011

referitoare la excepția de neconstituționalitate a dispozițiilor art. 26 din Legea nr. 489/2006
privind libertatea religioasă și regimul general al cultelor
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Cristina Cătălina Turcu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea, în ședința publică din 24 martie 2011, a
reprezentantului Ministerului Public, procuror Simona Ricu.
Pe rol se află soluționarea excepției de neconstituționalitate
a prevederilor art. 26 din Legea nr. 489/2006 privind libertatea
religioasă și regimul general al cultelor, excepție ridicată de
instanța de judecată, din oficiu, în Dosarul cu nr. 3.361/84/2009
al Curții de Apel Cluj — Secția civilă, de muncă și asigurări
sociale, pentru minori și familie.
Dezbaterile au avut loc în ședința publică din data de
24 martie 2011, în prezența părții Gheorghe Ianc, a avocatului
Sergiu-Cosmin Rareș pentru partea prezentă și a
reprezentantului Ministerului Public, fiind consemnate în
încheierea de la acea dată, când Curtea a amânat pronunțarea
pentru data de 7 aprilie 2011.

C U R T E A,

având în vedere actele și lucrările dosarului, constată
următoarele:
Prin Încheierea din 1 noiembrie 2010, pronunțată în Dosarul
nr. 3.361/84/2009, Curtea de Apel Cluj — Secția civilă, de
muncă și asigurări sociale, pentru minori și familie a sesizat
Curtea Constituțională cu excepția de neconstituționalitate
a dispozițiilor art. 26 din Legea nr. 489/2006 privind
libertatea religioasă și regimul general al cultelor, excepție
ridicată de instanța de judecată, din oficiu, într-o cauză având ca
obiect soluționarea recursului formulat împotriva unei sentințe
prin care s-a respins cererea de anulare a măsurilor disciplinare
dispuse de Biserica Ortodoxă Română împotriva preotului
Gheorghe Ianc.
În motivarea excepției de neconstituționalitate se arată
că art. 26 din Legea nr. 489/2006 este neconstituțional,
reținându-se următoarele:
Dacă se consideră cultele autorități publice, pornind de la
prevederile Legii nr. 489/2006 potrivit cărora acestea ăsunt
persoane juridice de utilitate publică,” atunci jurisdicția
reglementată de art. 26 din Legea nr. 489/2006 reprezintă o
jurisdicție administrativ-disciplinară obligatorie, ceea ce
contravine art. 21 alin. (4) din Constituție potrivit căruia
jurisdicțiile speciale administrative sunt facultative și gratuite.
Dacă, dimpotrivă, se apreciază că organele de jurisdicție ale
cultelor sunt structuri de jurisdicție privată, de tipul arbitrajului
privat, atunci, pentru a fi respectate dispozițiile art. 21 din

6

MONITORUL OFICIAL AL ROMÂNIEI, PARTEA I, Nr. 424/17.VI.2011

Constituție referitoare la accesul liber la justiție, trebuie ca, în
mod expres și neechivoc, să rezulte din lege consimțământul
părților ca litigiile să fie supuse judecății unei astfel de ăinstanțe.”
Pe de altă parte, instanțele de judecată specializate în litigii
de muncă au deplina posibilitate să aibă în vedere, în materie
disciplinară, prevederile statutare și canonice. Existența unor
statute proprii nu înlătură dreptul salariaților de a beneficia de
accesul liber la ăjustiția statală.”
Neconstituționalitatea art. 26 din Legea nr. 489/2006 decurge
din imposibilitatea atacării în fața instanțelor judecătorești
menționate în art. 126 alin. (1) din Legea fundamentală a
hotărârilor date în materie disciplinară de organele proprii de
judecată religioasă ale cultelor, precum și din absența
reglementării unor norme de procedură sau a unor termene
referitoare la judecată.
Totodată, textul de lege criticat încalcă și prevederile art. 6
paragraful 1 din Convenția pentru apărarea drepturilor omului și
a libertăților fundamentale, deoarece organele de jurisdicție ale
cultelor nu reprezintă un tribunal independent și imparțial din
cauza faptului că membrii acestora sunt persoane subordonate
conducerii cultului.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile părții prezente și ale
apărătorului acesteia, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 26 din Legea nr. 489/2006 privind libertatea
religioasă și regimul general al cultelor, publicată în Monitorul
Oficial al României, Partea I, nr. 11 din 8 ianuarie 2007, care au
următorul cuprins: ă(1) Cultele pot avea organe proprii de
judecată religioasă pentru problemele de disciplină internă,
conform statutelor și reglementărilor proprii.
(2) Pentru problemele de disciplină internă sunt aplicabile în
mod exclusiv prevederile statutare și canonice.
(3) Existența organelor proprii de judecată nu înlătură
aplicarea legislației cu privire la contravenții și infracțiuni în
sistemul jurisdicțional.”
Autorul excepției de neconstituționalitate consideră că
prevederile criticate contravin dispozițiilor constituționale ale
art. 21 referitor la accesul liber la justiție, ale art. 53 privind
restrângerea exercițiului unor drepturi sau al unor libertăți, ale
art. 124 alin. (2) potrivit căruia justiția este unică, imparțială și
egală, ale art. 126 alin. (1) privind competența Înaltei Curți de
Casație și Justiție și a celorlalte instanțe judecătorești stabilite de
lege de a realiza justiția, precum și ale alin. (5) referitoare la
interzicerea înființării de instanțe extraordinare. Totodată, textul
de lege criticat contravine și prevederilor art. 6 paragraful 1 din
Convenția pentru apărarea drepturilor omului și a libertăților
fundamentale, privind dreptul la un proces echitabil.
Examinând excepția de neconstituționalitate, Curtea observă
că prin textul de lege criticat legiuitorul statuează cu privire la
posibilitatea cultelor de a avea organe proprii de judecată

religioasă și la obligația ca, în problemele de disciplină internă,
să fie aplicabile exclusiv prevederile statutare și canonice, în
aplicarea principiului autonomiei religioase, consacrat de art. 29
alin. (5) din Legea fundamentală.
I. Referitor la autonomia cultelor religioase, Curtea observă,
în acord cu studiile doctrinare în materie (Radu Carp — Studia
Politica, Romanian Political Science Review, vol. X, nr. 2/2010,
Ed. C.H. Beck, p. 349—357), că acest concept s-a născut
datorită separației dintre stat și biserică, fiecare dintre aceste
instituții având competențe specifice care nu interferează.
De exemplu, Curtea Europeană a Drepturilor Omului prin
Hotărârea din 3 noiembrie 2009, pronunțată în Cauza Lautsi
împotriva Italiei, a reafirmat obligația statului de a fi neutru în
exercitarea autorității publice, mai ales în ce privește educația,
prin neafișarea simbolurilor religioase aparținând unui cult
anume în sălile de clasă.
Curtea observă că în cazul cultelor religioase termenul
autonomie se referă la capacitatea de a legifera și a se conduce
potrivit statutelor proprii. Astfel, o definiție completă a
conceptului de autonomie a cultelor poate fi următoarea: dreptul
natural al Bisericii de a stabili unilateral normele doctrinare,
clericale și judiciare specifice naturii sale și de a se autoguverna
prin acestea, în mod independent față de stat (Ionuț
Corduneanu — Biserica și statul — două studii, Ed. Evloghia,
Târgșoru Vechi, 2006, p. 52—82).
Totodată, Curtea mai observă că, în jurisprudența sa, Curtea
Europeană a Drepturilor Omului a statuat că existența autonomă
a comunităților religioase este indispensabilă într-o societate
democratică și constituie o problemă esențială în protecția
libertății religioase garantate de prevederile art. 9 din Convenția
pentru apărarea drepturilor omului și a libertăților fundamentale
(Hotărârea din 26 octombrie 2000, pronunțată în Cauza Hasan
și Chaush împotriva Bulgariei).
Prin urmare, Curtea reține că opțiunea legiuitorului exprimată
în textul de lege criticat este pe deplin justificată din perspectiva
principiului autonomiei cultelor în raport cu statul, principiu
reflectat, la nivel constituțional, de art. 29 alin. (5) din Legea
fundamentală, potrivit căruia ăCultele religioase sunt autonome
față de stat și se bucură de sprijinul acestuia [...]”.
II. Curtea observă că susținerile autorului excepției potrivit
cărora această jurisdicție este una administrativ-disciplinară
obligatorie, ceea ce contravine art. 21 alin. (4) din Constituție
conform căruia jurisdicțiile speciale administrative sunt
facultative și gratuite, nu pot fi primite. Astfel, din perspectiva
modului de organizare, funcționare și a competențelor
exercitate, cultele nu constituie autorități publice în sensul Legii
contenciosului administrativ nr. 544/2004. În acest sens,
prevederile Legii nr. 489/2006 privind libertatea religioasă și
regimul general al cultelor disting între autoritățile publice și
culte, spre exemplu art. 9 alin. (2) potrivit căruia ăCultele sunt
egale în fața legii și a autorităților publice”. Prin urmare,
jurisdicția în cadrul cultelor nu este una specială administrativă,
așa încât nu se poate susține încălcarea dispozițiilor art. 21
alin. (4) din Constituție.
III. Curtea constată că autorul excepției se referă la faptul că,
potrivit art. 26 din Legea nr. 489/2006, cultele pot avea organe
proprii de judecată religioasă, care soluționează problemele de
disciplină internă și ale căror hotărâri, în cazul anumitor culte, nu
pot fi atacate în fața instanțelor civile. Acest aspect este
concretizat, în speță, de art. 156 alin. (6) din Statutul pentru
organizarea și funcționarea Bisericii Ortodoxe Române, aprobat
prin Hotărârea Guvernului nr. 53/2008, publicată în Monitorul
Oficial al României, Partea I, nr. 50 din 22 ianuarie 2008, potrivit
căruia ăÎn virtutea autonomiei cultelor, prevăzută de lege, și a
competențelor specifice lor, instanțele de judecată bisericească
soluționează problemele de disciplină internă, iar hotărârile

MONITORUL OFICIAL AL ROMÂNIEI, PARTEA I, Nr. 424/17.VI.2011
instanțelor bisericești la toate nivelurile nu sunt atacabile în fața
instanțelor civile”.
Din această perspectivă, Curtea observă, cu privire la critica
referitoare la încălcarea art. 21 alin. (1)—(3) privind accesul liber
la justiție din Legea fundamentală, că acesta nu este un drept
absolut, ci unul care poate implica limitări, cât timp acestea sunt
rezonabile și proporționale cu scopul urmărit. În acest sens,
Curtea Europeană a Drepturilor Omului a statuat în
jurisprudența sa, de exemplu prin Hotărârea din 21 februarie
1975, pronunțată în Cauza Golder împotriva Regatului Unit, că
dreptul de acces la tribunale nu este absolut. Fiind vorba de un
drept pe care Convenția l-a recunoscut fără să-l definească în
sensul restrâns al cuvântului, există posibilitatea limitărilor
implicit admise chiar în afara limitelor care circumscriu conținutul
oricărui drept. Totodată, prin Hotărârea din 28 mai 1985,
pronunțată în Cauza Ashingdane împotriva Regatului Unit al
Marii Britanii, Curtea a reținut că acest drept cere, prin însăși
natura sa, o reglementare din partea statului, reglementare ce
poate varia în timp și spațiu, însă în funcție de ăresursele
comunităților și nevoile indivizilor.” În elaborarea unei astfel de
reglementări, statele se bucură de o anumită marjă de
apreciere.
Curtea reține că, potrivit art. 29 alin. (3) din Legea
fundamentală, ăCultele religioase sunt libere și se organizează
potrivit statutelor proprii, în condițiile legii”, ceea ce
demonstrează că legiuitorul constituant a înțeles, în aplicarea
principiului autonomiei cultelor, să lase la latitudinea acestora
stabilirea unor reglementări specifice în ce privește atât
organizarea și funcționarea lor, cât și stabilirea unor reguli proprii
de judecată în ce privește răspunderea disciplinară internă.
Aceasta și datorită naturii speciale a abaterilor și delictelor
disciplinare, a pedepselor și a iertărilor pe care, în speță, nu le
pot aplica instanțele de drept comun.
Referitor la susținerea potrivit căreia instanțele de judecată
specializate în litigii de muncă au deplina posibilitate să aibă în
vedere, în materie disciplinară, prevederile statutare și canonice,
Curtea observă că răspunderea disciplinară a clerului nu
intervine ca urmare a nerespectării clauzelor unui contract de
muncă. În speță, art. 123 alin. (7) din Statutul pentru organizarea
și funcționarea Bisericii Ortodoxe Române prevede că ăRaportul
dintre personalul clerical și Centrul Eparhial este unul de slujire
și misiune liber asumată, conform mărturisirii (declarației)
solemne publice rostite și semnate de către fiecare candidat
înaintea hirotoniei întru preot”. Așa fiind, Curtea reține că
prevederile Codului muncii referitoare la competența de
judecată a instanțelor judecătorești specializate în dreptul muncii
nu sunt aplicabile în cazul cultelor.
Având în vedere toate aceste aspecte, Curtea reține că este
justificată, în speță, limitarea dreptului de acces la o instanță
numai cu privire la judecarea contravențiilor și infracțiunilor.
Întrucât nu s-a constatat încălcarea niciunui drept
fundamental Curtea reține că dispozițiile art. 53 privind
restrângerea exercițiului unor drepturi sau al unor libertăți din
Constituție nu sunt incidente în speță.
IV. Curtea mai reține că, potrivit art. 10 alin. (1) privind
libertatea de gândire, de conștiință și de religie din Carta
drepturilor fundamentale a Uniunii Europene, ăorice persoană
are dreptul la libertatea de gândire, de conștiință și de religie.
Acest drept implică libertatea de a-și schimba religia sau
convingerea, precum și libertatea de a-și manifesta religia sau
convingerea individual sau colectiv, în public sau în particular,
prin intermediul cultului, învățământului, practicilor și îndeplinirii
riturilor”. În acord cu aceste prevederi, o persoană poate în mod
liber să își aleagă, să practice sau să își manifeste religia prin
intermediul cultului, învățământului, practicilor și îndeplinirii
riturilor. Întrucât fiecare religie presupune o practică și rituri
specifice, cunoscute de persoana interesată la intrarea într-un

7

cult acceptat, este firesc ca aceasta să se supună regulilor
cultului respectiv. În speță, potrivit art. 123 alin. (1) și (7) din
Statutul pentru organizarea și funcționarea Bisericii Ortodoxe
Române, ăPreoții și diaconii slujitori se recrutează dintre doctorii,
absolvenții de masterat și licențiații facultăților de teologie,
specializarea Teologie pastorală, care au susținut examenul de
capacitate preoțesc” iar ăLa începerea activității pastorale în
unitatea pentru care a fost numit, personalul bisericesc primește
din partea chiriarhului o decizie prin care se reglementează
drepturile și îndatoririle ce-i vor reveni”. Curtea constată că
personalul clerical are o pregătire specifică ce presupune
cunoașterea statutelor și normelor canonice ce reglementează
atât răspunderea disciplinară, cât și procedura de judecată
specifică, cuprinsă în art. 148—160 din cap. IV al Statutului
pentru organizarea și funcționarea Bisericii Ortodoxe Române.
Totodată, Curtea mai observă că, potrivit art. 2 alin. (2) din
Statut, ăBiserica Ortodoxă Română este autocefală și unitară în
organizarea și în lucrarea sa pastorală, misionară și
administrativă”. Or, principiile autonomiei și unității cultului nu ar
mai fi respectate dacă instanțele de drept comun ar exercita
controlul asupra hotărârilor luate de instanțele disciplinare și de
judecată bisericească în probleme doctrinare, morale, canonice
și disciplinare. Prin urmare, Curtea nu poate reține criticile
autorului excepției potrivit cărora prevederile art. 26 din Legea
nr. 489/2006 privind libertatea religioasă și regimul general al
cultelor aduc atingere dispozițiilor art. 124 alin. (2) și ale art. 126
alin. (1) și (5) din Constituție.
În sensul celor menționate s-a pronunțat și Curtea
Europeană a Drepturilor Omului prin Hotărârea din
23 septembrie 2008, pronunțată în Cauza Ahtinen împotriva
Finlandei, observând că, ăatunci când acceptă angajarea
ecleziastică într-o parohie, preoții sunt conștienți de posibilitatea
ca mai târziu să fie transferați într-un alt post. Din acest motiv,
reclamantul, prin faptul că a fost de acord să slujească într-o
parohie a Bisericii ca preot și-a asumat și răspunderea de a se
supune regulilor respectivului cult care se regăsesc în Statutul
Bisericii și în Regulile de procedură bisericească”.
V. În final, referitor la susținerea potrivit căreia textul de lege
criticat încalcă și prevederile art. 6 paragraful 1 din Convenția
pentru apărarea drepturilor omului și a libertăților fundamentale,
întrucât organele de jurisdicție ale cultelor nu reprezintă un
tribunal independent și imparțial prin faptul că membrii acestora
sunt persoane subordonate conducerii cultului, Curtea observă
că nici aceasta nu poate fi reținută.
Astfel, Curtea Europeană a Drepturilor Omului, prin
Hotărârea pronunțată în Cauza Ahtinen împotriva Finlandei,
anterior menționată, a decis într-o situație similară celei din
speță (reclamantul fusese transferat ca preot dintr-o parohie în
alta, fără a i se cere consimțământul, prin decizia Consiliului
Clerical, inatacabilă în instanță, în acord cu regulile cuprinse în
Statutul Bisericii Evanghelice Luterane) că art. 6 paragraful 1
din Convenția pentru apărarea drepturilor omului și a libertăților
fundamentale nu este încălcat de vreme ce nu își găsește
aplicarea în cauză. Dreptul pretins de reclamant nu constituia
un ădrept civil”, care să poată fi valorificat în fața instanțelor de
drept comun, în sensul art. 6 din Convenție.
Totodată, Curtea Europeană a Drepturilor Omului s-a
pronunțat în același sens, al inaplicabilității art. 6 paragraful 1
din Convenția pentru apărarea drepturilor omului și a libertăților
fundamentale, și prin Decizia de admisibilitate din 30 ianuarie
2001 (Cererea nr. 40.224/1998), pronunțată în Cauza Eva
Dudová și Zdenĕk Duda împotriva Republicii Cehe, reținând că
procedura urmată de reclamanți nu se referea la un drept cu
privire la care să existe cale de atac în fața instanțelor de
judecată cehe. Curtea a reamintit că art. 6 din Convenție nu are
ca scop crearea de noi drepturi materiale care nu au fundament
legal în ordinea juridică internă, ci de a oferi o protecție

8

MONITORUL OFICIAL AL ROMÂNIEI, PARTEA I, Nr. 424/17.VI.2011

procedurală drepturilor recunoscute în legislația internă a
statului în cauză.
VI. De altfel, Curtea observă că s-a mai pronunțat asupra
textului de lege criticat, în sensul respingerii excepției de
neconstituționalitate, prin Decizia nr. 640 din 10 iunie 2008,
publicată în Monitorul Oficial al României, Partea I, nr. 506 din

4 iulie 2008, și Decizia nr. 797 din 3 iulie 2008, publicată în
Monitorul Oficial al României, Partea I, nr. 575 din 30 iulie 2008.
Soluțiile pronunțate cu acel prilej și argumentele care au stat
la baza acestora își mențin valabilitatea și în cauza de față,
neintervenind elemente de noutate care să justifice
reconsiderarea acestei jurisprudențe.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 26 din Legea nr. 489/2006 privind libertatea
religioasă și regimul general al cultelor, excepție ridicată de instanța de judecată, din oficiu, în Dosarul nr. 3.361/84/2009 al Curții
de Apel Cluj — Secția civilă, de muncă și asigurări sociale, pentru minori și familie.
Definitivă și general obligatorie.
Pronunțată în ședința publică din data de 7 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Cătălina Turcu

CURTEA CONSTITUȚIONALĂ

D E C I Z I A Nr. 451
din 12 aprilie 2011

referitoare la excepția de neconstituționalitate a prevederilor Legii nr. 374/2006
privind suspendarea serviciului public cu specific silvic pentru proprietarii terenurilor forestiere
pentru care au fost emise documentele prevăzute la art. III alin. (1) din Legea nr. 169/1997
pentru modificarea și completarea Legii fondului funciar nr. 18/1991
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor Legii nr. 374/2006 privind suspendarea serviciului
public cu specific silvic pentru proprietarii terenurilor forestiere
pentru care au fost emise documentele prevăzute la art. III
alin. (1) din Legea nr. 169/1997 pentru modificarea și
completarea Legii fondului funciar nr. 18/1991, excepție ridicată
de Obștea Moșnenilor Olănești, județul Vâlcea, în Dosarul
nr. 2.023/90/2007 al Tribunalului Vâlcea — Secția comercială și
de contencios administrativ.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune

concluzii de respingere a excepției de neconstituționalitate ca
neîntemeiată. În acest sens, arată că suspendarea serviciului
public cu specific silvic la nivel național pentru proprietarii
terenurilor forestiere ale căror titluri de proprietate au fost
atacate cu cereri de constatare a nulității absolute nu este de
natură a aduce atingere dreptului de proprietate privată.
C U R T E A,

având în vedere actele și lucrările dosarului, constată
următoarele:
Prin Încheierea nr. 60 din 26 iunie 2007, pronunțată în
Dosarul nr. 2.023/90/2007, Tribunalul Vâlcea — Secția
comercială și de contencios administrativ a sesizat Curtea
Constituțională cu excepția de neconstituționalitate a
prevederilor Legii nr. 374/2006 privind suspendarea
serviciului public cu specific silvic pentru proprietarii
terenurilor forestiere pentru care au fost emise
documentele prevăzute la art. III alin. (1) din Legea
nr. 169/1997 pentru modificarea și completarea Legii
fondului funciar nr. 18/1991, excepție ridicată de Obștea
Moșnenilor Olănești, județul Vâlcea, într-o cauză având ca
obiect anulare act administrativ.
În motivarea excepției de neconstituționalitate autorul
acesteia susține că Legea nr. 374/2006 instituie o evidentă
interferență în conținutul juridic al dreptului de proprietate privată
prin suspendarea folosinței — jus utendi și jus fruendi — ca

MONITORUL OFICIAL AL ROMÂNIEI, PARTEA I, Nr. 424/17.VI.2011
atribut al dreptului de proprietate asupra imobilului. În acest
sens, se arată că, fiind vorba despre o reglementare privind
regimul juridic general al proprietății, potrivit art. 73 alin. (3) lit. m)
din Constituție, ăaceasta nu poate îmbrăca decât forma unei legi
organice”. Ca atare, apreciază că legea criticată instituie o
adevărată suspendare a unui atribut din conținutul juridic al
dreptului de proprietate, ceea ce echivalează cu ăparalizarea
prerogativelor de folosință și percepere a fructelor imobilelor
respective, deoarece aceste prerogative pot fi exercitate numai
în regim silvic, adică prin prestarea serviciului public cu specific
silvic”.
Tribunalul Vâlcea — Secția comercială și de contencios
administrativ consideră că excepția de neconstituționalitate
este neîntemeiată. În acest sens, arată că prin Legea
nr. 374/2006 nu se încalcă dispozițiile Constituției, întrucât prin
acest act normativ se dă eficiență art. III alin. (1) din Legea
nr. 169/1997, în sensul că sunt lovite de nulitate absolută, potrivit
legislației civile aplicabile la data încheierii actului juridic, actele
emise cu încălcarea prevederilor Legii fondului funciar
nr. 18/1991.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că reglementarea criticată
este constituțională, fiind conformă cu dispozițiile Legii
fundamentale. Astfel, arată că suspendarea serviciului public cu
specific silvic la nivel național pentru proprietarii terenurilor
forestiere ale căror titluri de proprietate au fost atacate cu
nulitate absolută nu este de natură a aduce atingere dreptului de
proprietate privată, regimului juridic general al proprietății și
moștenirii, întrucât, pe perioada suspendării acestui serviciu
public, paza este asigurată, potrivit legii, de Regia Națională a
Pădurilor —Romsilva, iar cheltuielile respective sunt suportate
de la bugetul de stat.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile legale criticate, raportate la
dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile Legii nr. 374/2006 privind suspendarea serviciului
public cu specific silvic pentru proprietarii terenurilor forestiere
pentru care au fost emise documentele prevăzute la art. III
alin. (1) din Legea nr. 169/1997 pentru modificarea și
completarea Legii fondului funciar nr. 18/1991, în integralitatea
sa, lege publicată în Monitorul Oficial al României, Partea I,
nr. 846 din 13 octombrie 2006.
Actul normativ criticat are următorul conținut:
— ăArt. 1. — Serviciul public cu specific silvic la nivel național
pentru proprietarii terenurilor forestiere pentru care au fost emise
documentele prevăzute la art. III alin. (1) din Legea nr. 169/1997
pentru modificarea și completarea Legii fondului funciar
nr. 18/1991, cu modificările și completările ulterioare, se
suspendă în condițiile prezentei legi.
Art. 2. — Comisiile județene pentru stabilirea dreptului de
proprietate privată asupra terenurilor identifică proprietarii

9

terenurilor forestiere pentru care au fost emise documentele
prevăzute la art. III alin. (1) din Legea nr. 169/1997, cu
modificările și completările ulterioare, și introduc la instanțele
judecătorești competente acțiuni în constatarea nulității
documentelor respective, dacă acestea nu au fost introduse de
persoanele prevăzute la art. III alin. (2) din Legea nr. 169/1997,
cu modificările și completările ulterioare, care au obligația de a
face cunoscut comisiilor introducerea acțiunii în constatarea
nulității.
Art. 3. — (1) Comisiile județene pentru stabilirea dreptului de
proprietate privată asupra terenurilor comunică inspectoratelor
teritoriale de regim silvic și de vânătoare care sunt proprietarii
terenurilor forestiere situate pe raza unității administrativteritoriale pentru care s-a invocat nulitatea titlurilor de proprietate
la instanțele judecătorești.
(2) Comunicarea prevăzută la alin. (1) se face cu precizarea
clară a datelor de identificare a terenurilor forestiere, în
conformitate cu amenajamentul silvic.
(3) Inspectoratele teritoriale de regim silvic și de vânătoare
suspendă serviciul public silvic pentru proprietarii terenurilor
forestiere pe baza comunicării prevăzute la alin. (1).
Art. 4. — (1) Suspendarea prevăzută la art. 3 alin. (3)
încetează la data comunicării de către comisiile județene pentru
stabilirea drepturilor de proprietate privată asupra terenurilor a
hotărârilor judecătorești definitive și irevocabile, favorabile
proprietarilor, care clarifică situația juridică a terenurilor
forestiere, către inspectoratele teritoriale de regim silvic și de
vânătoare.
(2) Hotărârile judecătorești prevăzute la alin. (1) se aduc la
cunoștință comisiilor județene pentru stabilirea dreptului de
proprietate privată asupra terenurilor de către proprietari și de
către autoritățile parte în procese.
(3) Pe perioada suspendării serviciului silvic prevăzut la art. 3
alin. (3) paza terenurilor forestiere se asigură de Regia Națională
a Pădurilor — Romsilva.
(4) Cheltuielile determinate de asigurarea pazei prevăzute la
alin. (3) se suportă de la bugetul de stat și se decontează în
condițiile art. 17 din Ordonanța de urgență a Guvernului
nr. 139/2005 privind administrarea pădurilor din România,
aprobată cu modificări și completări prin Legea nr. 38/2006, și
ale art. 6 din Hotărârea Guvernului nr. 483/2006 pentru
aprobarea atribuțiilor ocoalelor silvice de stat și ale celor
constituite ca structuri proprii, a obligațiilor ce revin deținătorilor
de păduri, în vederea respectării regimului silvic, precum și a
Regulamentului de aplicare a Ordonanței de urgență a
Guvernului nr. 139/2005 privind administrarea pădurilor din
România.
Art. 5. — Prestarea serviciului public cu specific silvic cu
încălcarea prevederilor prezentei legi constituie contravenție și
se sancționează cu amendă de la 5.000 lei la 10.000 lei.
Art. 6. — (1) Constatarea contravențiilor prevăzute la art. 5
se face de către personalul silvic cu atribuții de control din cadrul
autorității publice centrale care răspunde de silvicultură și de
structurile subordonate.
(2) Dispozițiile referitoare la contravenții, prevăzute la art. 5,
se completează cu dispozițiile Ordonanței Guvernului nr. 2/2001
privind regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.”
Autorul
excepției
invocă
încălcarea
dispozițiilor
constituționale ale art. 73 alin. (3) lit. m) referitoare la legiferare
și art. 136 alin. (5) potrivit cărora proprietatea privată este
inviolabilă, în condițiile legii organice.
Examinând excepția de neconstituționalitate, Curtea
constată că nu poate fi primită critica potrivit căreia Legea
nr. 374/2006 instituie o interferență în conținutul juridic al
dreptului de proprietate privată prin suspendarea folosinței —

10

MONITORUL OFICIAL AL ROMÂNIEI, PARTEA I, Nr. 424/17.VI.2011

jus utendi și jus fruendi — ca atribut al dreptului de proprietate
asupra imobilului.
Astfel, Curtea reține că legiuitorul a decis suspendarea
serviciului public cu specific silvic pentru proprietarii terenurilor
forestiere restituite în favoarea persoanelor care nu aveau acest
drept. Această măsură este valabilă și pentru persoanele care
au primit proprietăți pe alt amplasament decât pe cel deținut în
proprietate, precum și pentru alte situații menționate de actul
normativ. Serviciul public cu specific silvic implică marcarea
arborilor, eliberarea de documente pentru transport și
valorificare, precum și paza pădurilor, în caz de solicitare. Aceste
acțiuni reprezintă etapa premergătoare exploatării lemnului de
către personalul silvic care funcționează în cadrul ocoalelor
silvice. Această reglementare își propune să oprească tăierea
abuzivă a pădurilor, realizată prin folosirea ămascată” a
serviciilor silvice. Suspendarea serviciului public cu specific silvic
încetează la momentul clarificării situației juridice a terenurilor
forestiere, iar pe perioada suspendării, paza acestor terenuri se
asigură de Regia Națională a Pădurilor — Romsilva, cheltuielile
fiind asigurate de la bugetul de stat și decontate de către
proprietari stabiliți prin hotărâri judecătorești definitive și
irevocabile.
Potrivit actului normativ criticat, comisiile județene pentru
stabilirea dreptului de proprietate privată asupra terenurilor
identifică proprietarii terenurilor forestiere pentru care au fost

emise documentele prevăzute la art. III din Legea nr. 169/1997
pentru modificarea și completarea Legii fondului funciar
nr. 18/1991 și invocă în fața instanțelor judecătorești nulitatea
acestor acte, în situația în care nu au invocat-o proprietarii în
cauză. Proprietarii au obligația de a anunța comisiile despre
invocarea nulității. Comisiile județene comunică inspectoratelor
teritoriale de regim silvic și de vânătoare care sunt proprietarii
pădurilor situate pe raza unității administrativ-teritoriale pentru
care s-a invocat nulitatea titlurilor de proprietate. Comunicarea
trebuie să cuprindă precizarea clară a datelor de identificare a
terenurilor forestiere, conform amenajamentului silvic.
Așa fiind, legiuitorul a prevăzut, pentru anumite situații
speciale, cum este cea din actul normativ criticat, posibilitatea
suspendării serviciului public cu specific silvic pentru proprietarii
terenurilor forestiere pentru care au fost emise documentele
prevăzute la art. III alin. (1) din Legea nr. 169/1997, dispoziții
legale ce precizează o dată în plus sancțiunea nulității actelor
translative de proprietate încheiate cu încălcarea normelor
legale imperative. Or, cum un act nul nu poate produce efecte,
fiind desființat de la data încheierii lui, un asemenea act nu poate
să constituie temeiul dobândirii valabile a dreptului de
proprietate și, ca atare, nu poate fi reținută critica privind
încălcare dispozițiilor art. 73 alin. (3) lit. m) și art. 136 alin. (5) din
Constituție.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor Legii nr. 374/2006 privind suspendarea
serviciului public cu specific silvic pentru proprietarii terenurilor forestiere pentru care au fost emise documentele prevăzute la
art. III alin. (1) din Legea nr. 169/1997 pentru modificarea și completarea Legii fondului funciar nr. 18/1991, excepție ridicată de
Obștea Moșnenilor Olănești, județul Vâlcea, în Dosarul nr. 2.023/90/2007 al Tribunalului Vâlcea — Secția comercială și de
contencios administrativ.
Definitivă și general obligatorie.
Pronunțată în ședința publică din data de 12 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora
CURTEA CONSTITUȚIONALĂ

D E C I Z I A Nr. 456
din 12 aprilie 2011

referitoare la excepția de neconstituționalitate a prevederilor art. 111 din Codul de procedură civilă,
precum și ale art. 1073 și art. 1077 din Codul civil
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 111 din Codul de procedură civilă, precum și
a celor ale art. 1073 și art. 1077 din Codul civil, excepție ridicată
de Silvia Constantin în Dosarul nr. 25.653/215/2007 al
Tribunalului Dolj — Secția civilă.
La apelul nominal lipsesc părțile, față de care procedura de
citare este legal îndeplinită.

MONITORUL OFICIAL AL ROMÂNIEI, PARTEA I, Nr. 424/17.VI.2011
Magistratul-asistent referă asupra cauzei și arată că autorul
excepției de neconstituționalitate a depus la dosar note scrise
prin care solicită admiterea acesteia, astfel cum a fost formulată.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
Astfel, referitor la prevederile art. 111 din Codul de procedură
civilă, invocă jurisprudența în materie a Curții Constituționale,
iar în ceea ce privește pretinsa neconstituționalitate a
prevederilor art. 1073 și art. 1077 din Codul civil, reprezentantul
Ministerului Public apreciază că excepția de neconstituționalitate
nu este motivată.
C U R T E A,

având în vedere actele și lucrările dosarului, constată
următoarele:
Prin Încheierea din 1 aprilie 2010, pronunțată în Dosarul
nr. 25.653/215/2007, Tribunalul Dolj — Secția civilă a sesizat
Curtea Constituțională cu excepția de neconstituționalitate
a prevederilor art. 111 din Codul de procedură civilă,
precum și ale art. 1073 și art. 1077 din Codul civil, excepție
ridicată de Silvia Constantin într-o cauză civilă având ca obiect
o acțiune în constatare.
În motivarea excepției de neconstituționalitate autorul
acesteia susține că prin aplicarea prevederilor de lege criticate
se încalcă art. 16 din Constituție, întrucât, pentru a se obține o
hotărâre care să țină loc de act autentic de vânzare-cumpărare,
părțile n-ar mai fi egale, încălcându-se, de asemenea, și
dispozițiile constituționale ale art. 21 privind realizarea unui
proces echitabil și cele ale art. 44, fiindu-i lezat astfel și dreptul
de proprietate. Totodată, arată că prin aplicarea prevederilor
deduse judecății se ajunge la restrângerea exercițiului unor
drepturi fundamentale, cum este și dreptul de proprietate.
Tribunalul Dolj — Secția civilă apreciază că prevederile
art. 111 din Codul de procedură civilă, precum și cele ale
art. 1073 și art. 1077 din Codul civil nu contravin dispozițiilor
constituționale, arătând că, în jurisprudența sa, Curtea
Constituțională a statuat în mod constant că egalitatea
consacrată de art. 16 din Constituție nu pretinde uniformitate, ci
presupune existența unui tratament egal pentru persoanele
aflate în situații similare, precum și reglementarea unor măsuri
sau soluții diferite pentru situații diferite.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, notele scrise depuse la dosar, concluziile
procurorului, prevederile legale criticate, raportate la dispozițiile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 111 din Codul de procedură civilă, precum și cele
ale art. 1073 și art. 1077 din Codul civil, care au următorul
conținut:
— Art.111 din Codul de procedură civilă: ăPartea care are
interes poate să facă cerere pentru constatarea existenței sau

11

neexistenței unui drept. Cererea nu poate fi primită dacă partea
poate cere realizarea dreptului.”;
— Art.1073 din Codul civil: ăCreditorul are dreptul de a
dobândi îndeplinirea exactă a obligației și, în caz contrar, are
dreptul la dezdăunare.”;
— Art.1077 din Codul civil: ăNefiind îndeplinită obligația de a
face, creditorul poate asemenea să fie autorizat a o aduce el la
îndeplinire, cu cheltuiala debitorului.”
În opinia autorului excepției de neconstituționalitate, textele
de lege criticate contravin dispozițiilor constituționale ale art. 16
privind egalitatea în drepturi, art. 21 care consacră accesul liber
la justiție, art. 44 referitoare la dreptul de proprietate privată,
precum și ale art. 53 privind restrângerea exercițiului unor
drepturi sau al unor libertăți.
Examinând excepția de neconstituționalitate, Curtea
constată că prevederile de lege criticate au mai făcut obiect al
controlului de constituționalitate, prin raportare la aceleași
dispoziții constituționale.
În acest sens, sunt Decizia nr. 754/2010, publicată în
Monitorul Oficial al României, Partea I, nr. 468 din 7 iulie 2010,
și Decizia nr. 662/2010, publicată în Monitorul Oficial al
României, Partea I, nr. 398 din 16 iunie 2010, referitoare la
art. 111 din Codul de procedură civilă, respectiv Decizia
nr. 134/2009, publicată în Monitorul Oficial al României, Partea I,
nr. 278 din 28 aprilie 2009, cu privire la art. 1073 și art. 1077 din
Codul civil, prin care Curtea a statuat că aceste prevederi de
lege sunt constituționale.
Astfel, prin Decizia nr. 754/2010, Curtea a constatat că
art. 111 din Codul de procedură civilă consacră acțiunea în
constatare, numită și în recunoașterea dreptului sau în
confirmare, acțiune prin care reclamantul solicită instanței să
constate existența unui drept al său sau inexistența unui drept
al pârâtului împotriva sa. Pentru exercitarea acțiunii în
constatare este necesară îndeplinirea cumulativă a următoarelor
condiții: partea să nu poată cere realizarea dreptului, să justifice
un interes și prin acțiune să nu urmărească contestarea
existenței sau inexistenței unei stări de fapt. O particularitate
importantă a acțiunii în constatare rezidă în caracterul său
preventiv, scopul exercitării sale fiind acela de a preîntâmpina
contestarea unui raport juridic. Prevederile art. 111 din Codul de
procedură civilă statornicesc, de asemenea, principiul
subsidiarității acțiunii în constatare în raport cu acțiunea în
realizarea dreptului. Caracterul subsidiar și limitat al acestei
acțiuni constituie expresia voinței legiuitorului de a adopta norme
prin care actul de justiție să fie gestionat în mod eficient, astfel
încât activitatea organelor judiciare să nu fie încărcată cu două
acțiuni paralele: una în constatare și una în realizarea dreptului.
În ceea ce privește încălcarea prevederilor art. 16 din
Constituție, Curtea a constatat că, în măsura în care
reglementarea dedusă controlului se aplică tuturor celor aflați în
situația prevăzută în ipoteza normei legale, fără nicio
discriminare pe considerente arbitrare, critica cu un atare obiect
nu este întemeiată.
De asemenea, Curtea a apreciat că nu pot fi reținute nici
criticile referitoare la încălcarea dispozițiilor constituționale
referitoare la dreptul la un proces echitabil sau dreptul de
proprietate, invocate de autorul excepției.
Prin Decizia nr. 134/2009, Curtea a reținut că art. 1073 din
Codul civil stabilește regula de principiu privind efectul general
al obligațiilor, și anume dreptul creditorului de a urmări și de a
obține de la debitor îndeplinirea exactă a prestației la care s-a
obligat sau de a cere despăgubiri în caz de neexecutare. Or,
finalitatea acestui din urmă text din Codul civil constă, așa cum
a statuat Curtea Constituțională, în realizarea drepturilor
creditorului, prin determinarea debitorului de a executa obligația
la care este ținut în temeiul unui contract încheiat între părți, sub
sancțiunea suportării unor despăgubiri.

12

MONITORUL OFICIAL AL ROMÂNIEI, PARTEA I, Nr. 424/17.VI.2011

În ceea ce privește art. 1077 din Codul civil, Curtea a reținut
că finalitatea acestuia constă în determinarea debitorului de a
executa obligația la care este ținut în temeiul unui contract
încheiat între părți, sub sancțiunea suportării cheltuielilor pe care
le implică executarea sa. Prin exercitarea acestei constrângeri
cu caracter pecuniar se urmărește contracararea manoperelor
abuzive, care ar duce la întârzierea îndeplinirii obligațiilor
asumate de debitor, în vederea asigurării celerității, ca exigență

a executării obligațiilor civile. Astfel, prin executarea silită a unei
obligații de a face se asigură realizarea drepturilor creditorului,
dând expresie principiului garantării dreptului de proprietate
privată.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile
menționate își păstrează valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 111 din Codul de procedură civilă, precum
și a celor ale art. 1073 și art. 1077 din Codul civil, excepție ridicată de Silvia Constantin în Dosarul nr. 25.653/215/2007 al
Tribunalului Dolj — Secția civilă.
Definitivă și general obligatorie.
Pronunțată în ședința publică din data de 12 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 473
din 12 aprilie 2011

referitoare la excepția de neconstituționalitate a dispozițiilor art. 16
din Ordonanța de urgență a Guvernului nr. 43/2002 privind Direcția Națională Anticorupție
Augustin Zegrean
Aspazia Cojocar
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Tudorel Toader
Puskás Valentin Zoltán
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 16 din Ordonanța de urgență a Guvernului
nr. 43/2002 privind Direcția Națională Anticorupție, excepție
ridicată de Gheorghe Cornel Penescu în Dosarul
nr. 3.267/109/2009 al Tribunalului Teleorman — Secția penală.
La apelul nominal sunt prezenți, pentru autorul excepției,
apărătorii acestuia, domnii avocați Gabriela Damian, din cadrul
Baroului București, și Cătălin Bogdan Păun, din cadrul Baroului
Prahova. Lipsesc celelalte părți, față de care procedura de citare
este legal îndeplinită.
Cauza fiind în stare de judecată, președintele acordă
cuvântul reprezentanților autorului excepției. Având cuvântul,
domnul avocat Cătălin Bogdan Păun solicită admiterea excepției
de neconstituționalitate astfel cum a fost formulată, susținând, în

esență, că textul de lege criticat încalcă dispozițiile din Legea
fundamentală cuprinse în art. 20 — Tratatele internaționale
privind drepturile omului, art. 26 — Viața intimă, familială și
privată, art. 27 — Inviolabilitatea domiciliului, art. 28 — Secretul
corespondenței, pe cele ale art. 7—11 din Declarația Universală
a Drepturilor Omului, care consacră egalitatea oamenilor în fața
legii, dreptul oricărei persoane la satisfacție efectivă din partea
instanțelor juridice naționale competente împotriva actelor care
violează drepturile fundamentale, dreptul la un proces echitabil,
prezumția de nevinovăție, precum și pe cele ale art. 8 din
Convenția pentru apărarea drepturilor omului și a libertăților
fundamentale privind dreptul oricărei persoane la respectarea
vieții sale private, expunând, pe larg, considerentele invocate în
fața instanței de judecată. Depune note scrise la dosar.
Doamna avocat Gabriela Damian solicită admiterea excepției
de neconstituționalitate, pentru aceleași motive reținute în notele
scrise depuse la dosar.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența Curții Constituționale în materie. Arată și
faptul că, în prezenta cauză, se invocă mai mult probleme de
interpretare și aplicare a legii.
După închiderea dezbaterilor, se prezintă părțile Nicușor
Liviu Mîrțoiu și Iulian Popescu. Având cuvântul, aceștia solicită
admiterea excepției de neconstituționalitate astfel cum a fost
formulată.

MONITORUL OFICIAL AL ROMÂNIEI, PARTEA I, Nr. 424/17.VI.2011
C U R T E A,

având în vedere actele și lucrările dosarului, reține următoarele:
Prin Încheierea din 15 iunie 2010, pronunțată în Dosarul
nr. 3.267/109/2009, Tribunalul Teleorman — Secția penală a
sesizat Curtea Constituțională cu excepția de
neconstituționalitate a dispozițiilor art. 16 din Ordonanța de
urgență a Guvernului nr. 43/2002 privind Direcția Națională
Anticorupție, excepție ridicată de Gheorghe Cornel Penescu.
În motivarea excepției de neconstituționalitate se susține,
în esență, că textul de lege criticat este neconstituțional pentru
următoarele motive:
ă— deși în discuție sunt inviolabilități, restrângerea unor
drepturi, ordonanța lasă procurorului o marjă de apreciere
neîngrădită prin criterii legale;
— inaplicabilitatea textului prin generalitate;
— dispunerea de măsuri specifice procesului penal, în afara
acestuia, respectiv înainte de dispunerea începerii urmăririi
penale;
— măsurile nu sunt supuse autorizării și controlului
judecătoresc”.
Autorul excepției susține că art. 16 din Ordonanța de urgență
a Guvernului nr. 43/2002 este neconstituțional, în măsura în
care abilitează procurorul să ia măsurile menționate, în lipsa
unor criterii legale și cu excluderea controlului instanței. Nu s-a
dat ceea ce Convenția denumește marjă de apreciere, ci o
putere nelimitată, ce nu se conciliază cu dispozițiile art. 53 din
Constituție, ăsituație constant sancționată de Curtea Europeană
a Drepturilor Omului.” Se apreciază că textul criticat este
neconstituțional chiar dacă măsurile menționate ar fi autorizate
de judecător, atâta timp cât asemenea măsuri nu pot fi dispuse
în afara procesului penal, cu respectarea garanțiilor legal
instituite, adică anterior începerii urmăririi penale.
Tribunalul Teleorman — Secția penală consideră că
excepția de neconstituționalitate este neîntemeiată. Arată că
art. 26, 27 și 28 din Constituție garantează respectarea de către
autoritățile publice a vieții intime, familiale și private,
inviolabilitatea domiciliului și secretul corespondenței, cu
excepția situațiilor în care existența unor indicii temeinice cu
privire la săvârșirea unor infracțiuni impun efectuarea
cercetărilor pentru stabilirea unei situații de fapt ori pentru că
identificarea sau localizarea participanților nu poate fi făcută prin
alte mijloace, ori cercetarea ar fi mult întârziată. Cum în cauză
necesitatea stabilirii unei situații de fapt a reclamat efectuarea
unor interceptări, măsură care de altfel a fost dispusă în
condițiile prevăzute de art. 16 din Ordonanța de urgență a
Guvernului nr. 43/2002, nu se poate aprecia că această măsură
echivalează cu încălcarea prevederilor constituționale enunțate
de autorul excepției.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 16 din Ordonanța de urgență a Guvernului

13

nr. 43/2002 privind Direcția Națională Anticorupție, publicată în
Monitorul Oficial al României, Partea I, nr. 244 din 11 aprilie 2002,
cu modificările și completările ulterioare, având următorul cuprins:
— Art. 16: ă(1) Când sunt indicii temeinice cu privire la
săvârșirea uneia dintre infracțiunile atribuite prin prezenta
ordonanță de urgență în competența Direcției Naționale
Anticorupție, în scopul strângerii de probe sau al identificării
făptuitorului, pot fi dispuse următoarele măsuri:
a) punerea sub supraveghere a conturilor bancare și a
conturilor asimilate acestora;
b) punerea sub supraveghere, interceptarea sau
înregistrarea comunicațiilor;
c) accesul la sisteme informaționale.
(2) Măsurile prevăzute la alin. (1) lit. a) și c) pot fi dispuse de
procurorii Direcției Naționale Anticorupție, pe o durată de cel
mult 30 de zile. Pentru motive temeinice aceste măsuri pot fi
prelungite de procuror prin ordonanță motivată, fiecare
prelungire neputând depăși 30 de zile. Durata maximă a
măsurilor dispuse este de 4 luni.
(3) Măsura prevăzută la alin. (1) lit. b) poate fi dispusă de
judecător, potrivit dispozițiilor art. 911—916 din Codul de
procedură penală care se aplică în mod corespunzător.
(4) Procurorii Direcției Naționale Anticorupție pot dispune să
li se comunice înscrisuri, documente bancare, financiare ori
contabile, în condițiile prevăzute la alin. (1).”
Dispozițiile din Legea fundamentală invocate în motivarea
excepției sunt cele cuprinse în art. 20 — Tratatele internaționale
privind drepturile omului, art. 26 — Viața intimă, familială și
privată, art. 27 — Inviolabilitatea domiciliului, art. 28 — Secretul
corespondenței. Se invocă, totodată, prevederile art. 7—11 din
Declarația Universală a Drepturilor Omului, care consacră
egalitatea oamenilor în fața legii, dreptul oricărei persoane la
satisfacție efectivă din partea instanțelor juridice naționale
competente împotriva actelor care violează drepturile
fundamentale, dreptul la un proces echitabil, prezumția de
nevinovăție, precum și cele ale art. 8 din Convenția pentru
apărarea drepturilor omului și a libertăților fundamentale privind
dreptul oricărei persoane la respectarea vieții sale private.
Examinând excepția de neconstituționalitate astfel cum a fost
formulată, se constată că dispozițiile art. 16 din Ordonanța de
urgență a Guvernului nr. 43/2002 au mai fost supuse controlului
Curții Constituționale din perspectiva unor critici similare. Astfel,
cu prilejul pronunțării Deciziei nr. 560 din 6 iulie 2006, publicată
în Monitorul Oficial al României, Partea I, nr. 686 din 10 august
2006, Curtea Constituțională a statuat că dispozițiile art. 16 din
Ordonanța de urgență a Guvernului nr. 43/2002 se constituie în
norme de procedură, care, potrivit art. 126 alin. (2) din
Constituție, sunt stabilite prin lege. Prevederile legale
contestate, fără a avea semnificația unei încălcări a secretului
corespondenței, corespund cerințelor constituționale prevăzute
la alin. (1) al art. 53, potrivit cărora exercitarea dreptului poate fi
restrânsă dacă se impune pentru desfășurarea instrucției penale
și apărarea ordinii publice, cu respectarea alin. (2) al aceluiași
articol. Curtea a mai constatat cu acel prilej că a rămas fără
obiect critica autorului referitoare la lăsarea la îndemâna
procurorului a acestor măsuri procedurale, deoarece, începând
cu data de 1 ianuarie 2004 decizia cu privire la autorizația pentru
interceptarea și înregistrarea convorbirilor aparține președintelui
instanței căreia i-ar reveni competența să judece cauza în primă
instanță.
În același sens este și Decizia nr. 1.587 din 9 decembrie
2010, publicată în Monitorul Oficial al României, Partea I, nr. 73
din 28 ianuarie 2011.
Întrucât nu au intervenit elemente noi, atât soluția pronunțată
de Curtea Constituțională în jurisprudența menționată, cât și
considerentele care o fundamentează își mențin valabilitatea.

14

MONITORUL OFICIAL AL ROMÂNIEI, PARTEA I, Nr. 424/17.VI.2011

Pentru motivele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 16 din Ordonanța de urgență a Guvernului
nr. 43/2002 privind Direcția Națională Anticorupție, excepție ridicată de Gheorghe Cornel Penescu în Dosarul nr. 3.267/109/2009
al Tribunalului Teleorman — Secția penală.
Definitivă și general obligatorie.
Pronunțată în ședința publică din data de 12 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 534
din 28 aprilie 2011

referitoare la excepția de neconstituționalitate a dispozițiilor art. 4 alin. (4) din Legea recunoștinței
față de eroii-martiri și luptătorii care au contribuit la victoria Revoluției române din decembrie 1989,
precum și față de persoanele care și-au jertfit viața sau au avut de suferit în urma revoltei
muncitorești anticomuniste de la Brașov din noiembrie 1987 nr. 341/2004
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Tudorel Toader
Puskás Valentin Zoltán
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 4 alin. (4) din Legea recunoștinței față de eroiimartiri și luptătorii care au contribuit la victoria Revoluției române
din decembrie 1989, precum și față de persoanele care și-au
jertfit viața sau au avut de suferit în urma revoltei muncitorești
anticomuniste de la Brașov din noiembrie 1987 nr. 341/2004,
excepție ridicată de Cristian Vâlceanu în Dosarul
nr. 3.346/115/2009 al Tribunalului Caraș-Severin — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând jurisprudența Curții Constituționale în
materie.
C U R T E A,

având în vedere actele și lucrările dosarului, reține următoarele:
Prin Încheierea din 19 februarie 2010, pronunțată în Dosarul
nr. 3.346/115/2009, Tribunalul Caraș-Severin — Secția civilă

a sesizat Curtea Constituțională cu excepția de
neconstituționalitate a dispozițiilor art. 4 alin. (4) din Legea
recunoștinței față de eroii-martiri și luptătorii care au
contribuit la victoria Revoluției române din decembrie 1989,
precum și față de persoanele care și-au jertfit viața sau au
avut de suferit în urma revoltei muncitorești anticomuniste
de la Brașov din noiembrie 1987 nr. 341/2004, excepție
ridicată de Cristian Vîlceanu.
În motivarea excepției de neconstituționalitate se susține,
în esență, că textul de lege criticat discriminează o parte a
revoluționarilor, făcând diferențierea pe criterii economice între
participanți, fără să țină seamă de riscurile asumate în mod egal
în cadrul evenimentelor din decembrie 1989, fiind create în
acest mod două tipuri de revoluționari: unii care se bucură de
privilegii (indemnizație lunară reparatorie) și alții care nu au
dreptul la aceasta. Se încalcă și dreptul la muncă, deoarece
pentru a beneficia de drepturile acordate de certificatul de
luptător se impune renunțarea la locul de muncă și este limitată
posibilitatea de a alege anumite locuri de muncă sau ocupații,
fiind astfel îngrădit orice drept de a avea venituri legale
suplimentare care, prin cumul, depășesc salariul mediu brut pe
economie. Această restrângere de drepturi este realizată,
potrivit susținerilor autorului excepției, cu încălcarea art. 53
alin. (2) din Constituție. Înfrângerea acestor norme atrage și
înfrângerea art. 1 alin. (5) din Constituție, privind supremația
Constituției și a legilor.
Tribunalul Caraș-Severin — Secția civilă consideră că
excepția de neconstituționalitate este neîntemeiată, întrucât
textul de lege criticat nu încalcă dispozițiile constituționale
invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată

MONITORUL OFICIAL AL ROMÂNIEI, PARTEA I, Nr. 424/17.VI.2011
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie art. 4
alin. (4) din Legea recunoștinței față de eroii-martiri și luptătorii
care au contribuit la victoria Revoluției române din decembrie
1989, precum și față de persoanele care și-au jertfit viața sau au
avut de suferit în urma revoltei muncitorești anticomuniste de la
Brașov din noiembrie 1987 nr. 341/2004.
Textul de lege criticat are următorul cuprins:
— Art. 4 alin. (4): ăDe o indemnizație lunară reparatorie,
calculată prin aplicarea coeficientului de 1,10 la salariul mediu
brut utilizat la fundamentarea bugetului asigurărilor sociale de
stat și aprobat prin legea bugetului asigurărilor sociale de stat,
aferent anului pentru care se face plata, beneficiază și
persoanele care au obținut titlurile prevăzute la art. 3 alin. (1)
lit. b) pct. 3, numai dacă au un venit mai mic decât salariul mediu
brut utilizat la fundamentarea bugetului asigurărilor sociale de
stat și aprobat prin legea bugetului asigurărilor sociale de stat.
De aceleași drepturi și în aceleași condiții beneficiază copiii
eroilor-martiri, indiferent de vârstă, dacă nu sunt încadrați în
nicio formă de învățământ ori nu realizează venituri din motive
neimputabile lor.”
Autorul excepției de neconstituționalitate susține că
prevederile de lege criticate încalcă dispozițiile constituționale
ale art. 1 alin. (5) privind supremația Constituției și a legilor,
art. 16 privind egalitatea în drepturi, ale art. 41 privind dreptul la
muncă, ale art. 45 privind libertatea economică și ale art. 53

15

privind restrângerea exercițiului unor drepturi sau al unor
libertăți.
Examinând excepția de neconstituționalitate astfel cum a fost
formulată, Curtea constată că s-a mai pronunțat asupra textului
de lege criticat, de exemplu prin Decizia nr. 1.087 din
14 octombrie 2008, publicată în Monitorul Oficial al României,
Partea I, nr. 786 din 25 noiembrie 2008, și Decizia nr. 350 din
17 martie 2009, publicată în Monitorul Oficial al României,
Partea I, nr. 235 din 9 aprilie 2009.
Cu acele prilejuri, Curtea Constituțională a respins excepția
și a reținut că dispozițiile art. 4 alin. (4) din Legea recunoștinței
față de eroii-martiri și luptătorii care au contribuit la victoria
Revoluției române din decembrie 1989, precum și față de
persoanele care și-au jertfit viața sau au avut de suferit în urma
revoltei muncitorești anticomuniste de la Brașov din noiembrie
1987 nr. 341/2004 nu contravin principiului egalității și al
nediscriminării, deoarece, prin acestea, a fost reglementat
modul de calcul al indemnizației lunare reparatorii pentru
persoanele care au obținut titlul de Luptător Remarcat prin Fapte
Deosebite. Or, fiind vorba despre indemnizații cu caracter
reparatoriu, legiuitorul, în temeiul art. 61 alin. (1) din Legea
fundamentală, are deplina competență de a stabili condițiile și
criteriile de acordare a acestora, având în vedere că persoanele
care au un venit mai mic decât salariul mediu brut utilizat la
fundamentarea bugetului asigurărilor sociale de stat și aprobat
prin legea bugetului asigurărilor sociale de stat sunt într-o
situație juridică diferită față de cele care au un venit mai mare
decât acest plafon.
Întrucât față de cele examinate nu au intervenit elemente noi,
de natură să determine schimbarea jurisprudenței la care s-a
făcut referire, cele statuate prin deciziile menționate își
păstrează valabilitatea și în prezenta cauză.
În prezenta cauză a fost invocată și încălcarea dispozițiilor
constituționale care consacră dreptul la muncă, libertatea
economică și restrângerea exercițiului unor drepturi și libertăți.
Se constată însă, în mod contrar celor susținute de autorul
excepției, că textul de lege criticat nu impune nicio condiție de
natură să aducă în vreun fel atingere dispozițiilor constituționale
menționate astfel încât nici aceste susțineri nu pot fi reținute.

Pentru motivele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 4 alin. (4) din Legea recunoștinței față de eroiimartiri și luptătorii care au contribuit la victoria Revoluției române din decembrie 1989, precum și față de persoanele care și-au jertfit
viața sau au avut de suferit în urma revoltei muncitorești anticomuniste de la Brașov din noiembrie 1987 nr. 341/2004, excepție
ridicată de Cristian Vîlceanu în Dosarul nr. 3.346/115/2009 al Tribunalului Caraș-Severin — Secția civilă.
Definitivă și general obligatorie.
Pronunțată în ședința publică din data de 28 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

144

1.500

140

3.

Monitorul Oficial, Partea a II-a

245

2.250

200

4.

Monitorul Oficial, Partea a III-a

370

430

40

5.

Monitorul Oficial, Partea a IV-a

5.270

1.720

160

6.

Monitorul Oficial, Partea a VI-a

300

1.600

150

7.

Monitorul Oficial, Partea a VII-a

35

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 424/17.VI.2011 conține 16 pagini.

Prețul: 3,20 lei

&JUYDGY|523852]
ISSN 1453—4495

