Anul 179 (XXIII) — Nr. 772

PARTEA I

LEGI, DECRETE, HOTĂRÂRI ȘI ALTE ACTE

Marți, 1 noiembrie 2011

SUMAR

Pagina

Decizia nr. 1.070 din 14 iulie 2011 referitoare la excepția de
neconstituționalitate a dispozițiilor art. 9, art. 13 și
art. 14 din Ordonanța de urgență a Guvernului
nr. 119/2007 privind măsurile pentru combaterea
întârzierii executării obligațiilor de plată rezultate din
contracte comerciale, precum și ale ordonanței de
urgență, în ansamblul său ..........................................
Decizia nr. 1.072 din 14 iulie 2011 referitoare la excepția de
neconstituționalitate a dispozițiilor art. 2 alin. (1), art. 7
alin. (1), art. 10 alin. (1) și art. 13 alin. (1), (2) și (5) din
Ordonanța de urgență a Guvernului nr. 119/2007
privind măsurile pentru combaterea întârzierii
executării obligațiilor de plată rezultate din contracte
comerciale ..................................................................
Decizia nr. 1.073 din 14 iulie 2011 referitoare la excepția de
neconstituționalitate a dispozițiilor art. 45 alin. (2) din
Legea nr. 84/1998 privind mărcile și indicațiile
geografice ..................................................................
Decizia nr. 1.075 din 14 iulie 2011 referitoare la excepția de
neconstituționalitate a dispozițiilor art. 2 alin. (1),
art. 10 alin. (1), art. 13 alin. (2) și (3), precum și art. 14
alin. (1) din Ordonanța de urgență a Guvernului
nr. 119/2007 privind măsurile pentru combaterea
întârzierii executării obligațiilor de plată rezultate din
contracte comerciale ..................................................

Pagina
HOTĂRÂRI ALE GUVERNULUI ROMÂNIEI

DECIZII ALE CURȚII CONSTITUȚIONALE
Decizia nr. 1.030 din 14 iulie 2011 referitoare la excepția de
neconstituționalitate a dispozițiilor art. 25 alin. (1) din
Legea nr. 26/1990 privind registrul comerțului ..........

Nr.

2–3

4–6

6–8

8–9

10–11

1.056. — Hotărâre pentru modificarea și completarea
Hotărârii Guvernului nr. 649/2011 privind alocarea unei
sume din Fondul de rezervă bugetară la dispoziția
Guvernului, prevăzut în bugetul de stat pe anul 2011,
pentru plata unor arierate, a unor cheltuieli curente și
de capital, precum și pentru finanțarea unor obiective
de investiții ale unităților administrativ-teritoriale ........

12

1.057. — Hotărâre pentru modificarea nr. crt. 67 și 172 din
anexa nr. 2 la Hotărârea Guvernului nr. 649/2011
privind alocarea unei sume din Fondul de rezervă
bugetară la dispoziția Guvernului, prevăzut în bugetul
de stat pe anul 2011, pentru plata unor arierate, a unor
cheltuieli curente și de capital, precum și pentru
finanțarea unor obiective de investiții ale unităților
administrativ-teritoriale ..............................................

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
4.576/230/2.445. — Ordin al ministrului educației, cercetării,
tineretului și sportului, al ministrului administrației și
internelor și al ministrului finanțelor publice privind
validarea fluxurilor financiare pentru cheltuielile de
personal în învățământul preuniversitar de stat ........

13–31

5.528. — Ordin al ministrului educației, cercetării, tineretului
și sportului privind aprobarea programelor școlare
integrate prin care se realizează educația de bază în
cadrul programului ăA doua șansă” — învățământ
primar ........................................................................

31

2

MONITORUL OFICIAL AL ROMÂNIEI, PARTEA I, Nr. 772/1.XI.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.030
din 14 iulie 2011

referitoare la excepția de neconstituționalitate a dispozițiilor art. 25 alin. (1)
din Legea nr. 26/1990 privind registrul comerțului
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 25 alin. (1) din Legea nr. 26/1990 privind
registrul comerțului, excepție ridicată de Guy Paul Christian
Golden în Dosarul nr. 31.086.01/3/2008 al Tribunalului București —
Secția a VI-a comercială.
La apelul nominal se prezintă, pentru autorul excepției de
neconstituționalitate, doamna avocat Virginica Mitrea, pentru
părțile Societatea Comercială Zodiac — Casa de Schimb
Valutar S.R.L. din București, Societatea Comercială M.O.N.
Service International din București, Societatea Cooperativa
Meșteșugărească Romartizana din București și Societatea
Comercială Tex-As Group — S.R.L. din București, doamna
avocat Mariana Preda, iar pentru partea Societatea Comercială
Artă și Precizie S.A. din București, domnul Mihail-Mugur
Pastorel Lazăr, reprezentantul legal al societății, lipsind celelalte
părți, față de care procedura de citare a fost legal îndeplinită.
Cauza fiind în stare de judecată, președintele acordă
cuvântul
reprezentantului
autorului
excepției
de
neconstituționalitate, care solicită admiterea acesteia, invocând
îngrădirea dreptului de proprietate, precum și reprezentantului
celorlalte părți prezente, care solicită respingerea excepției.
Reprezentantul Ministerului Public, invocând jurisprudența în
materie a Curții Constituționale, pune concluzii de respingere ca
neîntemeiată a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 23 iunie 2010, pronunțată în Dosarul
nr. 31.086.01/3/2008, Tribunalul București — Secția a VI-a
comercială a sesizat Curtea Constituțională pentru
soluționarea excepției de neconstituționalitate a
dispozițiilor art. 25 alin. (1) din Legea nr. 26/1990 privind
registrul comerțului.
Excepția a fost ridicată de Guy Paul Christian Golden într-o
cauză având ca obiect soluționarea cererii de radiere din
mențiunile de la Registrul Comerțului a sediilor și punctelor de
lucru ale pârâtelor.
În motivarea excepției de neconstituționalitate autorul
acesteia susține că în ipoteza în care s-ar considera că cererea
de radiere a unei înmatriculări sau mențiuni din Registrul
Comerțului este admisibilă numai în condițiile în care persoana

fizică sau juridică ce se consideră prejudiciată ca efect al unei
înmatriculări sau ca urmare a efectuării unei mențiuni în
Registrul Comerțului face dovada existenței anterioare a unei
hotărâri judecătorești de anulare a actelor prin care s-au făcut
aceste înregistrări, aceste dispoziții legale apar ca fiind
neconstituționale. Așadar, dispozițiile legale criticate sunt
neconstituționale în ipoteza în care se interpretează că în toate
situațiile, inclusiv în lipsa oricărui titlu valabil, ar fi necesară
pentru radiere îndeplinirea condiției anulării actului ce a stat la
baza înregistrării mențiunii.
De asemenea, în opinia autorului, dispozițiile art. 25 alin. (1)
din Legea nr. 26/1990 limitează posibilitatea exercitării dreptului
de proprietate în toate atributele sale, în măsura în care
condiționează admiterea cererii de radiere formulate de
proprietarul imobilului de formularea unei acțiuni în anularea
unui act caduc (acțiune ce ar părea ca fiind inadmisibilă).
Astfel, textul criticat limitează posibilitatea exercitării
atributelor dreptului de proprietate în măsura în care
condiționează admiterea cererii de radiere formulate de
proprietarul imobilului de formularea unei acțiuni în anularea
titlului caduc. Autorul excepției de neconstituționalitate consideră
că ăproprietarul imobilului nu ar putea obține niciodată o hotărâre
judecătorească de anulare a unui titlu, în realitate inexistent, ce
ar putea duce la un veritabil fine de neprimire, imposibil de
depășit, pentru radiere și s-ar ajunge la situația inacceptabilă ca
această veritabilă sarcină a imobilului să existe sine die și să nu
poată fi înlăturată”.
Evacuarea persoanelor ce ocupă fără titlu un imobil ar fi
îngreunată sau chiar imposibilă în condițiile în care cei ce ocupă
abuziv un spațiu vor opune, în încercarea de paralizare a acțiunii
în evacuare, tocmai mențiunea referitoare la punctul de lucru.
Astfel, prin aceste dispoziții se ajunge la paralizarea
accesului real la justiție, se încalcă și se restrânge dreptul de
proprietate, prin privarea de un imobil, parte a patrimoniului unei
persoane, și se lasă fără conținut principiul egalității în fața legii.
Tribunalul București — Secția a VI-a comercială
apreciază că excepția de neconstituționalitate este
neîntemeiată, deoarece normele legale criticate prevăd tocmai
dreptul persoanelor prejudiciate printr-o înregistrare păgubitoare
în registrul comerțului de a se adresa instanței de judecată,
precum și posibilitatea folosirii unei căi de atac împotriva
hotărârii judecătorești de soluționare a cererii, fiind astfel
respectat principiul constituțional al accesului liber la justiție.
Condiționarea dreptului de a cere radierea înregistrării de
desființarea prin hotărâri judecătorești irevocabile a actelor care
au stat la baza înregistrării cu privire la care se solicită radierea
nu semnifică îngrădirea dreptului de proprietate al reclamantului.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

MONITORUL OFICIAL AL ROMÂNIEI, PARTEA I, Nr. 772/1.XI.2011
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, punctele de vedere ale părților prezente,
concluziile procurorului, dispozițiile de lege criticate raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 25 alin. (1) din Legea nr. 26/1990 privind registrul
comerțului, republicată în Monitorul Oficial al României, Partea I,
nr. 49 din 4 februarie 1998, care au următorul conținut: ăOrice
persoană fizică sau juridică prejudiciată ca efect al unei
înmatriculări ori printr-o mențiune în registrul comerțului are
dreptul să ceară radierea înregistrării păgubitoare, în tot sau
numai cu privire la anumite elemente ale acesteia, în cazul în
care prin hotărâri judecătorești irevocabile au fost desființate în
tot sau în parte sau modificate actele care au stat la baza
înregistrării cu privire la care se solicită radierea, dacă prin
hotărârea judecătorească nu a fost dispusă menționarea în
registrul comerțului.”
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 16 — Egalitatea în drepturi, art. 21 — Accesul liber la
justiție, art. 44 alin. (2) privind dreptul de proprietate privată,
art. 46 — Dreptul la moștenire și art. 53 — Restrângerea
exercițiului unor drepturi sau al unor libertăți.
Examinând excepția de neconstituționalitate ridicată, Curtea
constată că s-a mai pronunțat asupra dispozițiilor legale
criticate, apreciind că sunt constituționale. Astfel, prin Decizia
nr. 743 din 1 iunie 2010, publicată în Monitorul Oficial al
României, Partea I, nr. 437 din 30 iunie 2010, și prin Decizia
nr. 241 din 9 martie 2006, publicată în Monitorul Oficial al

3

României, Partea I, nr. 387 din 5 mai 2006, s-a reținut că
prevederile art. 25 din Legea nr. 26/1990 reprezintă norme
procedurale care reglementează aspecte referitoare la
funcționarea societăților comerciale în condiții de legalitate, care
nu conțin dispoziții de natură să îngrădească dreptul de liber
acces la justiție ori dreptul de a beneficia de un proces echitabil.
De asemenea, Curtea a constatat că prevederile de lege
criticate prevăd, în mod evident, tocmai dreptul persoanelor
prejudiciate printr-o înregistrare păgubitoare în registrul
comerțului de a se adresa instanței de judecată, precum și
posibilitatea folosirii unei căi de atac împotriva hotărârii
judecătorești de soluționare a cererii, iar condiționarea dreptului
de a cere radierea înregistrării de desființare, prin hotărâri
judecătorești irevocabile, a actelor care au stat la baza
înregistrării cu privire la care se solicită radierea nu semnifică
îngrădirea accesului la justiție. Această normă legală constituie
o parte integrantă a modalității în care legiuitorul a dorit să
reglementeze cap. III al Legii nr. 26/1990, intitulat ăEfectuarea
înregistrărilor”, fiind astfel respectate dispozițiile art. 126 alin. (2)
din Constituție.
De altfel, Curtea a statuat că accesul la structurile
judecătorești și la mijloacele procedurale, inclusiv la căile de
atac, se face cu respectarea regulilor de competență și
a procedurii de judecată stabilite de lege. În instituirea regulilor
de acces al justițiabililor la aceste drepturi, legiuitorul este ținut
de respectul principiului egalității cetățenilor în fața legii și a
autorităților publice. Or, prevederile art. 25 din Legea nr. 26/1990
nu sunt de natură să introducă disparități de tratament juridic
între persoanele îndreptățite să se prevaleze de acestea în
apărarea drepturilor și a intereselor lor legitime.
Întrucât nu au intervenit elemente noi, care să justifice
reconsiderarea jurisprudenței amintite, soluția pronunțată prin
deciziile amintite și argumentele pe care aceasta s-a bazat își
mențin valabilitatea și în cauza de față, inclusiv în privința art. 44
alin. (2) și art. 46 din Constituție.
Curtea nu poate reține pretinsa încălcare a prevederilor
art. 53 din Constituție, întrucât nu a constatat existența vreunui
drept sau a vreunei libertăți care să fi fost restrânse prin
dispozițiile de lege criticate.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 25 alin. (1) din Legea nr. 26/1990 privind
registrul comerțului, excepție ridicată de Guy Paul Christian Golden, în Dosarul nr. 31.086.01/3/2008 al Tribunalului București —
Secția a VI-a comercială.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

4

MONITORUL OFICIAL AL ROMÂNIEI, PARTEA I, Nr. 772/1.XI.2011

D E C I Z I A Nr. 1.070
din 14 iulie 2011

referitoare la excepția de neconstituționalitate a dispozițiilor art. 9, art. 13 și art. 14
din Ordonanța de urgență a Guvernului nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale, precum și ale ordonanței
de urgență, în ansamblul său
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 9, art. 13 și art. 14 din Ordonanța de urgență
a Guvernului nr. 119/2007 privind măsurile pentru combaterea
întârzierii executării obligațiilor de plată rezultate din contracte
comerciale, excepție ridicată de Societatea Comercială ăCIF” —
S.A. din Deva în Dosarul nr. 2.933/300/2010 al Judecătoriei
Sectorului 2 București.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care, invocând
jurisprudența în materie a Curții, pune concluzii de respingere ca
neîntemeiată a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 27 septembrie 2010, pronunțată în
Dosarul nr. 2.933/300/2010, Judecătoria Sectorului 2
București — Secția civilă a sesizat Curtea Constituțională
cu excepția de neconstituționalitate a prevederilor art. 9,
art. 13 și art. 14 din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte
comerciale.
Excepția a fost invocată de Societatea Comercială ăCIF” —
S.A. din Deva într-un dosar având ca obiect soluționarea unei
cereri privind o ordonanță de plată.
În motivarea excepției de neconstituționalitate autorul
excepției își structurează critica pe două coordonate:
— neconstituționalitatea extrinsecă a dispozițiilor Ordonanței
de urgență a Guvernului nr. 119/2007 prin raportare la
prevederile constituționale cuprinse în art. 115 afectează regimul
instituțiilor fundamentale ale statului, drepturile, libertățile și
îndatoririle fundamentale. Astfel, autorul arată că este încălcat
dreptul constituțional la apărare prin procedura rapidă și
superficială instituită de ordonanța de urgență;
— neconstituționalitatea intrinsecă a prevederilor art. 9,
art. 13 și art. 14 din Ordonanța de urgență a Guvernului
nr. 119/2007.
Astfel, art. 9 din ordonanța de urgență contravine art. 1
alin. (3), art. 20 alin. (2), art. 21, art. 44 alin. (2) și art. 53 din
Constituție, precum și art. 6 par. 1 din Convenția pentru
apărarea drepturilor omului și a libertăților fundamentale,
întrucât decăderea debitorului din dreptul de a contesta creanța
prin întâmpinare îl privează pe acesta de dreptul la un proces
echitabil. Teza întâi a alin. (3) al art. 9 încalcă dispozițiile art. 129
din Constituție, întrucât îngrădește dreptul părții nemulțumite de

hotărârea de respingere a cererii de emitere a unei ordonanțe de
plată de a se adresa instanței superioare pentru verificarea
legalității și temeiniciei primei hotărâri.
Dispozițiile art. 13 din ordonanța de urgență violează
dispozițiile constituționale cuprinse în art. 24 alin. (1) și art. 126
alin. (2), precum și dispozițiile art. 6 par.1 din Convenția pentru
apărarea drepturilor omului și a libertăților fundamentale și ale
art. 14 par. 1 teza întâi din Pactul internațional cu privire la
drepturile civile și politice, întrucât restrânge dreptul părților la
un proces echitabil și la o judecată imparțială, precum și dreptul
acestora de a beneficia de un control judiciar real, obiectiv și
efectiv.
Prevederile art. 14 din ordonanța de urgență limitează
accesul liber la justiție prevăzut de art. 21 din Constituție,
întrucât hotărârea de respingere a cererii în anulare nu poate fi
atacată cu recurs, iar alin. (2) al art. 14 vine în contradicție cu
dispozițiile constituționale ale art. 21 alin. (3), art. 24 alin. (1),
art. 126 alin. (2) și art. 129 și cu prevederile din actele
internaționale menționate, întrucât oferă posibilitatea, fără
desfășurarea unui proces pe fondul cauzei, de a se emite un
titlu executoriu împotriva unui pretins debitor, deși acesta a
depus toate demersurile necesare în vederea protejării
intereselor sale legitime.
Judecătoria Sectorului 2 București — Secția civilă
consideră că excepția de neconstituționalitate a dispozițiilor
art. 9 și art. 14 este întemeiată, întrucât debitorul nu poate
invoca apărări de fond, în timp ce excepția de
neconstituționalitate a prevederilor art. 13 din ordonanță este
considerată neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, astfel cum a fost
formulat, îl constituie dispozițiile art. 9, art. 13 și art. 14 din
Ordonanța de urgență a Guvernului nr. 119/2007 privind
măsurile pentru combaterea întârzierii executării obligațiilor de
plată rezultate din contracte comerciale, publicată în Monitorul
Oficial al României, Partea I, nr. 738 din 31 octombrie 2007,
aprobată cu modificări și completări prin Legea nr. 118/2008,
publicată în Monitorul Oficial al României, Partea I, nr. 410 din
2 iunie 2008. Analizând motivele de neconstituționalitate
invocate, Curtea constată că, în realitate, obiect al excepției de
neconstituționalitate îl constituie, pe lângă dispozițiile art. 9,

MONITORUL OFICIAL AL ROMÂNIEI, PARTEA I, Nr. 772/1.XI.2011
art. 13 și art. 14 din Ordonanța de urgență a Guvernului nr.
119/2007 privind măsurile pentru combaterea întârzierii
executării obligațiilor de plată rezultate din contracte comerciale,
și prevederile ordonanței de urgență, în ansamblul său.
Dispozițiile art. 9, art. 13 și art. 14 din Ordonanța de urgență
a Guvernului nr. 119/2007 au următorul cuprins:
— Art. 9: ă(1) Sub sancțiunea decăderii, debitorul poate
contesta creanța prin întâmpinare.
(2) În cazul în care debitorul contestă creanța, instanța
verifică dacă această contestație este întemeiată.
(3) În cazul în care contestația este întemeiată, instanța va
respinge cererea creditorului printr-o încheiere irevocabilă. În
această situație, creditorul poate introduce cerere de chemare
în judecată potrivit dreptului comun.”;
— Art. 13: ă(1) Împotriva ordonanței de plată debitorul poate
formula cerere în anulare, în termen de 10 zile de la data
comunicării acesteia.
(2) Cererea în anulare se soluționează de către instanța
competentă pentru judecarea fondului cauzei în primă instanță.
(3) Cererea în anulare nu suspendă executarea.
Suspendarea va putea fi însă încuviințată, la cererea debitorului,
numai cu dare de cauțiune, al cărei cuantum va fi fixat de
instanță.
(4) Dacă instanța învestită admite cererea în anulare,
aceasta va anula ordonanța de plată, pronunțând o hotărâre
irevocabilă. Prevederile art. 9 alin. (3) se aplică în mod
corespunzător.
(5) Hotărârea prin care a fost respinsă cererea în anulare
este irevocabilă.”;
— Art. 14: ă(1) Ordonanța de plată, devenită irevocabilă ca
urmare a neintroducerii sau respingerii cererii în anulare,
constituie titlu executoriu.
(2) Împotriva executării silite a ordonanței de plată debitorul
poate face contestație la executare, potrivit dreptului comun. În
cadrul contestației nu se pot invoca decât aspecte legate de
procedura de executare.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 1 alin. (3) care garantează drepturile și libertățile
cetățenilor, art. 20 alin. (2) referitor la prioritatea reglementărilor
internaționale cuprinse în tratate privind drepturi și libertăți
fundamentale ale omului, ratificate de România, art. 21 privind
accesul liber la justiție, art. 24 privind dreptul la apărare, art. 44
privind dreptul de proprietate privată, art. 53 privind restrângerea
exercițiului unor drepturi sau al unor libertăți, art. 115 alin. (4) și
(6) referitor la delegarea legislativă, art. 124 privind înfăptuirea
justiției și art. 129 privind folosirea căilor de atac, precum și
prevederilor cuprinse în art. 6 paragraful 1 privind dreptul la un
proces echitabil din Convenția pentru apărarea drepturilor
omului și a libertăților fundamentale și în art. 14 paragraful 1
referitor la egalitatea în fața instanțelor de judecată din Pactul
internațional cu privire la drepturile civile și politice.
Examinând excepția, Curtea constată că s-a mai pronunțat
asupra dispozițiilor Ordonanței de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale,
atât în ansamblul său, cât și asupra prevederilor art. 9, art. 13 și
art. 14, prin raportare la critici asemănătoare, constatând că sunt
constituționale.
În ceea ce privește critica prin raportare la dispozițiile art. 115
alin. (4) și (6) din Constituție, prin Decizia nr. 1.476 din
11 noiembrie 2010, publicată în Monitorul Oficial al României,
Partea I, nr. 71 din 27 ianuarie 2011, și Decizia nr. 1.070 din
8 septembrie 2009, publicată în Monitorul Oficial al României,
Partea I, nr. 703 din 20 octombrie 2009, Curtea a statuat că
îndeplinirea obligației asumate de România față de statele
membre ale Uniunii Europene, constând în transpunerea, până

5

la momentul aderării, a tuturor directivelor comunitare în vigoare
la data semnării Tratatului de aderare, poate fi considerată o
situație extraordinară a cărei reglementare nu mai poate fi
amânată, ținând cont de faptul că, astfel cum se precizează în
preambulul ordonanței, aceasta transpune în legislația națională
prevederile Directivei 2000/35/CE a Parlamentului European și
a Consiliului din 29 iunie 2000 privind combaterea întârzierii
plăților în tranzacțiile comerciale. Nu poate fi reținută susținerea
autorului excepției potrivit căreia nu era necesară emiterea
ordonanței de urgență criticate, întrucât deja exista în domeniu
o reglementare suficientă, respectiv Ordonanța Guvernului
nr. 5/2001 privind procedura somației de plată. Sub acest
aspect, Curtea a observat că Ordonanța de urgență a
Guvernului nr. 119/2007, transpunând directiva europeană
amintită și vizând numai obligațiile rezultate din contracte
comerciale, are ca scop îmbunătățirea funcționării pieței interne
a Uniunii Europene. De aceea, astfel cum prevede chiar
directiva transpusă, domeniul de aplicare al Ordonanței de
urgență a Guvernului nr. 119/2007 este limitat la plăți efectuate
în temeiul unor tranzacții comerciale și nu reglementează
tranzacțiile cu consumatorii ori dobânda pentru alte plăți, care
pot fi supuse prevederilor Ordonanței Guvernului nr. 5/2001.
Distinct de cele arătate mai sus, Curtea mai reține că prin
Tratatul de aderare la Uniunea Europeană din 2005, ratificat prin
Legea nr. 157/2005, publicată în Monitorul Oficial al României,
Partea I, nr. 465 din 1 iunie 2005, autoritățile române și-au
asumat obligația transpunerii Directivei 2000/35/CE a
Parlamentului European și a Consiliului din 29 iunie 2000 privind
combaterea întârzierii plăților în tranzacțiile comerciale,
publicată în Jurnalul Oficial al Uniunii Europene, L 200 din
8 august 2000. Având în vedere că până la data dobândirii de
către România a calității de stat membru al Uniunii Europene,
respectiv 1 ianuarie 2007, aceste obligații nu fuseseră
îndeplinite, apare ca fiind justificată adoptarea ordonanței de
urgență criticate.
În ceea ce privește dispozițiile art. 9, art. 13 și art. 14 din
ordonanță, Curtea s-a pronunțat în repetate rânduri, exemple
fiind Decizia nr. 1.001 din 7 octombrie 2008, publicată în
Monitorul Oficial al României, Partea I, nr. 774 din 18 noiembrie
2008, sau Decizia nr. 1.116 din 16 octombrie 2008, publicată în
Monitorul Oficial al României, Partea I, nr. 776 din 19 noiembrie
2008. Cu acele prilejuri, Curtea a constatat că Ordonanța de
urgență a Guvernului nr. 119/2007 a fost adoptată pentru a
stabili măsuri pentru combaterea întârzierii executării obligațiilor
de plată asumate prin contracte comerciale și pentru stabilirea
unei proceduri simplificate de soluționare a acțiunilor în justiție
având ca obiect asemenea obligații. Or, potrivit art. 126 din
Constituție, competența instanțelor de judecată și procedura în
fața acestora se stabilesc prin lege.
Curtea observă că Ordonanța de urgență a Guvernului
nr. 119/2007 reglementează procedura recuperării pe cale
judecătorească exclusiv a acelor creanțe care izvorăsc din
contracte comerciale și care sunt certe, lichide și exigibile. În
acest scop, la cererea privind creanța de plată a prețului,
creditorul trebuie să anexeze, potrivit art. 6 alin. (2) din
ordonanță, înscrisurile ce atestă cuantumul sumei datorate,
precum și orice alte înscrisuri doveditoare ale acesteia. Potrivit
art. 9, debitorul poate contesta creanța prin întâmpinare,
instanța urmând să verifice dacă această contestație este
întemeiată, iar art. 10 alin. (1) prevede că, în cazul în care, ca
urmare a verificării cererii pe baza înscrisurilor depuse, a
declarațiilor părților, precum și a celorlalte probe administrate,
constată că cererea este întemeiată, instanța emite o ordonanță
de plată, în care se precizează suma și termenul de plată.
Conform art. 13 alin. (1), împotriva ordonanței de plată debitorul
poate formula cerere în anulare, în termen de 10 zile de la data
comunicării acesteia. Din toate aceste texte de lege rezultă în

6

MONITORUL OFICIAL AL ROMÂNIEI, PARTEA I, Nr. 772/1.XI.2011

mod evident că procedura ce face obiectul Ordonanței de
urgență a Guvernului nr. 119/2007 se desfășoară într-un cadru
procesual menit să asigure toate garanțiile ce caracterizează un
proces echitabil, iar debitorul are la îndemână suficiente
mijloace procedurale pentru a-și apăra interesele.

Întrucât nu au intervenit elemente noi, de natură a determina
o reconsiderare a jurisprudenței acesteia, considerentele
reținute de Curte în deciziile menționate sunt valabile și în cauza
de față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 9, art. 13 și art. 14 din Ordonanța de urgență
a Guvernului nr. 119/2007 privind măsurile pentru combaterea întârzierii executării obligațiilor de plată rezultate din contracte
comerciale, precum și a ordonanței de urgență în ansamblul său, excepție ridicată de Societatea Comercială ăCIF” — S.A. din Deva,
în Dosarul nr. 2.933/300/2010 al Judecătoriei Sectorului 2 București.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae
CURTEA CONSTITUȚIONALĂ

D E C I Z I A Nr. 1.072
din 14 iulie 2011

referitoare la excepția de neconstituționalitate a dispozițiilor art. 2 alin. (1), art. 7 alin. (1),
art. 10 alin. (1) și art. 13 alin. (1), (2) și (5) din Ordonanța de urgență a Guvernului nr. 119/2007
privind măsurile pentru combaterea întârzierii executării obligațiilor de plată
rezultate din contracte comerciale
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 2 alin. (1), art. 7 alin. (1), art. 10 alin. (1) și
art. 13 alin. (1), (2) și (5) din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale,
excepție ridicată de Societatea Comercială ăEurografica” —
S.R.L. din București, în Dosarul nr. 13.392/300/2010 al
Judecătoriei Sectorului 2 București — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care, invocând
jurisprudența în materie a Curții, pune concluzii de respingere ca
neîntemeiată a excepției de neconstituționalitate.

C U R T E A,

având în vedere actele și lucrările dosarului, reține următoarele:
Prin Încheierea din 1 octombrie 2010, pronunțată în Dosarul
nr. 13.392/300/2010, Judecătoria Sectorului 2 București —
Secția civilă a sesizat Curtea Constituțională cu excepția de
neconstituționalitate a prevederilor art. 2 alin. (1), art. 7 alin. (1),
art. 10 alin. (1) și art. 13 alin. (1), (2) și (5) din Ordonanța de
urgență a Guvernului nr. 119/2007 privind măsurile pentru
combaterea întârzierii executării obligațiilor de plată
rezultate din contracte comerciale.
Excepția a fost invocată de Societatea Comercială
ăEurografica” — S.R.L. din București, într-un dosar având ca
obiect emiterea unei ordonanțe de plată.
În motivarea excepției de neconstituționalitate autorul
excepției susține că dispozițiile legale criticate sunt
neconstituționale, întrucât permit instanțelor de judecată să
soluționeze o cauză fără exercitarea obligației de aflare a
adevărului, judecata făcându-se doar pe baza afirmațiilor și
înscrisurilor depuse de creditor. De asemenea, autorul
subliniază că posibilitatea soluționării cererii creditorului doar pe
baza actelor și a explicațiilor date de acesta împiedică
exercitarea dreptului la apărare, iar emiterea titlului executoriu în
urma unui proces sumar și executarea acestui titlu încalcă
dreptul constituțional la ocrotirea proprietății. În opinia autorului,
redactarea deficitară a art. 2 alin. (1) din ordonanța de urgență
criticată creează posibilitatea admiterii cererii creditorului, în
urma unui proces sumar, fapt care este de natură să conducă la
obținerea rapidă a unui titlu executoriu, care nu se bazează pe
probe concludente.

MONITORUL OFICIAL AL ROMÂNIEI, PARTEA I, Nr. 772/1.XI.2011
De asemenea, prin pronunțarea hotărârii în condițiile art. 10
alin. (1) din ordonanța de urgență, se aduce atingere dreptului
la apărare consacrat de art. 24 alin. (1) din Constituție, precum
și dreptului de proprietate privată prevăzut de art. 44 din
Constituție. În opinia autorului excepției de neconstituționalitate,
nu se pot limita mijloacele de probă numai la înscrisuri.
Înmânarea de îndată a ordonanței echivalează cu pronunțarea
judecătorului înainte de a se administra orice probe. În același
timp, procedura sumară prevăzută de ordonanță îl obligă pe
debitor să devină creditor, într-o acțiune ulterioară, pe fondul
cauzei, ceea ce nu face decât să tergiverseze soluționarea
litigiului.
Art. 13 alin. (1), (2) și (5) din ordonanța de urgență instituie
o adevărată dictatură a creditorilor, permițându-le să comită un
abuz de drept, iar prin faptul că se prevede o singură cale de
atac (aceea a cererii în anulare) se creează o situație inegală
între debitorul din procedura somației de plată și pârâtul din
procesele comerciale de drept comun. Practic, debitorul se vede
confruntat cu pericolul obținerii împotriva sa a unui titlu
executoriu după o analiză sumară a raportului dedus judecății.
De asemenea, prin instituirea unui termen mai scurt decât în
cazul litigiilor de drept comun (10 zile, față de termenul de 15
zile reglementat de Codul de procedură civilă), se încalcă
principiul egalității în drepturi.
Judecătoria Sectorului 2 București — Secția civilă
consideră că excepția de neconstituționalitate este
neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 2 alin. (1), art. 7 alin. (1), art. 10 alin. (1) și
art. 13 alin. (1), (2) și (5) din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale,
publicată în Monitorul Oficial al României, Partea I, nr. 738 din
31 octombrie 2007, aprobată cu modificări și completări prin
Legea nr. 118/2008, publicată în Monitorul Oficial al României,
Partea I, nr. 410 din 2 iunie 2008, cu modificările ulterioare,
prevederi care au următorul conținut:
— Art. 2 alin. (1): ăPrezenta ordonanță de urgență se aplică
creanțelor certe, lichide și exigibile ce reprezintă obligații de
plată a unor sume de bani care rezultă din contracte
comerciale.”;
— Art. 7 alin. (1): ăPentru soluționarea cererii, judecătorul
dispune citarea părților, potrivit dispozițiilor Codului de procedură
civilă referitoare la pricinile urgente, pentru explicații și lămuriri,

7

precum și pentru a stărui în efectuarea plății sumei datorate de
debitor ori pentru a se ajunge la o înțelegere a părților asupra
modalităților de plată. Citația va fi înmânată părții cu 3 zile
înaintea termenului de judecată.”;
— Art. 10 alin. (1): ăÎn cazul în care, ca urmare a verificării
cererii pe baza înscrisurilor depuse, a declarațiilor părților,
precum și a celorlalte probe administrate, constată că cererea
este întemeiată, instanța emite o ordonanță de plată, în care se
precizează suma și termenul de plată.”;
— Art. 13 alin. (1), (2) și (5): ă(1) Împotriva ordonanței de
plată debitorul poate formula cerere în anulare, în termen de
10 zile de la data comunicării acesteia.
(2) Cererea în anulare se soluționează de către instanța
competentă pentru judecarea fondului cauzei în primă instanță. [...]
(5) Hotărârea prin care a fost respinsă cererea în anulare
este irevocabilă.”
În opinia autorului excepției de neconstituționalitate,
prevederile legale criticate contravin dispozițiilor cuprinse în art. 16
privind egalitatea în drepturi, art. 21 privind accesul liber la
justiție, art. 24 privind dreptul la apărare și art. 44 privind dreptul
de proprietate privată din Constituția României.
Examinând excepția, Curtea constată că s-a mai pronunțat
asupra dispozițiilor criticate, prin raportare la critici similare,
apreciind că sunt constituționale. Astfel, prin Decizia nr. 965 din
6 iulie 2010, publicată în Monitorul Oficial al României, Partea I,
nr. 607 din 27 august 2010, și Decizia nr. 636 din 28 aprilie 2009,
publicată în Monitorul Oficial al României, Partea I, nr. 441 din
26 iunie 2009, Curtea a constatat că Ordonanța de urgență a
Guvernului nr. 119/2007 a fost adoptată pentru a stabili măsuri
pentru combaterea întârzierii executării obligațiilor de plată
asumate prin contracte comerciale și pentru stabilirea unei
proceduri simplificate de soluționare a acțiunilor în justiție având
ca obiect asemenea obligații. Or, potrivit art. 126 din Constituție,
competența instanțelor de judecată și procedura în fața acestora
se stabilesc prin lege, precum ordonanța de urgență criticată.
Prevederile de lege criticate sunt în sensul aplicării
principiului rolului activ al judecătorului, care, la soluționarea
pricinilor în primă instanță, are obligația de a încerca împăcarea
părților. Faptul că, potrivit art. 7 din Ordonanța de urgență a
Guvernului nr. 119/2007, judecătorul citează părțile pentru
explicații și lămuriri și stăruie în efectuarea plății sumei datorate
nu înseamnă că acesta se antepronunță, întrucât hotărârea se
va da numai după ce judecătorul va analiza toate probele aflate
la dosar, inclusiv cele propuse de debitor. Mai mult, art. 2 din
ordonanța de urgență prevede că procedura reglementată de
acest act normativ vizează exclusiv creanțele certe, lichide și
exigibile ce reprezintă obligații de plată a unor sume de bani
care rezultă din contracte comerciale, iar art. 10 dispune că
ordonanța de plată se va emite numai în urma verificării cererii
pe baza înscrisurilor depuse, a declarațiilor părților, precum și a
celorlalte probe administrate, instanța constatând că cererea
este întemeiată.
Pe de altă parte, dispozițiile art. 13 din Ordonanța de urgență
a Guvernului nr. 119/2007 dau posibilitatea contestării de către
debitor a ordonanței de plată și reglementează procedura pentru
exercitarea căii de atac.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în aceste decizii își
păstrează valabilitatea și în cauza de față.

8

MONITORUL OFICIAL AL ROMÂNIEI, PARTEA I, Nr. 772/1.XI.2011

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 2 alin. (1), art. 7 alin. (1), art. 10 alin. (1) și
art. 13 alin. (1), (2) și (5) din Ordonanța de urgență a Guvernului nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale, excepție ridicată de Societatea Comercială ăEurografica” — S.R.L.
din București în Dosarul nr. 13.392/300/2010 al Judecătoriei Sectorului 2 București — Secția civilă.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 1.073
din 14 iulie 2011

referitoare la excepția de neconstituționalitate a dispozițiilor art. 45 alin. (2) din Legea nr. 84/1998
privind mărcile și indicațiile geografice
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 45 alin. (2) din Legea nr. 84/1998 privind
mărcile și indicațiile geografice, excepție ridicată de L’Oreal
Deutschland G.M.B.H. în Dosarul nr. 50.664/3/2009 al
Tribunalului București — Secția a V-a civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca inadmisibilă a excepției de
neconstituționalitate pentru că nu este motivată, în baza art. 10
alin. (2) din Legea nr. 47/1992.

Excepția a fost ridicată de L’Oreal Deutschland G.M.B.H. într-o
cauză având ca obiect soluționarea unui apel civil declarat
împotriva Hotărârii nr. 118 din 19 mai 2009 a Comisiei de
Reexaminare Mărci, având ca obiect atribuire marcă.
În motivarea excepției de neconstituționalitate autorul
acesteia nu arată în ce fel sunt încălcate dispozițiile
constituționale prin prevederile legale criticate.
Tribunalul București — Secția a V-a civilă apreciază că
excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că excepția de
neconstituționalitate a dispozițiilor art. 45 alin. (2) din Legea
nr. 84/1998 este inadmisibilă, întrucât dispozițiile legale criticate
au fost modificate, iar soluția legislativă criticată nu a fost
preluată în noua reglementare.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

C U R T E A,

având în vedere actele și lucrările dosarului, reține următoarele:
Prin Încheierea din 1 octombrie 2010, pronunțată în Dosarul
nr. 50.664/3/2009, Tribunalul București — Secția a V-a civilă
a sesizat Curtea Constituțională cu excepția de
neconstituționalitate a prevederilor art. 45 alin. (2) din Legea
nr. 84/1998 privind mărcile și indicațiile geografice.

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

MONITORUL OFICIAL AL ROMÂNIEI, PARTEA I, Nr. 772/1.XI.2011
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 45 alin. (2) din Legea nr. 84/1998 privind mărcile
și indicațiile geografice, publicată în Monitorul Oficial al
României, Partea I, nr. 161 din 23 aprilie 1998, deci forma
existentă înainte de republicarea Legii nr. 84/1998 din 27 mai
2010 și de modificările operate de Legea nr. 66/2010, publicată
în Monitorul Oficial al României, Partea I, nr. 226 din 9 aprilie
2010.
Textul de lege atacat are următorul conținut: ăDecăderea din
drepturile conferite de marcă produce efecte de la data
rămânerii definitive a hotărârii judecătorești.”
În opinia autorului excepției de neconstituționalitate,
prevederile legale criticate contravin dispozițiilor art. 16 privind
egalitatea în drepturi, art. 21 privind accesul liber la justiție și
art. 44 privind dreptul de proprietate privată.
Examinând excepția de neconstituționalitate, Curtea
constată că dispozițiile legale criticate au fost modificate prin
Legea nr. 66/2010, publicată în Monitorul Oficial al României,
Partea I, nr. 226 din 9 aprilie 2010, soluția legislativă criticată
nefiind preluată prin noile reglementări. Astfel, art. 46 alin. (5)
din Legea nr. 84/1998 privind mărcile și indicațiile geografice,
republicată în Monitorul Oficial al României, Partea I, nr. 350 din
27 mai 2010, prevede că: ăDecăderea produce efecte de la data
introducerii cererii de decădere la instanța judecătorească
competentă.”
Având în vedere că prin Decizia nr. 766 din 15 iunie 2011
Curtea Constituțională și-a reconsiderat jurisprudența cu privire
la sintagma ăîn vigoare” din cuprinsul dispozițiilor art. 29 alin. (1)
și ale art. 31 alin. (1) din Legea nr. 47/1992 privind organizarea
și funcționarea Curții Constituționale, republicată, constatând că
aceasta este constituțională în măsura în care se interpretează
în sensul că sunt supuse controlului de constituționalitate și
legile sau ordonanțele ori dispozițiile din legi sau din ordonanțe

9

ale căror efecte juridice continuă să se producă și după ieșirea
lor din vigoare.
Astfel, Curtea a statuat că ăse poate solicita controlul de
constituționalitate numai al acelor dispoziții legale care, în cazuri
concrete, sunt incidente pentru soluționarea litigiilor aflate pe
rolul instanțelor, legi sau ordonanțe în ansamblu ori doar
anumite reglementări din cuprinsul acestora. Instituirea acestei
proceduri de control al constituționalității legii aplicabile în cauza
dedusă judecății instanței de fond, ca modalitate de acces la
justiție, implică în mod necesar asigurarea posibilității de a o
utiliza pentru toți cei care au un drept, un interes legitim,
capacitate și calitate procesuală. Condiția ca dispoziția legală
criticată pentru neconstituționalitate să aibă legătură cu
soluționarea cauzei este, evident, necesară, dar și
suficientă.”
Curtea a mai constatat că ăprin aplicarea rigidă a condiției ca
legea sau ordonanța să fie «în vigoare» la data ridicării
excepției, ca și la data soluționării acesteia de Curtea
Constituțională, se înlătură de la controlul de constituționalitate
dispozițiile legale determinante în soluționarea cauzei”.
În aceste condiții Curtea urmează a se pronunța asupra
dispozițiilor legale pe baza cărora a luat naștere raportul juridic
litigios.
Însă, analizând excepția de neconstituționalitate, Curtea
constată că autorul excepției nu arată în ce fel dispozițiile legale
criticate contravin dispozițiilor constituționale invocate, iar simpla
enumerare în susținerea excepției de neconstituționalitate a
unor prevederi constituționale pretins a fi încălcate nu este de
natură să satisfacă exigențele art. 10 alin. (2) din Legea
nr. 47/1992. Având în vedere acest aspect, Curtea urmează să
respingă ca inadmisibilă excepția de neconstituționalitate a
dispozițiilor art. 45 alin. (2) din Legea nr. 84/1998 privind mărcile
și indicațiile geografice, întrucât, potrivit art. 10 alin. (2) din
Legea nr. 47/1992, ăSesizările trebuie făcute în formă scrisă și
motivate”.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 45 alin. (2) din Legea nr. 84/1998 privind
mărcile și indicațiile geografice, excepție ridicată de L’Oreal Deutschland G.M.B.H. în Dosarul nr. 50.664/3/2009 al Tribunalului
București — Secția a V-a civilă.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

10

MONITORUL OFICIAL AL ROMÂNIEI, PARTEA I, Nr. 772/1.XI.2011
CURTEA CONSTITUȚIONALĂ

D E C I Z I A Nr. 1.075
din 14 iulie 2011

referitoare la excepția de neconstituționalitate a dispozițiilor art. 2 alin. (1), art. 10 alin. (1),
art. 13 alin. (2) și (3), precum și art. 14 alin. (1) din Ordonanța de urgență a Guvernului nr. 119/2007
privind măsurile pentru combaterea întârzierii executării obligațiilor de plată rezultate
din contracte comerciale
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 2 alin. (1), art. 10 alin. (1), art. 13 alin. (2) și (3),
precum și art. 14 alin. (1) din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale,
excepție ridicată de Societatea Comercială ăArcelorMittal
Tubular Products Roman” — S.A. din Roman în Dosarul
nr. 970/103/2010 al Curții de Apel Bacău — Secția comercială,
contencios administrativ și fiscal.
La apelul nominal se prezintă, pentru autorul excepției de
neconstituționalitate, doamna avocat Oana Cornescu, lipsind
cealaltă parte, față de care procedura de citare a fost legal
îndeplinită.
Cauza fiind în stare de judecată, președintele acordă
cuvântul reprezentantului părții prezente, care solicită admiterea
excepției de neconstituționalitate, motivând că, prin prevederile
legale atacate, se instituie o procedură care permite ca în baza
unei analize sumare să se emită o hotărâre judecătorească.
Astfel, se încalcă dreptul la apărare al debitorului. Mai mult, se
ajunge la situația în care interpretarea normelor legale
respective are un caracter imprevizibil. De asemenea, art. 16
din Constituție este încălcat, întrucât creditorul este favorizat
față de debitor prin faptul că acesta din urmă nu poate
administra un probatoriu adecvat.
Reprezentantul Ministerului Public, invocând jurisprudența în
materie a Curții, pune concluzii de respingere ca neîntemeiată
a excepției.
C U R T E A,

având în vedere actele și lucrările dosarului, reține următoarele:
Prin Decizia civilă nr. 869 din 10 septembrie 2010 pronunțată
în Dosarul nr. 970/103/2010, Curtea de Apel Bacău — Secția
comercială, contencios administrativ și fiscal a sesizat
Curtea Constituțională cu excepția de neconstituționalitate
a prevederilor art. 2 alin. (1), art. 10 alin. (1), art. 13 alin. (2)
și (3), precum și art. 14 alin. (1) din Ordonanța de urgență a
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din
contracte comerciale.
Excepția a fost invocată de Societatea Comercială
ăArcelorMittal Tubular Products Roman” — S.A. din Roman
într-un dosar având ca obiect soluționarea unui recurs declarat
împotriva Încheierii de ședință din 24 iunie 2010 prin care s-a
respins cererea de sesizare a Curții Constituționale cu excepția
de neconstituționalitate a dispozițiilor art. 2 alin. (1), art. 10

alin. (1), art. 13 alin. (2) și (3), precum și art. 14 alin. (1) din
Ordonanța de urgență a Guvernului nr. 119/2007 privind
măsurile pentru combaterea întârzierii executării obligațiilor de
plată rezultate din contracte comerciale.
În motivarea excepției de neconstituționalitate autorul
acesteia susține că dispozițiile legale criticate sunt
neconstituționale, întrucât permit creditorilor ca, pe baza
probatoriului sumar și în condiții de maximă celeritate să obțină
o hotărâre judecătorească susceptibilă de executare, care poate
crea grave prejudicii dreptului la apărare al debitorului,
producând aceleași efecte ca în cazul unei proceduri de drept
comun. Având în vedere că soluționarea căii de atac este de
competența aceleiași instanțe judecătorești care soluționează
în primă instanță cauza, prevederile art. 13 alin. (2) din
ordonanța de urgență încalcă accesul liber la justiție și dreptul la
apărare.
În opinia autorului excepției neconstituționalitate, limitarea
sau restrângerea acestor din urmă drepturi nu se poate face
decât în condițiile art. 53 din Constituție.
De asemenea, emiterea titlului executoriu în temeiul
dispozițiilor art. 14 alin. (1) din ordonanță este de natură a afecta
dreptul de proprietate, iar dispozițiile art. 13 alin. (3), precum și
ale art. 10 alin. (1) din ordonanță sunt de natură a încălca
dispozițiile art. 16 alin. (1) și (2) din Constituție, într-o astfel de
procedură creditorul fiind favorizat.
Curtea de Apel Bacău — Secția comercială, contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile reprezentantului părții prezente,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 2 alin. (1), art. 10 alin. (1) și art. 13 alin. (2) și (3),
precum și ale art. 14 alin. (1) din Ordonanța de urgență a
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din contracte
comerciale, publicată în Monitorul Oficial al României, Partea I,
nr. 738 din 31 octombrie 2007, aprobată cu modificări și
completări prin Legea nr. 118/2008, publicată în Monitorul Oficial

MONITORUL OFICIAL AL ROMÂNIEI, PARTEA I, Nr. 772/1.XI.2011
al României, Partea I, nr. 410 din 2 iunie 2008, cu modificările
ulterioare, prevederi care au următorul conținut:
— Art. 2 alin. (1): ăPrezenta ordonanță de urgență se aplică
creanțelor certe, lichide și exigibile ce reprezintă obligații de
plată a unor sume de bani care rezultă din contracte
comerciale.”;
— Art. 10 alin. (1): ăÎn cazul în care, ca urmare a verificării
cererii pe baza înscrisurilor depuse, a declarațiilor părților,
precum și a celorlalte probe administrate, constată că cererea
este întemeiată, instanța emite o ordonanță de plată, în care se
precizează suma și termenul de plată.”;
— Art. 13 alin. (2) și (3): ă(2) Cererea în anulare se
soluționează de către instanța competentă pentru judecarea
fondului cauzei în primă instanță.
(3) Cererea în anulare nu suspendă executarea.
Suspendarea va putea fi însă încuviințată, la cererea debitorului,
numai cu dare de cauțiune, al cărei cuantum va fi fixat de
instanță.”;
— Art.14 alin. (1): ăOrdonanța de plată, devenită irevocabilă
ca urmare a neintroducerii sau respingerii cererii în anulare,
constituie titlu executoriu.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 1 alin. (4) privind principiul separației puterilor în
stat, art. 16 alin. (1) și (2) privind egalitatea în drepturi, art. 21
alin. (3) privind dreptul la un proces echitabil, art. 24 alin. (1)
privind dreptul la apărare, art. 44 alin. (2) privind dreptul de
proprietate privată, art. 53 alin. (1) și (2) privind restrângerea
exercițiului unor drepturi sau al unor libertăți și art. 61 alin. (1)
privind rolul Parlamentului.
Examinând excepția, Curtea constată că s-a mai pronunțat
asupra dispozițiilor criticate, prin raportare la critici similare,
apreciind că sunt constituționale. Astfel, prin Decizia nr. 44 din
14 ianuarie 2010, publicată în Monitorul Oficial al României,
Partea I, nr. 156 din 11 martie 2010, Decizia nr. 965 din 6 iulie
2010, publicată în Monitorul Oficial al României, Partea I, nr. 607
din 27 august 2010, și Decizia nr. 636 din 28 aprilie 2009,
publicată în Monitorul Oficial al României, Partea I, nr. 441 din
26 iunie 2009, Curtea a constatat că Ordonanța de urgență a
Guvernului nr. 119/2007 a fost adoptată pentru a stabili măsuri
pentru combaterea întârzierii executării obligațiilor de plată
asumate prin contracte comerciale și pentru stabilirea unei
proceduri simplificate de soluționare a acțiunilor în justiție având

11

ca obiect asemenea obligații. Or, potrivit art. 126 din Constituție,
competența instanțelor de judecată și procedura în fața acestora
se stabilesc prin lege, precum ordonanța de urgență criticată.
Prevederile de lege criticate sunt în sensul aplicării
principiului rolului activ al judecătorului, care, la soluționarea
pricinilor în primă instanță, are obligația de a încerca împăcarea
părților. Faptul că, potrivit art. 7 din Ordonanța de urgență a
Guvernului nr. 119/2007, judecătorul citează părțile pentru
explicații și lămuriri și stăruie în efectuarea plății sumei datorate
nu înseamnă că acesta se antepronunță, întrucât hotărârea se
va da numai după ce judecătorul va analiza toate probele aflate
la dosar, inclusiv cele propuse de debitor. Mai mult, art. 2 din
ordonanța de urgență prevede că procedura reglementată de
acest act normativ vizează exclusiv creanțele certe, lichide și
exigibile ce reprezintă obligații de plată a unor sume de bani
care rezultă din contracte comerciale, iar art. 10 dispune că
ordonanța de plată se va emite numai în urma verificării cererii
pe baza înscrisurilor depuse, a declarațiilor părților, precum și a
celorlalte probe administrate, instanța constatând că cererea
este întemeiată.
Pe de altă parte, dispozițiile art. 13 din Ordonanța de urgență
a Guvernului nr. 119/2007 dau posibilitatea contestării de către
debitor a ordonanței de plată și reglementează procedura pentru
exercitarea căii de atac.
În materia căilor de atac, Curtea, în jurisprudența sa, a stabilit
cu titlu de principiu că o soluție legislativă ce prevede
soluționarea de către aceeași instanță a căii de atac împotriva
propriei sale hotărâri nu relevă niciun fine de
neconstituționalitate, cu condiția ca soluționarea cauzei să
aparțină unor complete cu o compunere diferită. În acest sens
Curtea s-a pronunțat prin Decizia nr. 518 din 20 iunie 2006,
publicată în Monitorul Oficial al României, Partea I, nr. 583 din
5 iulie 2006, Decizia nr. 90 din 7 februarie 2006, publicată în
Monitorul Oficial al României, Partea I, nr. 193 din 1 martie 2006,
și Decizia nr. 405 din 16 mai 2006, publicată în Monitorul Oficial
al României, Partea I, nr. 492 din 7 iunie 2006. Aceste
considerente se aplică mutatis mutandis și prezentei cauze.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în aceste decizii își
păstrează valabilitatea și în cauza de față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 2 alin. (1), art. 10 alin. (1), art. 13 alin. (2)
și (3), precum și art. 14 alin. (1) din Ordonanța de urgență a Guvernului nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale, excepție ridicată de Societatea Comercială ăArcelorMittal Tubular
Products Roman” — S.A. din Roman în Dosarul nr. 970/103/2010 al Curții de Apel Bacău — Secția comercială, contencios
administrativ și fiscal.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

12

MONITORUL OFICIAL AL ROMÂNIEI, PARTEA I, Nr. 772/1.XI.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului
nr. 649/2011 privind alocarea unei sume din Fondul de rezervă
bugetară la dispoziția Guvernului, prevăzut în bugetul de stat
pe anul 2011, pentru plata unor arierate, a unor cheltuieli
curente și de capital, precum și pentru finanțarea
unor obiective de investiții ale unităților
administrativ-teritoriale
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 649/2011 privind alocarea unei
sume din Fondul de rezervă bugetară la dispoziția Guvernului, prevăzut în bugetul
de stat pe anul 2011, pentru plata unor arierate, a unor cheltuieli curente și de
capital, precum și pentru finanțarea unor obiective de investiții ale unităților
administrativ-teritoriale, publicată în Monitorul Oficial al României, Partea I, nr. 462
din 1 iulie 2011, se modifică și se completează după cum urmează:
1. Anexa nr. 1 se modifică și se completează după cum urmează:
a) După numărul curent 1205 se introduce un nou număr curent, numărul
curent 1206, cu următorul cuprins:
Nr.
crt.

Unitatea administrativ-teritorială

ă1206. Turnu Măgurele

Județul

Teleorman

Suma
(mii lei)

150”

b) Totalul se modifică și va avea următorul cuprins:
Nr.
crt.

Unitatea administrativ-teritorială

Județul

Suma
(mii lei)

92.774”

ăTOTAL

2. Anexa nr. 2 se modifică după cum urmează:
a) Numărul curent 173 va avea următorul cuprins:
Nr.
crt.

Obiectivul de investiții

ă173.

Județul

Construcție punct sanitar sat Criș, comuna
Mureș
Daneș

Suma
(mii lei)

70”

b) Numărul curent 231 se abrogă.
c) Totalul va avea următorul cuprins:
Nr.
crt.

Obiectivul de investiții

Județul

Suma
(mii lei)

31.425”

ăTOTAL

PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu
București, 19 octombrie 2011.
Nr. 1.056.

13

MONITORUL OFICIAL AL ROMÂNIEI, PARTEA I, Nr. 772/1.XI.2011
GUVERNUL ROMÂNIEI

HOTĂRÂRE
pentru modificarea nr. crt. 67 și 172 din anexa nr. 2
la Hotărârea Guvernului nr. 649/2011 privind alocarea
unei sume din Fondul de rezervă bugetară la dispoziția
Guvernului, prevăzut în bugetul de stat pe anul 2011,
pentru plata unor arierate, a unor cheltuieli curente
și de capital, precum și pentru finanțarea unor obiective
de investiții ale unităților administrativ-teritoriale
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Numerele curente 67 și 172 din anexa nr. 2 la Hotărârea
Guvernului nr. 649/2011 privind alocarea unei sume din Fondul de rezervă
bugetară la dispoziția Guvernului, prevăzut în bugetul de stat pe anul 2011, pentru
plata unor arierate, a unor cheltuieli curente și de capital, precum și pentru
finanțarea unor obiective de investiții ale unităților administrativ-teritoriale, publicată
în Monitorul Oficial al României, Partea I, nr. 462 din 1 iulie 2011, se modifică și vor
avea următorul cuprins:
Nr. crt.

ă67.

Județul

Obiectivul de investiții

Spitalul Clinic Municipal Cluj-Napoca,
Secția Psihiatrie Cronici

Suma
(mii lei)

Cluj

20

...........................................................................................................
172.

Pietruire străzi, comuna Șincai

Mureș

45”

PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu
București, 19 octombrie 2011.
Nr. 1.057.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI,
CERCETĂRII, TINERETULUI
ȘI SPORTULUI,
Nr. 4.576 din 11 iulie 2011

MINISTERUL ADMINISTRAȚIEI
ȘI INTERNELOR
Nr. 230 din 18 octombrie 2011

MINISTERUL FINANȚELOR PUBLICE
Nr. 2.445 din 15 septembrie 2011

ORDIN
privind validarea fluxurilor financiare pentru cheltuielile de personal
în învățământul preuniversitar de stat
Având în vedere prevederile art. 6 alin. (1) și (2) din Legea-cadru nr. 284/2010 privind salarizarea unitară a personalului
plătit din fonduri publice, cu modificările ulterioare, și ale Legii nr. 285/2010 privind salarizarea în anul 2011 a personalului plătit
din fonduri publice,
în conformitate cu prevederile Legii nr. 63/2011 privind încadrarea și salarizarea în anul 2011 a personalului didactic și
didactic auxiliar din învățământ,
în temeiul Hotărârii Guvernului nr. 536/2011 privind organizarea și funcționarea Ministerului Educației, Cercetării, Tineretului
și Sportului, al art. 7 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului

14

MONITORUL OFICIAL AL ROMÂNIEI, PARTEA I, Nr. 772/1.XI.2011

Administrației și Internelor, aprobată cu modificări prin Legea nr. 15/2008, cu modificările și completările ulterioare, și al Hotărârii
Guvernului nr. 34/2009 privind organizarea și funcționarea Ministerului Finanțelor Publice, cu modificările și completările ulterioare,
ministrul educației, cercetării, tineretului și sportului, ministrul administrației și internelor și ministrul finanțelor
publice emit prezentul ordin.
Art. 1. — Unitățile de învățământ preuniversitar de stat,
inclusiv unitățile de învățământ special, casele corpului didactic,
cluburile sportive școlare, palatele copiilor, cluburile elevilor și
centrele județene de resurse și asistență educațională, denumite
în continuare unități de învățământ, în calitate de angajatori,
efectuează încadrarea și salarizarea personalului didactic,
didactic auxiliar și nedidactic potrivit reglementărilor legale în
vigoare.
Art. 2. — Statele de personal ale unităților de învățământ,
pentru toate categoriile de personal, se întocmesc de unitățile de
învățământ și se avizează de inspectoratele școlare, la începutul
fiecărui an școlar sau ori de câte ori apar modificări.
Art. 3. — (1) Ordonatorii principali de credite și angajatorii au
obligația să stabilească salariile de bază, sporurile și alte
drepturi salariale potrivit Legii nr. 63/2011 privind încadrarea și
salarizarea în anul 2011 a personalului didactic și didactic
auxiliar din învățământ, să asigure promovarea personalului în
funcții, grade și trepte profesionale, în condițiile legii, astfel încât
să se încadreze în sumele aprobate cu această destinație în
bugetul propriu.
(2) Deciziile de încadrare/reîncadrare, după caz, a
personalului din cadrul unităților de învățământ se vor emite
numai pe baza statului de personal avizat de către inspectoratul
școlar județean/Inspectoratul Școlar al Municipiului București.
Art. 4. — (1) Statele de plată a salariilor/Statele de plată a
avansurilor pentru concediile de odihnă pentru unitățile de
învățământ se întocmesc pe baza statelor de personal avizate
de inspectoratele școlare județene/Inspectoratul Școlar al
Municipiului București.
(2) Statele de plată a salariilor/Statele de plată a avansurilor
pentru concediile de odihnă se întocmesc de unitățile de
învățământ și se transmit, în format electronic, inspectoratelor
școlare județene/ Inspectoratului Școlar al Municipiului București
pentru verificare și validare, în conformitate cu statele de
personal avizate.
(3) Verificarea și validarea se fac de către compartimentul
salarizare sau audit din cadrul inspectoratului școlar
județean/Inspectoratului Școlar al Municipiului București.
(4) Statele de plată a salariilor/Statele de plată a avansurilor
pentru concediile de odihnă validate electronic stau la baza
întocmirii documentelor de plată către unitățile teritoriale ale
Trezoreriei Statului.
Art. 5. — (1) Unitățile teritoriale ale Trezoreriei Statului vor
efectua plata salariilor/avansurilor pentru concediile de odihnă
pe baza situațiilor centralizatoare privind plata salariilor
prezentate de unitățile de învățământ, întocmite conform
modelului prevăzut în anexa nr. 3, purtând un cod de bare care
atestă faptul că sunt emise pe baza statelor de plată validate de
Ministrul educației, cercetării,
tineretului și sportului,
Daniel Petru Funeriu

inspectoratele școlare județene/Inspectoratul Școlar al
Municipiului București.
(2) Directorul unității de învățământ răspunde de
corectitudinea datelor înscrise în situația centralizatoare privind
plata salariilor prezentată la Trezoreria Statului în concordanță
cu codul de bare tipărit pe aceasta.
(3) În cazul în care datele înscrise în situația centralizatoare
privind plata salariilor nu corespund cu cele din documentele de
plată prezentate de unitățile de învățământ, unitățile Trezoreriei
Statului vor restitui documentele în vederea punerii de acord.
Art. 6. — (1) Întocmirea și avizarea statelor de personal,
respectiv întocmirea și validarea statelor de plată a salariilor ale
unităților de învățământ se vor face, în mod unitar, pe baza
programului de salarizare asigurat de Ministerul Educației,
Cercetării, Tineretului și Sportului.
(2) Formatele statelor de personal, statelor de plată a
salariilor și statelor de plată a avansurilor pentru concediile de
odihnă, precum și situația centralizatoare privind plata salariilor
sunt prevăzute în anexele nr. 1, 2, 2A, și 3, care fac parte
integrantă din prezentul ordin.
(3) Fluxurile tehnice de lucru pentru transmiterea în format
electronic statelor de plată a salariilor și a statelor de personal,
pentru verificarea și validarea lor, precum și pentru întocmirea
documentelor de plată prezentate unităților teritoriale ale
Trezoreriei Statului pentru efectuarea plăților salariale în
învățământul preuniversitar de stat sunt prevăzute în anexa
nr. 4, care face parte integrantă din prezentul ordin.
(4) Plata tuturor drepturilor salariale aferente personalului din
unitățile de învățământ, calculate în condițiile legii, se va face
respectând prevederile prezentului ordin.
Art. 7. — Directorii unităților de învățământ și conducerea
inspectoratelor școlare vor lua toate măsurile astfel încât
validarea statelor de plată a salariilor să se facă înainte de data
planificată pentru plată la unitățile teritoriale ale Trezoreriei
Statului.
Art. 8. — Direcția generală economic finanțe resurse umane,
Direcția generală managementul resurselor umane, Direcția
modernizarea patrimoniului, investiții și informatizare și Serviciul
audit din cadrul Ministerului Educației, Cercetării, Tineretului și
Sportului, inspectoratele școlare județene/Inspectoratul Școlar
al Municipiului București, unitățile de învățământ, ordonatorii
principali de credite ai unităților de învățământ, Direcția generală
trezorerie și contabilitate publică din cadrul Ministerului
Finanțelor Publice și unitățile teritoriale ale Trezoreriei Statului
vor duce la îndeplinire prevederile prezentului ordin.
Art. 9. — Prezentul ordin se publică în Monitorul Oficial al
României, Partea I.

Ministrul administrației și internelor,
Constantin-Traian Igaș

Ministrul finanțelor publice,
Gheorghe Ialomițianu

*) Anexa nr. 1 este reprodusă în facsimil.

pe luna LL.AAAA

S TAT D E P E R S O N A L

ANEXA Nr. 1*)

MONITORUL OFICIAL AL ROMÂNIEI, PARTEA I, Nr. 772/1.XI.2011
15

16

MONITORUL OFICIAL AL ROMÂNIEI, PARTEA I, Nr. 772/1.XI.2011

17

Ordonator de credite,

Ștampila unității

Contabil-șef,

.

MONITORUL OFICIAL AL ROMÂNIEI, PARTEA I, Nr. 772/1.XI.2011

*) Anexa nr. 2 este reprodusă în facsimil.

Unitate de învățământ:
Cod SIRUES:
Cod fiscal:
Stare stat de plată (în lucru/trimis/validat/respins):
Număr zile lucrătoare:

S TAT D E P L AT Ă

a salariilor pe luna LL.AAAA

ANEXA Nr. 2*)

18
MONITORUL OFICIAL AL ROMÂNIEI, PARTEA I, Nr. 772/1.XI.2011

MONITORUL OFICIAL AL ROMÂNIEI, PARTEA I, Nr. 772/1.XI.2011

19

20

MONITORUL OFICIAL AL ROMÂNIEI, PARTEA I, Nr. 772/1.XI.2011

MONITORUL OFICIAL AL ROMÂNIEI, PARTEA I, Nr. 772/1.XI.2011

21

22

MONITORUL OFICIAL AL ROMÂNIEI, PARTEA I, Nr. 772/1.XI.2011

MONITORUL OFICIAL AL ROMÂNIEI, PARTEA I, Nr. 772/1.XI.2011

Ordonator de credite,

Contabil-șef,
.
Ștampila unității

23

*) Anexa nr. 2A este reprodusă în facsimil.

S TAT D E P L AT Ă

avansuri concedii de odihnă în data de ZZ.LL.AAAA

ANEXA Nr. 2A*)

24
MONITORUL OFICIAL AL ROMÂNIEI, PARTEA I, Nr. 772/1.XI.2011

MONITORUL OFICIAL AL ROMÂNIEI, PARTEA I, Nr. 772/1.XI.2011

25

26

MONITORUL OFICIAL AL ROMÂNIEI, PARTEA I, Nr. 772/1.XI.2011

MONITORUL OFICIAL AL ROMÂNIEI, PARTEA I, Nr. 772/1.XI.2011

27

Ștampila unității

Contabil-șef,

.

MONITORUL OFICIAL AL ROMÂNIEI, PARTEA I, Nr. 772/1.XI.2011

Ordonator de credite,

28

MONITORUL OFICIAL AL ROMÂNIEI, PARTEA I, Nr. 772/1.XI.2011

29
ANEXA Nr. 3*)

S I T U A Ț I E C E N T R A L I Z AT O A R E

privind plata salariilor pe luna LL.AAAA

Ordonator de credite,

Contabil-șef,
.
Ștampila unității

*) Anexa nr. 3 este reprodusă în facsimil.
ANEXA Nr. 4

FLUXURI

detaliate de lucru privind cheltuielile de personal în învățământul preuniversitar de stat
CAPITOLUL I
Derularea cu suport informatic a fluxurilor de lucru pentru
emiterea statelor de plată a salariilor/statelor de plată
avansuri concedii de odihnă, a statelor de personal și a
situației centralizatoare privind plata salariilor
Art. 1. — (1) Pentru facilitarea operațiunilor de avizare a
statelor de personal și a statelor de plată a salariilor/statelor de
plată avansuri concedii de odihnă, așa cum sunt descrise în
ordin, Ministerul Educației, Cercetării, Tineretului și Sportului,
denumit în continuare M.E.C.T.S., pune la dispoziția
inspectoratelor școlare și a unităților de învățământ
preuniversitar de stat sistemul informatic EDUSAL de calcul al
drepturilor salariale.
(2) Utilizarea sistemului informatic EDUSAL se va face
exclusiv în conformitate cu manualul de utilizare aferent și cu
respectarea strictă a prevederilor licenței de utilizare care îl
însoțește.
(3) Sistemul informatic EDUSAL constă în două componente
principale:
a) portalul EDUSAL — care poate fi regăsit la adresa
https://edusal.edu.ro. Accesul la portal se face securizat, prin
autentificare cu nume utilizator și parolă;

b) aplicația EDUSAL — care poate fi descărcată de pe
pagina dedicată acestui scop a portalului EDUSAL împreună cu
manualul de utilizare aferent.
(4) Inspectoratele școlare asigură suportul tehnic necesar
unităților de învățământ preuniversitar de stat din județul
respectiv/din municipiul București pentru derularea fluxurilor de
lucru cu suport informatic. Direcția modernizarea patrimoniului,
informatizare și investiții din cadrul M.E.C.T.S. asigură suportul
tehnic necesar inspectoratelor școlare pentru derularea fluxurilor
de lucru cu suport informatic. Direcția generală economic,
finanțe resurse umane din cadrul M.E.C.T.S. asigură consultanța
pe probleme de salarizare necesară inspectoratelor școlare.
Art. 2. — Directorul unității de învățământ preuniversitar de
stat poartă întreaga răspundere pentru derularea fluxurilor de
lucru descrise în ordin, cu posibilitatea delegării operării
aplicației EDUSAL unei persoane desemnate în acest scop. În
cele ce urmează, această persoană este denumită responsabil
cu salarizarea.

30

MONITORUL OFICIAL AL ROMÂNIEI, PARTEA I, Nr. 772/1.XI.2011

CAPITOLUL II
Derularea fluxului de lucru aferent statului de personal
Art. 3. — (1) Responsabilul cu salarizarea din cadrul unității
de învățământ preuniversitar de stat introduce în aplicația
EDUSAL datele statului de personal.
(2) Unitatea de învățământ preuniversitar de stat trimite
inspectoratului școlar statul de personal, pe suport hârtie pentru
avizare și electronic pentru validare.
(3) Responsabilii cu avizarea statelor de personal din partea
inspectoratului școlar, respectiv șeful compartimentului
salarizare sau auditorul examinează statul de personal.
A. Dacă statul de personal corespunde modului de calcul
legal, îl avizează.
B. Dacă statul de personal nu corespunde modului de calcul
legal:
(i) dacă aceasta este prima examinare a statului de
personal de către inspectoratul școlar, responsabilii
cu avizarea notează observațiile și îl resping;
(ii) dacă statul de personal a mai fost o dată respins
conform acestui flux de lucru, apoi corectat și retrimis
pentru avizare, atunci inspectoratul școlar convoacă
de urgență directorul unității de învățământ
preuniversitar de stat pentru corectarea și avizarea
statului de personal.
(4) Unitatea de învățământ preuniversitar de stat primește
decizia inspectoratului școlar.
A. Dacă statul de personal a fost avizat, unitatea de
învățământ preuniversitar de stat poate trece la întocmirea
statului de plată.
B. Dacă statul de personal a fost respins, unitatea de
învățământ preuniversitar de stat efectuează corecturi și reia
fluxul prevăzut la alin. (2), o singură dată, conform alin. (3) lit. B
pct. (ii).
Art. 4. — Derularea fluxului de lucru prevăzut la art. 3 alin. (3)
va începe cu cel puțin 3 zile lucrătoare înainte de data la care se
dorește avizarea statului de personal.
CAPITOLUL III
Derularea fluxului de lucru aferent statului de plată a
salariilor/statului de plată avansuri concedii de odihnă
Art. 5. — (1) Responsabilul cu salarizarea din cadrul unității
de învățământ preuniversitar de stat introduce datele statului de
plată a salariilor/statului de plată avansuri concedii de odihnă
specifice lunii curente. Întocmirea statului de plată a
salariilor/statului de plată avansuri concedii de odihnă se face
numai pe baza statului de personal avizat de către inspectoratul
școlar.
(2) Unitatea de învățământ preuniversitar de stat trimite statul
de plată a salariilor/statul de plată avansuri concedii de odihnă,
electronic, pentru validare din partea inspectoratului școlar.
Termen-limită: 5 zile înainte de ziua de plată a salariului în
unitatea de învățământ preuniversitar de stat.
(3) Responsabilul cu validarea statelor de plată a
salariilor/statelor de plată avansuri concedii de odihnă din partea
inspectoratului școlar, respectiv auditorul sau șeful
compartimentului salarizare, examinează statul de plată a
salariilor/statul de plată avansuri concedii de odihnă pentru
conformitate cu statul de personal și cu reglementările legale în
vigoare. Termen-limită pentru prima trimitere a unui stat de plată
a salariilor/stat de plată avansuri concedii de odihnă: 5 zile
înainte de ziua de plată a salariului în unitatea de învățământ
preuniversitar de stat, dar nu înainte de ultima zi lucrătoare a
lunii pentru care se face plata. Termen-limită pentru retrimiterea
unui stat de plată a salariilor/stat de plată avansuri concedii de
odihnă: 3 zile înainte de ziua de plată a salariului în unitatea de
învățământ preuniversitar de stat.

A. Dacă statul de plată a salariilor/statul de plată avansuri
concedii de odihnă corespunde statului de personal (existând
doar diferențe legitime, motivate) și normelor legale, atunci
responsabilul cu validarea îl validează.
B. Dacă statul de plată a salariilor/statul de plată avansuri
concedii de odihnă nu corespunde statului de personal sau
normelor legale:
(i) dacă aceasta este prima examinare a statului de plată
a salariilor/statului de plată avansuri concedii de odihnă de către
inspectoratul școlar, responsabilul cu validarea notează
observațiile și îl respinge;
(ii) dacă statul de plată a salariilor/statul de plată avansuri
concedii de odihnă a mai fost o dată respins conform acestui
flux de lucru, apoi corectat și retrimis pentru validare, atunci
responsabilul cu validarea convoacă de urgență directorul
unității de învățământ preuniversitar de stat pentru corectarea
și validarea statului de plată a salariilor/statului de plată avansuri
concedii de odihnă. Termen-limită: două zile înainte de ziua de
plată a salariului în unitatea de învățământ preuniversitar de stat.
(4) Unitatea de învățământ preuniversitar de stat primește
decizia inspectoratului școlar. Termen-limită: 3-4 zile înainte de
ziua de plată a salariului în unitatea de învățământ preuniversitar
de stat.
A. Dacă statul de plată a salariilor/statul de plată avansuri
concedii de odihnă a fost validat, unitatea de învățământ
preuniversitar de stat îl tipărește în vederea înregistrării în
evidența contabilă a unității.
B. Dacă statul de plată a salariilor/statul de plată avansuri
concedii de odihnă a fost respins, unitatea de învățământ
preuniversitar de stat efectuează corecturi și reia fluxul prevăzut
la alin. (2), o singură dată, conform alin. (3) lit. B pct. (ii).
Art. 6. — Formatele statului de personal, statului de plată a
salariilor și statului de plată avansuri concedii de odihnă sunt
cele prevăzute în anexele nr. 1, 2 și 2a la ordin și implementate
în aplicația EDUSAL. Orice prezentare pentru avizare a unui stat
de personal sau pentru validare a unui stat de plată a
salariilor/stat de plată avansuri concedii de odihnă se va face
numai în acest format, în caz contrar statul de personal/statul
de plată a salariilor nefiind considerat valabil.
Art. 7. — În nicio situație, eventuala dificultate tehnică de a
respecta fluxul de lucru cu suport informatic nu poate fi
considerată o derogare de la Ordinul ministrului educației,
cercetării, tineretului și sportului, al ministrului administrației și
internelor
și
al
ministrului
finanțelor
publice
nr. 4.576/230/2.445/2011 privind validarea fluxurilor financiare
pentru cheltuielile de personal în învățământul preuniversitar de
stat și ale celorlalte acte normative în vigoare; pașii care nu pot
fi efectuați informatic vor fi efectuați pe suport hârtie, iar codurile
de validare emise de sistemul EDUSAL vor fi înlocuite prin
semnătura și ștampila responsabililor din partea inspectoratului
școlar, astfel încât în nicio situație să nu se întârzie plata
drepturilor salariale. Atunci când situația va evolua, făcând
posibilă derularea operațiunilor cu suport informatic, se vor
introduce toate datele până la zi și se vor reface în sistemul
informatic toți pașii care au fost efectuați pe suport hârtie. La
unitățile Trezoreriei Statului va fi prezentată anexa 3 la ordin
întocmită pe suport hârtie, certificată cu semnătură și ștampilă
de către persoanele responsabile din partea inspectoratului
școlar, fără a prezenta codul de bare.
CAPITOLUL IV
Derularea fluxului de lucru pentru întocmirea situației
centralizate privind plata salariilor
Art. 8. — (1) Prezentarea la unitățile teritoriale ale Trezoreriei
Statului pentru plata efectivă a drepturilor salariale se poate face
numai după validarea statului de plată a salariilor/statului de

MONITORUL OFICIAL AL ROMÂNIEI, PARTEA I, Nr. 772/1.XI.2011
plată avansuri concedii de odihnă prin derularea fluxurilor de
lucru descrise în cap. III.
(2) Derularea fluxului de lucru aferent plății efective a
salariilor:
1. Responsabilul cu salarizarea din cadrul unității de
învățământ preuniversitar de stat tipărește din aplicația EDUSAL
Situația centralizatoare privind plata salariilor, în formatul
precizat în anexa nr. 3 la ordin și având înscris codul de bare
care atestă corespondența situației cu statul de plată validat de
inspectoratul școlar.
2. Responsabilul cu salarizarea prezintă Situația
centralizatoare privind plata salariilor împreună cu celelalte
documente de plată la unitatea teritorială a Trezoreriei Statului
de care aparține.
3. Unitatea teritorială a Trezoreriei Statului verifică
concordanța dintre datele cuprinse în situația centralizatoare
prevăzută în anexa nr. 3 la ordin și documentele de plată
prezentate și efectuează plata numai în măsura în care aceste
documente sunt în concordanță.
(3) Ministerul Finanțelor Publice va transmite periodic, cu
frecvență cel puțin lunară, către Ministerul Educației, Cercetării,

31

Tineretului și Sportului situația centralizată a tuturor plăților
salariale efectuate din conturile unităților de învățământ
preuniversitar de stat.
Art. 9. — Ministerul Educației, Cercetării, Tineretului și
Sportului și Ministerul Finanțelor Publice vor încheia, în termen
de 60 de zile de la intrarea în vigoare a Ordinului ministrului
educației, cercetării, tineretului și sportului, al ministrului
administrației și internelor și al ministrului finanțelor publice
nr. 4.576/230/2.445/2011 privind validarea fluxurilor financiare
pentru cheltuielile de personal în învățământul preuniversitar de
stat, un protocol de interoperabilitate a sistemelor informatice în
vederea plății drepturilor salariale în unitățile de învățământ
preuniversitar de stat. Protocolul va preciza modalitățile tehnice
prin care sistemele informatice ale celor două ministere vor fi
actualizate pentru a automatiza operațiunile de verificare și de
schimb de date precizate în cap. IV, precum și responsabilitățile,
etapizarea și termenele-limită pentru efectuarea acestor
actualizări.

MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind aprobarea programelor școlare integrate prin care se realizează educația de bază
în cadrul programului ăA doua șansă” — învățământ primar
Având în vedere prevederile Ordinului ministrului educației, cercetării, tineretului și sportului nr. 3.753/2011 privind
aprobarea unor măsuri tranzitorii în sistemul național de învățământ și ale Hotărârii Guvernului nr. 536/2011 privind organizarea
și funcționarea Ministerului Educației, Cercetării, Tineretului și Sportului,
în temeiul art. 29 alin. (4) din Legea educației naționale nr. 1/2011,
ministrul educației, cercetării, tineretului și sportului emite prezentul ordin.
Art. 1. — Se aprobă programele școlare integrate prin
care se realizează educația de bază în cadrul programului
ăA doua șansă” — învățământ primar, prevăzute în anexa*)
care face parte integrantă din prezentul ordin.
Art. 2. — Programele școlare aprobate prin prezentul
ordin se aplică începând cu anul școlar 2011—2012.
Art. 3. — Direcția generală educație și învățare pe tot
parcursul vieții, Direcția generală învățământ în limbile

minorităților, relația cu Parlamentul și partenerii sociali,
Direcția generală management, resurse umane și rețea
școlară, Institutul de Științe ale Educației, inspectoratele
școlare județene/al municipiului București și unitățile de
învățământ duc la îndeplinire prevederile prezentului
ordin.
Art. 4. — Prezentul ordin se publică în Monitorul Oficial
al României, Partea I.

Ministrul educației, cercetării, tineretului și sportului,
Daniel Petru Funeriu
București, 4 octombrie 2011.
Nr. 5.528.
*) Anexa se publică în Monitorul Oficial al României, Partea I, nr. 772 bis, care se poate achiziționa de la Centrul pentru relații cu publicul al Regiei
Autonome ăMonitorul Oficial”, București, șos. Panduri nr. 1.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

144

1.500

140

3.

Monitorul Oficial, Partea a II-a

245

2.250

200

4.

Monitorul Oficial, Partea a III-a

370

430

40

5.

Monitorul Oficial, Partea a IV-a

5.270

1.720

160

6.

Monitorul Oficial, Partea a VI-a

300

1.600

150

7.

Monitorul Oficial, Partea a VII-a

35

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 772/1.XI.2011 conține 32 de pagini.

Prețul: 6,40 lei

&JUYDGY|527331]
ISSN 1453—4495

