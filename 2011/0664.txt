PARTEA I

Anul 179 (XXIII) — Nr. 664

Luni, 19 septembrie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECRETE

690.
691.

— Decret pentru revocarea din funcție a unui membru
al Guvernului ..............................................................

2

— Decret pentru numirea unui membru al Guvernului

2

DECIZII ALE CURȚII CONSTITUȚIONALE
Decizia nr. 875 din 28 iunie 2011 referitoare la excepția de
neconstituționalitate a dispozițiilor art. 3 lit. c) din Legea
nr. 146/1997 privind taxele judiciare de timbru............

3–5

Decizia nr. 996 din 14 iulie 2011 referitoare la excepția de
neconstituționalitate a dispozițiilor art. 399 și
următoarele, art. 403, 428 și 523 din Codul de
procedură civilă ..........................................................

5–6

Decizia nr. 999 din 14 iulie 2011 referitoare la excepția de
neconstituționalitate a dispozițiilor art. 317, 318 și
3191 din Codul de procedură civilă ............................

7–8

Decizia nr. 1.004 din 14 iulie 2011 referitoare la excepția de
neconstituționalitate a dispozițiilor art. 403 alin. 1 din
Codul de procedură civilă ..........................................

8–10

Decizia nr. 1.038 din 14 iulie 2011 referitoare la excepția de
neconstituționalitate a dispozițiilor art. 402 alin. 1 teza
a treia din Codul de procedură civilă ..........................

10–11

Decizia nr. 1.059 din 14 iulie 2011 referitoare la excepția de
neconstituționalitate a dispozițiilor art. 913 alin. 1 și 2
teza întâi din Codul de procedură penală ..................

12–14

Decizia nr. 1.084 din 14 iulie 2011 referitoare la excepția de
neconstituționalitate a dispozițiilor art. 15, 19, 21 și 34
din Ordonanța Guvernului nr. 2/2001 privind
regimul juridic al contravențiilor ..................................

14–16

2

MONITORUL OFICIAL AL ROMÂNIEI, PARTEA I, Nr. 664/19.IX.2011

DECRETE
PREȘEDINTELE ROMÂNIEI

DECRET
pentru revocarea din funcție a unui membru al Guvernului
În temeiul art. 85 alin. (2), art. 100 alin. (1) și al art. 106 din Constituția
României, republicată, precum și al art. 5 și 7 din Legea nr. 90/2001 privind
organizarea și funcționarea Guvernului României și a ministerelor, cu modificările
și completările ulterioare,
având în vedere propunerea primului-ministru,
Președintele României d e c r e t e a z ă:
Articol unic. — Se revocă din funcție domnul Laurențiu Sebastian Lăzăroiu,
ministrul muncii, familiei și protecției sociale.
PREȘEDINTELE ROMÂNIEI

TRAIAN BĂSESCU

București, 16 septembrie 2011.
Nr. 690.

PREȘEDINTELE ROMÂNIEI

DECRET
pentru numirea unui membru al Guvernului
În temeiul prevederilor art. 85 alin. (2) și ale art. 100 alin. (1) din Constituția
României, republicată, precum și ale art. 10 din Legea nr. 90/2001 privind
organizarea și funcționarea Guvernului României și a ministerelor, cu modificările
și completările ulterioare,
având în vedere propunerea primului-ministru,
Președintele României d e c r e t e a z ă:
Articol unic. — Se numește doamna Sulfina Barbu în funcția de membru al
Guvernului, ministru al muncii, familiei și protecției sociale.
PREȘEDINTELE ROMÂNIEI

TRAIAN BĂSESCU

București, 16 septembrie 2011.
Nr. 691.

MONITORUL OFICIAL AL ROMÂNIEI, PARTEA I, Nr. 664/19.IX.2011

3

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 875
din 28 iunie 2011

referitoare la excepția de neconstituționalitate a dispozițiilor art. 3 lit. c) din Legea nr. 146/1997
privind taxele judiciare de timbru
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 3 lit. c) prima liniuță teza a doua și liniuța
a patra din Legea nr. 146/1997 privind taxele judiciare de timbru,
excepție ridicată de Șerban Valentin Mișicu în Dosarul
nr. 1.915/299/2010 al Judecătoriei Sectorului 1 București.
Excepția formează obiectul Dosarului Curții Constituționale
nr. 3.658D/2010.
La apelul nominal răspunde autorul excepției personal și
asistat de avocat Alexandru Dinu Baltasiu, lipsă fiind celelalte
părți, față de care procedura de citare a fost legal îndeplinită.
Președintele dispune a se face apelul și în dosarele
nr. 3.832D/2010, nr. 3.949D/2010, nr. 4.026D/2010,
nr. 4.282D/2010 și nr. 4.416D/2010, având ca obiect excepția
de neconstituționalitate a acelorași dispoziții de lege, excepție
ridicată de Florinela Râlea, Orosz Adalbert, Ana Mocanu Suciu,
Ileana Drăgulescu și de Societatea Comercială ăAlumil Rom
Industry” — S.A. din București.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în Dosarul
nr. 4.516D/2010,
având
ca
obiect
excepția
de
neconstituționalitate a acelorași dispoziții de lege, excepție
ridicată de Sorin Emil Muthu.
La apelul nominal răspunde reprezentantul autorului
excepției, avocatul Dan Codruț Toma, lipsă fiind celelalte părți,
față de care procedura de citare a fost legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 3.658D/2010,
nr. 3.832D/2010, nr. 3.949D/2010, nr. 4.026D/2010,
nr. 4.282D/2010, nr. 4.416D/2010 și nr. 4.516D/2010, pune în
discuție, din oficiu, problema conexării cauzelor.
Avocatul Alexandru Dinu Baltasiu consideră că sunt
îndeplinite condițiile legale pentru conexare.
Avocatul Dan Codruț Toma se opune conexării dosarelor.
Reprezentantul Ministerului Public consideră că sunt
îndeplinite condițiile legale pentru conexare.
Curtea, deliberând, în temeiul prevederilor art. 53 alin. (5) din
Legea nr. 47/1992, dispune conexarea dosarelor
nr. 4.516D/2010, nr. 4.416D/2010, nr. 4.282D/2010,
nr. 4.026D/2010, nr. 3.949D/2010 și nr. 3.832D/2010 la Dosarul
nr. 3.658D/2010, care a fost primul înregistrat.
Cauza fiind în stare de judecată, președintele acordă
cuvântul avocatului Alexandru Dinu Baltasiu, care solicită
admiterea excepției de neconstituționalitate. Susține că modul

de stabilire a taxelor judiciare de timbru creează o discrepanță
între dreptul statului de a aplica impozite și drepturile cetățenilor
prevăzute de Legea fundamentală.
Avocatul Dan Codruț Toma solicită admiterea excepției de
neconstituționalitate. În acest sens invocă hotărârea pronunțată
de Curtea de Justiție a Comunităților Europene în Cauza
Flaminio Costa v. E.N.E.L. și hotărârea pronunțată de Curtea
Europeană a Drepturilor Omului în Cauza Weissman împotriva
României.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care invocă jurisprudența în materie a Curții
Constituționale. Consideră că partea interesată poate solicita
reducerea taxei de timbru sau, după caz, eșalonarea sau
amânarea plății acesteia. În final arată că jurisprudența instanței
de contencios constituțional este în deplină concordanță cu cea
a Curții Europene a Drepturilor Omului, astfel încât nu au
intervenit elemente noi, de natură să determine schimbarea
acestei jurisprudențe.
Având cuvântul în replică, cei doi avocați arată că, pe de-o
parte, moștenitorii de drept nu pot beneficia de dreptul lor din
cauza cuantumului excesiv al taxei judiciare de timbru, iar, pe de
altă parte, nu toate persoanele intră în categoria celor care pot
solicita reducerea taxei de timbru sau, după caz, eșalonarea sau
amânarea plății acesteia.
C U R T E A,

având în vedere actele și lucrările dosarelor, reține următoarele:
Prin Încheierea din 17 mai 2010, pronunțată în Dosarul
nr. 1.915/299/2010, Judecătoria Sectorului 1 București a
sesizat Curtea Constituțională cu excepția de
neconstituționalitate a dispozițiilor art. 3 lit. c) prima liniuță
teza a doua și liniuța a patra din Legea nr. 146/1997 privind
taxele judiciare de timbru, excepție ridicată de Șerban Valentin
Mișicu.
Prin Încheierea din 2 septembrie 2010, pronunțată în Dosarul
nr. 1.945/2/2010, Curtea de Apel București — Secția a III-a
civilă și pentru cauze cu minori și de familie a sesizat
Curtea Constituțională cu excepția de neconstituționalitate
a dispozițiilor art. 3 din Legea nr. 146/1997, excepție ridicată
de Florinela Râlea.
Prin Încheierea din 21 septembrie 2010, pronunțată în
Dosarul nr. 717/234/2009, Judecătoria Gheorgheni a sesizat
Curtea Constituțională cu excepția de neconstituționalitate
a dispozițiilor art. 3 lit. c) din Legea nr. 146/1997, excepție
ridicată de Orosz Adalbert.
Prin Încheierea din 15 septembrie 2010, pronunțată în
Dosarul nr. 2.427/306/2010, Judecătoria Sibiu — Secția civilă
a sesizat Curtea Constituțională cu excepția de
neconstituționalitate a dispozițiilor art. 3 lit. c) din Legea
nr. 146/1997, excepție ridicată de Ana Mocanu Suciu.
Prin Încheierea din 7 octombrie 2010, pronunțată în Dosarul
nr. 16.675/325/2009, Judecătoria Timișoara a sesizat Curtea
Constituțională cu excepția de neconstituționalitate a
dispozițiilor art. 3 lit. c) din Legea nr. 146/1997, excepție
ridicată de Ileana Drăgulescu.

4

MONITORUL OFICIAL AL ROMÂNIEI, PARTEA I, Nr. 664/19.IX.2011

Prin Încheierea din 18 octombrie 2010, pronunțată în Dosarul
nr. 18.070/303/2009, Judecătoria Sectorului 6 București a
sesizat Curtea Constituțională cu excepția de
neconstituționalitate a dispozițiilor art. 3 lit. c) din Legea
nr. 146/1997, excepție ridicată de Societatea Comercială ăAlumil
Rom Industry” — S.A. din București.
Prin Încheierea din 22 octombrie 2010, pronunțată în Dosarul
nr. 11.693/299/2010, Judecătoria Sectorului 1 București a
sesizat Curtea Constituțională cu excepția de
neconstituționalitate a dispozițiilor art. 3 lit. c) din Legea
nr. 146/1997, excepție ridicată de Sorin Emil Muthu.
În motivarea excepției de neconstituționalitate autorii
acesteia susțin că dispozițiile criticate contravin principiului
egalității în fața legii, deoarece caracterul neevaluabil în bani al
cererii de partaj succesoral este tratat diferit de legiuitor în raport
cu celelalte cereri neevaluabile în bani. Stabilirea unor taxe de
timbru injuste și exorbitante constituie o piedică efectivă a
accesului la serviciile oferite de justiție, încălcându-se, astfel,
prevederile art. 53 din Constituție. Autoritățile au obligația de a
asigura așezarea justă a sarcinilor fiscale ca parte a sistemului
legal de impuneri, statul neputând stabili în mod arbitrar
cuantumul taxelor de timbru. Stabilirea unor taxe de timbru
foarte mari calculate în raport de masa succesorală golește de
conținut înseși drepturile conferite cetățenilor prin dispozițiile
art. 21 din Constituție. Se susține că dispozițiile criticate
contravin prevederilor constituționale ale art. 21, deoarece prin
instituirea unor taxe judiciare de timbru excesive în materia
partajului unor bunuri care au făcut obiectul unei proceduri
succesorale notariale sau altei proceduri în cadrul căreia s-au
achitat taxele pentru transferul proprietății se instituie, indirect,
o piedică în realizarea unui drept fundamental. Drepturile
fundamentale trebuie garantate într-o manieră concretă și reală,
iar nu iluzorie și teoretică, imposibilitatea concretă de sesizare
a unei instanțe de către persoana interesată constituind o
încălcare a dreptului acesteia de acces la justiție. Cuantumul
excesiv al taxelor de timbru în materie de partaj apare ca
nejustificat de ridicat, raportat la cuantumul taxelor de timbru în
cazul cererilor evaluabile în bani.
Judecătoria Sectorului 1 București, Curtea de Apel
București — Secția a III-a civilă și pentru cauze cu minori și
de familie, Judecătoria Gheorgheni, Judecătoria Sibiu —
Secția civilă, Judecătoria Timișoara și Judecătoria
Sectorului
6
București
arată
că
excepția
de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul arată că excepția de neconstituționalitate este
neîntemeiată. În acest sens face referire la jurisprudența Curții
Constituționale în materie.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
susținerile părților prezente, concluziile reprezentantului
Ministerului Public, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.

Obiectul excepției de neconstituționalitate îl reprezintă
dispozițiile art. 3 lit. c) din Legea nr. 146/1997 privind taxele
judiciare de timbru, publicată în Monitorul Oficial al României,
Partea I, nr. 173 din 29 iulie 1997, cu următorul conținut:
ăAcțiunile și cererile neevaluabile în bani se taxează astfel: [...]
c) cereri pentru:
— stabilirea calității de moștenitor — 50 lei/moștenitor —
stabilirea masei succesorale — 3% la valoarea masei
succesorale;
— cereri de raport — 3% la valoarea bunurilor a căror
raportare se solicită;
— cereri de reducțiune a liberalităților — 3% la valoarea
rezervei care urmează a fi reîntregită prin reducțiunea
liberalităților;
— cereri de partaj — 3% la valoarea masei partajabile.
Separat de această taxă, dacă părțile contestă bunurile de
împărțit, valoarea acestora sau drepturile ori mărimea drepturilor
coproprietarilor în cadrul cererilor de mai sus, taxa judiciară de
timbru se datorează de titularul cererii la valoarea contestată în
condițiile art. 2 alin. (1).”
În susținerea neconstituționalității acestor dispoziții, autorii
excepției invocă prevederile constituționale ale art. 16 referitoare
la egalitatea în drepturi, art. 21 referitoare la accesul liber la
justiție, art. 24 referitoare la dreptul la apărare, art. 41 alin. (2)
referitoare la munca și protecția socială a muncii, art. 44
referitoare la dreptul de proprietate privată, art. 46 referitoare la
dreptul la moștenire, art. 47 referitoare la nivelul de trai și art. 49
referitoare la protecția copiilor și a tinerilor, art. 53 referitoare la
restrângerea exercițiului unor drepturi sau al unor libertăți,
art. 56 referitoare la contribuțiile financiare și art. 75 referitoare
la sesizarea camerelor. De asemenea, autorul excepției invocă
și prevederile art. 6 și 14 din Convenția pentru apărarea
drepturilor omului și a libertăților fundamentale.
Examinând excepția de neconstituționalitate a dispozițiilor
art. 3 lit. c) din Legea nr. 146/1997, Curtea constată că acestea
au mai format obiect al controlului de constituționalitate în raport
cu critici similare. Astfel, Curtea, prin Decizia nr. 504 din
20 aprilie 2010, publicată în Monitorul Oficial al României,
Partea I, nr. 377 din 8 iunie 2010, și Decizia nr. 948 din 6 iulie
2010, publicată în Monitorul Oficial al României, Partea I, nr. 546
din 4 august 2010, a statuat că accesul liber la justiție nu
interzice stabilirea taxelor de timbru în justiție, fiind justificat ca
persoanele care se adresează autorităților judecătorești să
contribuie la acoperirea cheltuielilor prilejuite de realizarea
actului de justiție. În virtutea dispozițiilor constituționale ale
art. 56 alin. (1), potrivit cărora ăCetățenii au obligația să
contribuie, prin impozite și prin taxe, la cheltuielile publice”, plata
taxelor și a impozitelor reprezintă o obligație constituțională a
cetățenilor. Echivalentul taxelor judiciare de timbru este integrat
în valoarea cheltuielilor stabilite de instanța de judecată prin
hotărârea pe care o pronunță în cauză, plata acestora revenind
părții care cade în pretenții. În același sens este, de altfel, și
jurisprudența Curții Europene a Drepturilor Omului, în care s-a
statuat că o caracteristică a principiului liberului acces la justiție
este aceea că nu este un drept absolut (Hotărârea din 28 mai
1985 pronunțată în Cauza Ashingdane împotriva Regatului Unit
al Marii Britanii). Astfel, acest drept, care cere prin însăși natura
sa o reglementare din partea statului, poate fi subiectul unor
limitări, atât timp cât nu este atinsă însăși substanța sa.
De asemenea, Curtea a mai reținut că, pentru aceleași
considerente, textul de lege criticat nu cuprinde prevederi de
natură să aducă atingere principiului potrivit căruia justiția este
unică, imparțială și egală pentru toți, consacrat de art. 124
alin. (2) din Legea fundamentală.
Considerentele reținute de Curte în deciziile menționate sunt
valabile și în cauza de față, întrucât nu au intervenit elemente
noi, de natură a determina o reconsiderare a jurisprudenței
acesteia.

MONITORUL OFICIAL AL ROMÂNIEI, PARTEA I, Nr. 664/19.IX.2011

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a art. 3 lit. c) din Legea nr. 146/1997 privind taxele judiciare
de timbru, excepție ridicată de Șerban Valentin Mișicu în Dosarul nr. 1.915/299/2010 al Judecătoriei Sectorului 1 București, de
Florinela Râlea în Dosarul nr. 1.945/2/2010 al Curții de Apel București — Secția a III-a civilă și pentru cauze cu minori și de familie,
de Orosz Adalbert în Dosarul nr. 717/234/2009 al Judecătoriei Gheorgheni, de Ana Mocanu Suciu în Dosarul nr. 2.427/306/2010
al Judecătoriei Sibiu — Secția civilă, de Ileana Drăgulescu în Dosarul nr. 16.675/325/2009 al Judecătoriei Timișoara, de Societatea
Comercială ăAlumil Rom Industry” — S.A. din București în Dosarul nr. 18.070/303/2009 al Judecătoriei Sectorului 6 București și
de Sorin Emil Muthu în Dosarul nr. 11.693/299/2010 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 28 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 996
din 14 iulie 2011

referitoare la excepția de neconstituționalitate a dispozițiilor art. 399 și următoarele, art. 403,
428 și 523 din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 399 și următoarele, art. 403, 428 și 523 din
Codul de procedură civilă, excepție ridicată de Victor Pomponiu
în Dosarul nr. 5.819/303/2010 al Judecătoriei Sectorului 6
București.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent face referatul cauzei și arată că la dosar
s-a depus o cerere prin care autorul excepției de
neconstituționalitate solicită amânarea judecării cauzei, motivată
de imposibilitatea sa de prezentare, deoarece este plecat din
țară, nefăcând dovada în acest sens.
Reprezentantul Ministerului Public se opune cererii
formulate.
Curtea, deliberând, în temeiul art. 156 alin. (1) din Codul de
procedură civilă, respinge cererea de amânare.

Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
întrucât autorul acesteia solicită modificarea și completarea legii,
fapt ce excedează competenței Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 28 mai 2010, pronunțată în Dosarul
nr. 5.819/303/2010, Judecătoria Sectorului 6 București a
sesizat Curtea Constituțională cu excepția de
neconstituționalitate a dispozițiilor art. 399 și următoarele,
art. 403, 428 și 523 din Codul de procedură civilă, excepție
ridicată de Victor Pomponiu, într-o cauză civilă având ca obiect
o contestație la executare — suspendare executare silită.
În motivarea excepției de neconstituționalitate autorul
acesteia susține, în esență, că prevederile criticate nu conțin
norme care să prevadă criteriile ce stau la baza stabilirii
cuantumului cauțiunii, iar prin lăsarea la aprecierea instanței a
acestor criterii se creează o stare de inegalitate, cuantumul
acestei cauțiuni fiind lăsat la arbitrariul instanței. De asemenea,
consideră că s-ar impune ca suspendarea executării silite să
opereze de drept.
Judecătoria Sectorului 6 București nu s-a pronunțat
asupra temeiniciei excepției de neconstituționalitate, contrar
dispozițiilor art. 29 alin. (4) din Legea nr. 47/1992, apreciind că

6

MONITORUL OFICIAL AL ROMÂNIEI, PARTEA I, Nr. 664/19.IX.2011

astfel s-ar antepronunța asupra fondului cauzei și ar deveni
incidente dispozițiile art. 27 pct. 7 din Codul de procedură civilă.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului pentru a-și exprima punctul de vedere
asupra excepției de neconstituționalitate.
Avocatul Poporului apreciază că dispozițiile criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 399 și următoarele din Codul de procedură civilă,
care privesc contestația la executare, art. 403 privind
suspendarea executării silite, art. 428 privind încetarea sau
suspendarea urmăririi și art. 523 care privesc desființarea
măsurilor asigurătorii sau de executare silită.
Autorul excepției de neconstituționalitate consideră că textele
criticate contravin dispozițiilor constituționale ale art. 1 alin. (4)
privind principiul separației și echilibrului puterilor, art. 16 alin. (1)
privind egalitatea cetățenilor în fața legii și a autorităților publice,
art. 21 alin. (1) și (2) privind liberul acces la justiție, art. 44 privind
dreptul de proprietate privată, art. 53 privind restrângerea
exercițiului unor drepturi sau al unor libertăți, art. 124 alin. (2)
care prevăd că la ăJustiția este unică, imparțială și egală pentru
toți”, art. 127 privind caracterul public al dezbaterilor și art. 135
privind economia, precum și dispozițiilor art. 6 paragraful 1
privind dreptul la un proces echitabil, art. 13 privind dreptul la
un recurs efectiv, art. 17 privind interzicerea abuzului de drept și
art. 18 referitor la limitarea folosirii restrângerii drepturilor din
Convenția pentru apărarea drepturilor omului și a libertăților
fundamentale.

Examinând excepția de neconstituționalitate ridicată, Curtea
constată că din motivarea autorului excepției de
neconstituționalitate reiese că acesta este nemulțumit de faptul
că prevederile legale criticate nu conțin norme care să prevadă
criteriile ce stau la baza stabilirii cuantumului cauțiunii, precum
și opțiunea ca suspendarea executării silite să opereze de drept
și, prin urmare, are în vedere omisiunea textului de lege criticat,
or, potrivit art. 2 alin. (3) din Legea nr. 47/1992, Curtea
Constituțională se pronunță numai asupra constituționalității
actelor cu privire la care a fost sesizată, fără a putea modifica
sau
completa
prevederile
supuse
controlului
de
constituționalitate.
Pe de altă parte, Curtea observă că autorul excepției nici nu
motivează în ce fel dispozițiile criticate aduc atingere
prevederilor din Constituție și din Convenția pentru apărarea
drepturilor omului și a libertăților fundamentale, invocate în
susținerea excepției de neconstituționalitate, precum și faptul că
unele dispoziții constituționale nici nu au incidență în cauză
(art. 135 din Constituție), or simpla enumerare a textelor
constituționale nu satisface exigențele art. 10 alin. (2) din
Legea 47/1992 privind organizarea și funcționarea Curții
Constituționale, potrivit cărora ăSesizările trebuie făcute în formă
scrisă și motivate”.
Distinct de acestea, Curtea constată că dispozițiile art. 403
alin. 1 din Codul de procedură civilă au mai făcut obiectul
controlului de constituționalitate prin raportare la prevederile
art. 16 și 21 din Constituție prin prisma unor critici similare. Prin
Decizia nr. 949 din 30 octombrie 2007, publicată în Monitorul
Oficial al României, Partea I, nr. 821 din 3 decembrie 2007,
respingând excepția, Curtea a statuat că plata cauțiunii nu
constituie o condiție de admisibilitate a contestației la executare,
ci exclusiv pentru a putea solicita suspendarea provizorie a
executării silite. Instituirea acestei obligații nu poate fi calificată
ca o modalitate de a împiedica accesul liber la justiție prevăzut
de art. 21 alin. (1) și (2) din Constituție. În ceea ce privește
încălcarea prevederilor art. 16 alin. (1) din Constituție, Curtea a
constatat că, în măsura în care reglementarea dedusă
controlului se aplică tuturor celor aflați în situația prevăzută în
ipoteza normei legale, fără nicio discriminare pe considerente
arbitrare, critica cu un atare obiect nu este întemeiată. Cele
statuate prin decizia menționată își păstrează valabilitatea și în
prezenta cauză, întrucât nu au intervenit elemente noi, care să
justifice schimbarea jurisprudenței Curții Constituționale în
materie.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 399 și următoarele, art. 403, 428 și 523 din
Codul de procedură civilă, excepție ridicată de Victor Pomponiu în Dosarul nr. 5.819/303/2010 al Judecătoriei Sectorului 6 București.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

MONITORUL OFICIAL AL ROMÂNIEI, PARTEA I, Nr. 664/19.IX.2011

7

CURTEA CONSTITUȚIONALĂ

D E C I Z I A Nr. 999
din 14 iulie 2011

referitoare la excepția de neconstituționalitate a dispozițiilor art. 317, 318 și 3191
din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 317, 318 și 3191 din Codul de procedură civilă,
excepție ridicată de Adrian Almășan în Dosarul
nr. 1.476/57/2009 al Curții de Apel Alba Iulia — Secția
comercială.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune concluzii
de respingere a excepției de neconstituționalitate ca neîntemeiată
și de menținere a jurisprudenței Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 17 februarie 2010, pronunțată în Dosarul
nr. 1.476/57/2009, Curtea de Apel Alba Iulia — Secția
comercială a sesizat Curtea Constituțională cu excepția de
neconstituționalitate a dispozițiilor art. 317, 318 și 3191 din
Codul de procedură civilă, excepție ridicată de Adrian
Almășan într-o cauză având ca obiect o contestație în anulare.
În motivarea excepției de neconstituționalitate autorul
acesteia susține, în esență, că dreptul de acces la o instanță ar
fi iluzoriu dacă ordinea juridică a unui ăstat contractant” ar
permite ca o hotărâre judecătorească definitivă și irevocabilă să
rămână inoperantă în detrimentul unei părți. Executarea unei
hotărâri judecătorești, de la orice instanță ar proveni, trebuie
considerată ca făcând parte integrantă din proces, în sensul
art. 6 din Convenție. Caracterul rezonabil al unui asemenea
interval trebuie determinat în funcție de complexitatea
procedurilor de executare, de comportamentul reclamantului și
cel al autorităților competente, precum și în funcție de natura și
cuantumul creanței stabilite prin hotărâre. O anumită perioadă
de timp pentru punerea în executare a unei hotărâri
judecătorești defavorabile administrației poate fi acceptată în
circumstanțele specifice ale unei cauze, cu condiția ca
amânarea rezultată să nu aducă atingere chiar substanței
dreptului protejat de art. 6 din Convenție.
Curtea de Apel Alba Iulia — Secția comercială opinează
în sensul că dispozițiile criticate nu sunt contrare prevederilor
constituționale și convenționale invocate, întrucât legiuitorul are
dreptul de a stabili normele de procedură pentru reglementarea
căilor extraordinare de atac împotriva hotărârilor judecătorești,
părțile interesate beneficiind de toate garanțiile menite să le
asigure dreptul la apărare și dreptul la un proces echitabil.

Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctul de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 317, 318 și 3191 din Codul de procedură civilă,
care au următorul conținut:
— Art. 317: ăHotărârile irevocabile pot fi atacate cu
contestație în anulare, pentru motivele arătate mai jos, numai
dacă aceste motive nu au putut fi invocate pe calea apelului sau
recursului:
1. când procedura de chemare a părții, pentru ziua când s-a
judecat pricina, nu a fost îndeplinită potrivit cu cerințele legii;
2. când hotărârea a fost dată de judecători cu călcarea
dispozițiilor de ordine publică privitoare la competență.
Cu toate acestea, contestația poate fi primită pentru motivele
mai sus-arătate, în cazul când aceste motive au fost invocate
prin cererea de recurs, dar instanța le-a respins pentru că aveau
nevoie de verificări de fapt sau dacă recursul a fost respins fără
ca el să fi fost judecat în fond.”;
— Art. 318: ăHotărârile instanțelor de recurs mai pot fi atacate
cu contestație când dezlegarea dată este rezultatul unei greșeli
materiale sau când instanța, respingând recursul sau
admițându-l numai în parte, a omis din greșeală să cerceteze
vreunul dintre motivele de modificare sau de casare.”;
— Art. 3191: ăInstanța poate suspenda executarea hotărârii
a cărei anulare se cere, sub condiția depunerii unei cauțiuni.
Dispozițiile art. 403 alin. 3 și 4 se aplică în mod corespunzător.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 1 alin. (3) referitoare la statul român, art. 16 alin. (1) și (2)
referitoare la egalitatea în drepturi, art. 20 referitoare la
interpretarea și aplicarea dispozițiilor constituționale privind
drepturile și libertățile cetățenilor, art. 21 referitoare la accesul
liber la justiție, precum și a dispozițiilor art. 6 din Convenția
pentru apărarea drepturilor omului și a libertăților fundamentale,
privind dreptul la un proces echitabil.
Analizând excepția de neconstituționalitate, Curtea constată
că s-a mai pronunțat asupra constituționalității dispozițiilor
art. 317, 318 și 3191 din Codul de procedură civilă, prin raportare
la aceleași prevederi constituționale ca cele invocate în prezenta
cauză, statuând că textele criticate sunt norme de procedură pe
care legiuitorul este liber să le edicteze în baza prevederilor
constituționale ale art. 126 alin. (2) potrivit cărora ăcompetența

8

MONITORUL OFICIAL AL ROMÂNIEI, PARTEA I, Nr. 664/19.IX.2011

instanțelor judecătorești și procedura de judecată sunt
prevăzute numai prin lege”.
În acest sens sunt, spre exemplu, Decizia nr. 787 din 3 iunie
2010, publicată în Monitorul Oficial al României, Partea I, nr. 490
din 16 iulie 2010, Decizia nr. 1.676 din 15 decembrie 2009,
publicată în Monitorul Oficial al României, Partea I, nr. 128 din
25 februarie 2010, Decizia nr. 1.270 din 12 octombrie 2010,
publicată în Monitorul Oficial al României, Partea I, nr. 781 din
23 noiembrie 2010, și Decizia nr. 1.482 din 10 noiembrie 2009,
publicată în Monitorul Oficial al României, Partea I, nr. 42 din
19 ianuarie 2010.
Distinct de cele arătate, atât contestația în anulare, cât și
revizuirea sunt căi extraordinare de atac de retractare,
admisibile numai în cazurile limitativ prevăzute de lege. Așa
fiind, prin aceste mijloace procedurale instanța este ținută să
verifice numai dacă există vreunul dintre motivele limitativ
prevăzute de lege, neputând să examineze justețea soluției
pronunțate. Partea interesată are posibilitatea de a-și valorifica
drepturile în fața judecătorului fondului ori în fața judecătorului în
căile ordinare de atac, fără a se putea admite soluția
reexaminării sine die a unei hotărâri judecătorești, întrucât, cu
excepția materiei penale, liberul acces la justiție este pe deplin
respectat ori de câte ori partea interesată, în vederea valorificării
unui drept sau interes legitim, a putut să se adreseze cel puțin
o singură dată unei instanțe naționale (Decizia nr. 71 din
15 ianuarie 2009, publicată în Monitorul Oficial al României,
Partea I, nr. 49 din 27 ianuarie 2009).
De asemenea, prin Decizia nr. 465 din 2 aprilie 2009,
publicată în Monitorul Oficial al României, Partea I, nr. 287 din

4 mai 2009, Curtea a statuat că prevederile art. 317 din Codul
de procedură civilă nu au în vedere hotărârile judecătorești
susceptibile de a fi atacate pe căile ordinare de atac, care oferă
părților cadrul procesual adecvat în care să își poată exercita, cu
diligență, drepturile procesuale de pe poziții de egalitate, ci se
referă la hotărârile irevocabile, împotriva cărora mai pot fi
exercitate doar căile extraordinare de atac, cum este cazul
contestației în anulare și/sau al revizuirii. Legiuitorul a prevăzut
limitativ cazurile în care poate fi atacată o hotărâre irevocabilă
pe o asemenea cale, tocmai pentru a garanta echitatea actului
de justiție și pentru a-l pune pe justițiabilul care nu a putut
invoca, din motive, desigur, neimputabile lui, nelegalitatea citării
și/sau încălcarea dispozițiilor de ordine publică privitoare la
competență într-o situație egală cu cel care a invocat aceste
motive în apel sau în recurs, cu intenția de a crea un tratament
juridic egal între aceștia. Rezultă așadar că, odată invocate pe
calea apelului sau recursului, aceste motive urmează a fi
cenzurate de către instanță, care se va pronunța asupra lor,
astfel încât nepronunțarea asupra acestor motive în faza
recursului dă posibilitatea părții interesate să le invoce în cadrul
contestației în anulare, potrivit art. 317 alin. 2 din Codul de
procedură civilă. Din moment ce partea ar fi putut invoca aceste
motive pe calea apelului sau recursului, Curtea observă că ar fi
de prisos să i se mai acorde încă o dată această posibilitate pe
calea contestației în anulare.
Atât considerentele, cât și soluția deciziilor menționate sunt
valabile și în cauza de față, neexistând temeiuri pentru
modificarea jurisprudenței Curții în această materie.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 317, 318 și 3191 din Codul de procedură
civilă, excepție ridicată de Adrian Almășan în Dosarul nr. 1.476/57/2009 al Curții de Apel Alba Iulia — Secția comercială.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 1.004
din 14 iulie 2011

referitoare la excepția de neconstituționalitate a dispozițiilor art. 403 alin. 1
din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea

— președinte
— judecător
— judecător
— judecător

Ion Predescu
Puskás Valentin Zoltán
Tudorel Toader
Ionița Cochințu

— judecător
— judecător
— judecător
— magistrat-asistent

MONITORUL OFICIAL AL ROMÂNIEI, PARTEA I, Nr. 664/19.IX.2011
Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 403 alin. 1 din Codul de procedură civilă,
excepție ridicată de Societatea Comercială ăRomconstruct” —
S.A. din Ploiești în Dosarul nr. 22.012/281/2009 al Judecătoriei
Ploiești.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate, cu
referire la jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 12 aprilie 2010, pronunțată în Dosarul
nr. 22.012/281/2009, Judecătoria Ploiești a sesizat Curtea
Constituțională cu excepția de neconstituționalitate a
dispozițiilor art. 403 alin. 1 din Codul de procedură civilă,
excepție ridicată de Societatea Comercială ăRomconstruct” —
S.A. din Ploiești într-o cauză având ca obiect o contestație la
executare.
În motivarea excepției de neconstituționalitate autorul
acesteia susține, în esență, că solicitarea unei sume de bani în
cuantum de 10% din valoarea sumei contestate este prohibitivă
pentru exercitarea dreptului de a cere suspendarea executării
silite, cu atât mai mult în condițiile în care titlul executoriu este
reprezentat de un act care, fără a fi emis de o instanță, nu se
bucură de prezumția puterii de lucru judecat.
Consecința imediată și deosebit de gravă a condiționării
suspendării executării actului de plată a unei sume de bani o
reprezintă crearea unui pericol iminent asupra patrimoniului
persoanei, care, pe de o parte, este pusă în situația de a achita
o sumă de bani pentru a exercita un drept fundamental, iar, pe
de altă parte, în eventualitatea în care nu dispune de suma de
bani necesară cauțiunii, poate fi executată asupra patrimoniului
și deposedată de dreptul de proprietate, garantat de art. 44 din
Constituție. De asemenea, o executare silită poate duce la
falimentul societății prin cauzarea stării de insolvență.
Judecătoria Ploiești apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctul de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.

9

Obiectul excepției de neconstituționalitate îl constituie
dispozițiile art. 403 alin. 1 din Codul de procedură civilă, care au
următorul conținut: ăPână la soluționarea contestației la
executare sau a altei cereri privind executarea silită, instanța
competentă poate suspenda executarea, dacă se depune o
cauțiune în cuantumul fixat de instanță, în afară de cazul în care
legea dispune altfel.”
Autorul excepției de neconstituționalitate consideră că
dispozițiile criticate contravin prevederilor constituționale
cuprinse în art. 21 alin. (2) și (3) privind accesul liber la justiție
și art. 44 referitor la dreptul de proprietate privată.
Examinând excepția de neconstituționalitate, Curtea reține
că dispozițiile de lege criticate au mai fost supuse în numeroase
cazuri controlului de constituționalitate, spre exemplu Decizia
nr. 72 din 19 ianuarie 2010, publicată în Monitorul Oficial al
României, Partea I, nr. 174 din 17 martie 2010, sau Decizia
nr. 902 din 5 decembrie 2006, publicată în Monitorul Oficial al
României, Partea I, nr. 49 din 23 ianuarie 2007, constatându-se
constituționalitatea acestora.
Cu acele prilejuri Curtea a reținut că instituirea obligației de
plată a cauțiunii ca o condiție a suspendării executării are o
dublă finalitate, și anume, pe de o parte, aceea de a constitui o
garanție pentru creditor, în ceea ce privește acoperirea
eventualelor daune suferite ca urmare a întârzierii executării
silite, prin efectul suspendării acesteia, și, pe de altă parte, de a
preveni și limita eventualele abuzuri în valorificarea unui atare
drept de către debitorii rău-platnici. Întrucât plata cauțiunii nu
constituie o condiție de admisibilitate a contestației la executare,
ci exclusiv o condiție pentru a putea solicita suspendarea
provizorie a executării silite, instituirea acestei obligații nu poate
fi calificată ca o modalitate de a împiedica accesul liber la justiție.
De asemenea, prin Decizia nr. 365 din 17 aprilie 2007,
publicată în Monitorul Oficial al României, Partea I, nr. 346 din
22 mai 2007, Curtea a statuat că procedura contestației la
executare asigură garanții suficiente de ocrotire a accesului liber
la justiție tuturor părților implicate în proces, prin însuși faptul că
le oferă posibilitatea de a contesta executarea și de a solicita
suspendarea acesteia.
Curtea a observat că dispozițiile cuprinse în art. 403 din
Codul de procedură civilă reprezintă norme procedurale care țin
de opțiunea legiuitorului, exercitată în conformitate cu art. 126
alin. (2) din Constituție, potrivit căruia ăCompetența instanțelor
judecătorești și procedura de judecată sunt prevăzute numai
prin lege”.
Referitor la cuantumul rezonabil al cauțiunii, Curtea a statuat
prin Decizia nr. 539 din 18 octombrie 2005, publicată în
Monitorul Oficial al României, Partea I, nr. 1.116 din
12 decembrie 2005, că judecătorul este ținut să respecte
anumite limite rezonabile la stabilirea cauțiunii, eventualul abuz
putând fi cenzurat, de vreme ce încheierea de soluționare a
cererii de suspendare este supusă recursului, în temeiul art. 403
alin. 3 din Codul de procedură civilă, debitorul beneficiind astfel
de toate garanțiile accesului liber la justiție, precum și de cele ale
dreptului la apărare.
Cât privește pretinsa încălcare a dispozițiilor art. 44 din
Constituție, Curtea constată că instituirea unei cauțiuni nu aduce
atingere principiului constituțional referitor la garantarea
dreptului de proprietate privată. Procedura contestației la
executare asigură garanții suficiente pentru protecția dreptului
de proprietate al tuturor părților implicate în proces, acestea
având posibilitatea de a contesta executarea, de a solicita
suspendarea acesteia, iar, în cazul admiterii contestației la

10

MONITORUL OFICIAL AL ROMÂNIEI, PARTEA I, Nr. 664/19.IX.2011

executare și desființării titlului executoriu sau a executării înseși,
persoanele interesate au dreptul la întoarcerea executării, prin
restabilirea situației anterioare.
Jurisprudența Curții Constituționale este în concordanță și
cu cea a Curții Europene a Drepturilor Omului, care, prin
Hotărârea din 10 mai 2001, pronunțată în Cauza Z și alții contra
Marii Britanii, paragraful 93, a statuat, de principiu, că accesul

liber la justiție nu este absolut, el putând fi supus unor ărestricții
legitime, cum ar fi [...] ordonanțele care impun depunerea unei
cauțiuni judicatum solvi [...]”.
Întrucât nu au intervenit elemente noi, de natură să justifice
modificarea acestei jurisprudențe, soluția pronunțată și
argumentele pe care aceasta s-a întemeiat își păstrează
valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 403 alin. 1 din Codul de procedură civilă,
excepție ridicată de Societatea Comercială ăRomconstruct” — S.A. din Ploiești în Dosarul nr. 22.012/281/2009 al Judecătoriei
Ploiești.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 1.038
din 14 iulie 2011

referitoare la excepția de neconstituționalitate a dispozițiilor art. 402 alin. 1 teza a treia
din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— magistrat-asistent

depusă la dosar, constatându-se lipsa celorlalte părți, față de
care procedura de citare a fost legal îndeplinită.
Cauza fiind în stare de judecată, președintele acordă
cuvântul avocatului Virginica Mitrea, care solicită respingerea
excepției de neconstituționalitate ca inadmisibilă.
Reprezentantul Ministerului Public pune concluzii de
respingere a excepției de neconstituționalitate ca inadmisibilă.
C U R T E A,

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 402 alin. 1 teza întâi din Codul de procedură
civilă, excepție ridicată de Societatea Comercială ăN&M
Comprod” — S.R.L. din București în Dosarul nr. 6.109/301/2009
al Judecătoriei Sectorului 3 București — Secția civilă.
La apelul nominal răspunde, pentru partea Golden Christian
Guy Paul, avocatul Virginica Mitrea, cu împuternicire avocațială

având în vedere actele și lucrările dosarului, constată
următoarele:
Prin Încheierea din 13 iulie 2010, pronunțată în Dosarul
nr. 6.109/301/2009, Judecătoria Sectorului 3 București —
Secția civilă a sesizat Curtea Constituțională cu excepția de
neconstituționalitate a dispozițiilor art. 402 alin. 1 teza întâi
din Codul de procedură civilă, excepție ridicată de Societatea
Comercială ăN&M Comprod” — S.R.L. din București cu ocazia
soluționării unei cauze având ca obiect contestație la executare.

MONITORUL OFICIAL AL ROMÂNIEI, PARTEA I, Nr. 664/19.IX.2011
În motivarea excepției de neconstituționalitate autorul
acesteia susține, în esență, că prevederile criticate contravin
dispozițiilor constituționale ale art. 21 alin. (1) și (3) privind
dreptul oricărei persoane la un proces echitabil. Simpla
prevedere potrivit căreia contestația la executare se judecă cu
procedura prevăzută pentru judecata în primă instanță, care se
aplică în mod corespunzător, nu este suficientă pentru a se
asigura dreptul contestatorilor la un proces echitabil. De
asemenea, consideră că legiuitorul trebuia să prevadă pentru
judecata contestației la executare o procedură specială,
derogatorie de la normele generale de procedură.
Judecătoria Sectorului 3 București — Secția civilă
opinează în sensul că excepția este neîntemeiată, invocând în
acest sens jurisprudența Curții Constituționale.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctul de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 402 alin. 1 teza întâi din Codul de procedură
civilă, care aveau următorul cuprins: ăContestația la executare
se judecă cu procedura prevăzută pentru judecata în primă
instanță, care se aplică în mod corespunzător.”

11

Ulterior sesizării Curții Constituționale, dispozițiile art. 402
alin. 1 din Codul de procedură civilă au fost modificate prin art. I
pct. 37 din Legea nr. 202/2010, publicată în Monitorul Oficial al
României, Partea I, nr. 714 din 26 octombrie 2010.
În prezent aceste dispoziții au următorul cuprins:
— Art. 402 alin. 1: ăInstanța sesizată va solicita de îndată
organului de executare să-i transmită, în termenul fixat, dosarul
de executare sau, după caz, copii certificate de acesta de pe
actele dosarului de executare în cauză, dispozițiile art. 139 fiind
aplicabile în mod corespunzător. Părțile vor fi citate în termen
scurt, iar judecarea contestației se face de urgență și cu
precădere. Procedura prevăzută pentru judecata în primă
instanță se aplică în mod corespunzător.”
Curtea observă că dispozițiile criticate se regăsesc la art. 402
alin. 1 teza a treia din Codul de procedură civilă, astfel că obiect
al excepției de neconstituționalitate îl constituie aceste dispoziții.
În opinia autorului excepției de neconstituționalitate,
dispozițiile pretins a fi neconstituționale contravin prevederilor
constituționale ale art. 21 alin. (1) și (3) privind accesul liber la
justiție.
Examinând excepția de neconstituționalitate, Curtea
constată că autorul acesteia este nemulțumit de modul de
reglementare a procedurii prin care se judecă contestația la
executare, considerând că legiuitorul trebuia să prevadă pentru
judecarea acesteia o procedură specială, derogatorie de la
normele generale de procedură.
Totodată, Curtea observă că dispozițiile criticate sunt norme
de procedură, a căror reglementare este de competența
exclusivă a legiuitorului, potrivit art. 126 din Constituție. Astfel,
aceste norme legale au fost edictate în lumina dispozițiilor
constituționale ale art. 61 alin. (1) care statuează rolul
Parlamentului de unică autoritate legiuitoare a țării, iar
omisiunea de reglementare ori caracterul incomplet al acesteia
nu intră în atribuțiile Curții Constituționale, care, potrivit
dispozițiilor art. 2 alin. (3) din Legea nr. 47/1992, se pronunță
numai asupra constituționalității actelor cu privire la care a fost
sesizată, fără a putea modifica sau completa prevederile supuse
controlului de constituționalitate.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 402 alin. 1 teza a treia din Codul de procedură
civilă, excepție ridicată de Societatea Comercială ăN&M Comprod” — S.R.L. din București în Dosarul nr. 6.109/301/2009 al
Judecătoriei Sectorului 3 București — Secția civilă.
Definitivă și general obligatorie.
Pronunțată în ședința publică din data de 14 iulie 2011.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

12

MONITORUL OFICIAL AL ROMÂNIEI, PARTEA I, Nr. 664/19.IX.2011
CURTEA CONSTITUȚIONALĂ

D E C I Z I A Nr. 1.059
din 14 iulie 2011

referitoare la excepția de neconstituționalitate a dispozițiilor art. 913 alin. 1 și 2 teza întâi
din Codul de procedură penală
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 913 alin. 1 și 2 teza întâi din Codul de
procedură penală, excepție ridicată de Dan Costache Patriciu
în Dosarul nr. 30041.01/3/2006 al Tribunalului București —
Secția I penală.
La apelul nominal răspunde, pentru autorul excepției,
doamna avocat Violeta Monica Cristea, împuternicită să
substituie avocatul titular, domnul Gheorghe Dragomir, pentru
acest termen de judecată. Lipsesc celelalte părți, față de care
procedura de citare este legal îndeplinită.
Având cuvântul, avocatul autorului excepției solicită un nou
termen de judecată motivat de împrejurarea că la acest termen
avocatul titular se află în imposibilitate de prezentare. Depune în
acest sens delegația avocatului titular și cererea acestuia de
amânare a cauzei. Totodată, invocă lipsa de procedură cu părțile
Claudiu Simulescu și Petrică Grama.
Având cuvântul cu privire la excepția lipsei de procedură și,
respectiv, cu privire la cererea de amânare formulată,
reprezentantul Ministerului Public solicită respingerea acestora.
Apreciază că procedura este legal îndeplinită în cauză, invocând
în acest sens și obligațiile părților stabilite prin dispozițiile art. 98
din Codul de procedură civilă, potrivit cărora ăschimbarea
domiciliului uneia din părți în timpul judecății trebuie, sub
pedeapsa neluării ei în seamă, să fie adusă la cunoștința
instanței prin petiție la dosar, iar părții potrivnice prin scrisoare
recomandată, a cărei recipisă de predare se va depune la dosar
odată cu petiția prin care se înștiințează instanța despre
schimbarea domiciliului”. În ceea ce privește cererea de
amânare pentru imposibilitate de prezentare, învederează, față
de susținerea în sensul că avocatul autorului excepției a fost
angajat în data de 13 iulie 2007, faptul că același avocat a
asigurat apărarea și la instanța de judecată în fața căreia a fost
ridicată excepția de neconstituționalitate iar, față de susținerea
în sensul că la aceeași dată același avocat trebuie să asigure
apărarea într-o cauză penală ce se judecă în provincie,
apreciază că era prioritară prezența în fața Curții Constituționale.
Curtea, examinând dosarul cauzei și dovezile de îndeplinire
a procedurii de citare, cererea de amânare depusă, care nu este
însoțită de niciun act doveditor al celor arătate în cuprinsul ei,

văzând și dispozițiile art. 98 din Codul de procedură civilă,
respinge cererile formulate ca neîntemeiate.
Cauza fiind în stare de judecată, președintele acordă
cuvântul avocatului autorului excepției, care solicită amânarea
pronunțării, pentru a depune concluzii scrise.
Curtea respinge cererea formulată.
Având cuvântul, reprezentantul Ministerului Public pune
concluzii de respingere a excepției de neconstituționalitate ca
inadmisibilă, arătând că, deși s-au invocat mai multe texte din
Constituție, nu s-a motivat în ce constă încălcarea acestora.
Arată că întreaga argumentare se fundamentează pe
evidențierea unei prezumții de rea-credință a organelor de
cercetare penală.
C U R T E A,

având în vedere actele și lucrările dosarului, reține următoarele:
Prin Încheierea din 17 septembrie 2010, pronunțată în
Dosarul nr. 30041.01/3/2006, Tribunalul București — Secția I
penală a sesizat Curtea Constituțională cu excepția de
neconstituționalitate a dispozițiilor art. 913 alin. 1 și 2 teza
întâi din Codul de procedură penală, excepție ridicată de Dan
Costache Patriciu într-o cauză penală.
În motivarea excepției de neconstituționalitate se susține,
în esență, că dispozițiile art. 913 alin. 1 și 2 teza întâi din Codul
de procedură penală sunt neconstituționale deoarece
preconstituirea probei pe care o reglementează este viciată de
împrejurarea că autentificarea este atributul unui organ
necompetent în materie. Astfel, procurorul are expertiza juridică,
lipsindu-i însă expertiza în stabilirea tehnică a veridicității
convorbirii interceptate, cu referire specială la persoanele care
au purtat-o. De altfel, ăîn raport de puterea exorbitantă oferită
procurorului sub aspectul certificării autenticității, evident
abuzivă și sursă de erori sub aspect probator întrucât se acordă
competențe acestuia într-un domeniu în care pentru aflarea
adevărului sunt necesare cunoștințele unui expert, generând
inerent erori judiciare, acesta nici nu este motivat (nefiind
obligat) a proceda la acele minime verificări specifice
expertizelor de specialitate (altele decât juridice) pentru a stabili
adevărul, a realiza identitatea dintre realitate și valoarea
informativă a procesului-verbal certificate pentru autenticitate”.
Tribunalul București — Secția I penală consideră că
excepția de neconstituționalitate este neîntemeiată, deoarece
ădeși nu se poate pune în discuție o legătură directă cu
soluționarea pe fond a cauzei, totuși apare ca fiind vorba despre
nelegalitatea probelor obținute în condițiile textului de lege
criticat ca fiind neconstituțional”.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului și

MONITORUL OFICIAL AL ROMÂNIEI, PARTEA I, Nr. 664/19.IX.2011
Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile autorului excepției, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 913 alin. 1 și 2 teza întâi din Codul de procedură
penală, având următorul cuprins: ăConvorbirile sau comunicările
interceptate și înregistrate care privesc fapta ce formează
obiectul cercetării sau contribuie la identificarea ori localizarea
participanților sunt redate integral într-un proces-verbal de
procuror sau de lucrătorul din cadrul poliției judiciare delegat de
procuror, în care se menționează autorizația dată pentru
efectuarea acestora, numărul ori numerele posturilor telefonice
sau alte date de identificare a legăturilor între care s-au purtat
convorbirile ori comunicările, numele persoanelor care le-au
purtat, dacă sunt cunoscute, data și ora fiecărei convorbiri ori
comunicări în parte și numărul de ordine al suportului pe care se
face imprimarea.
Procesul-verbal este certificat pentru autenticitate de către
procurorul care efectuează sau supraveghează urmărirea
penală în cauză. [...]”
Textele constituționale invocate în motivarea excepției sunt
cele ale art. 11 — Dreptul internațional și dreptul intern, art. 15
alin. (1) potrivit cărora cetățenii beneficiază de drepturile și
libertățile consacrate prin Constituție și prin alte legi și au
obligațiile prevăzute de acestea, art. 16 — Egalitatea în drepturi,
art. 20 — Tratatele internaționale privind drepturile omului,
art. 21 — Accesul liber la justiție, art. 23 alin. (1) potrivit cărora
libertatea individuală și siguranța persoanei sunt inviolabile,
art. 26 — Viața intimă, familială și privată, art. 28 — Secretul
corespondenței, și art. 124 — Înfăptuirea justiției, cu raportare la
art. 7 și 8 din Declarația Universală a Drepturilor Omului, privind
egalitatea în fața legii și dreptul la satisfacția efectivă din partea
instanțelor naționale și la dispozițiile art. 6 din Convenția pentru
apărarea drepturilor omului și a libertăților fundamentale, privind
dreptul la un proces echitabil.
Examinând excepția de neconstituționalitate, Curtea
constată că dispozițiile legale ce fac obiectul acesteia au mai
fost supuse controlului său, împreună cu alte texte cuprinse în
aceeași secțiune a Codului de procedură penală, referitoare la
interceptările și înregistrările audio sau video, din perspectiva
unor critici formulate în raport cu aceleași dispoziții
constituționale.
Astfel, cu prilejul pronunțării Deciziei nr. 1.556 din
17 noiembrie 2009, publicată în Monitorul Oficial al României,
Partea I, nr. 887 din 18 decembrie 2009, și Deciziei nr. 1.373 din
26 octombrie 2010, publicată în Monitorul Oficial al României,

13

Partea I, nr. 42 din 18 ianuarie 2011, Curtea Constituțională a
statuat că dispozițiile procedurale penale care reglementează
interceptările și înregistrările audio sau video prevăd suficiente
garanții, prin stabilirea în detaliu a justificării emiterii autorizației,
a condițiilor și a modalităților de efectuare a înregistrărilor, a
instituirii unor limite cu privire la durata măsurii, a consemnării și
certificării autenticității convorbirilor înregistrate, a redării
integrale a acestora, a definirii persoanelor care sunt supuse
interceptării, iar eventuala nerespectare a acestor reglementări
nu constituie o problemă de constituționalitate, ci una de
aplicare, ceea ce însă excedează competenței Curții
Constituționale, întrucât, potrivit art. 2 alin. (3) din Legea
nr. 47/1992, ăCurtea Constituțională se pronunță numai asupra
constituționalității actelor cu privire la care a fost sesizată [...]”.
De asemenea, Curtea a mai statuat că ănu poate fi primită
nici susținerea potrivit căreia dispozițiile legale criticate contravin
prevederilor constituționale ale art. 28 și 53, deoarece înseși
textele invocate oferă legiuitorului libertatea unei astfel de
reglementări, secretul corespondenței nefiind un drept absolut,
ci susceptibil de anumite restrângeri, justificate la rândul lor de
necesitatea instrucției penale. Astfel, societățile democratice
sunt amenințate de un fenomen infracțional din ce în ce mai
complex, motiv pentru care statele trebuie să fie capabile de a
combate în mod eficace asemenea amenințări și de a
supraveghea elementele subversive ce acționează pe teritoriul
lor. Așa fiind, asemenea dispoziții legislative devin necesare într-o
societate democratică, în vederea asigurării securității naționale,
apărării ordinii publice ori prevenirii săvârșirii de infracțiuni”.
Totodată, Curtea a arătat că anumite aspecte invocate într-o
cauză ori alta referitoare la modul de aplicare a dispozițiilor
legale criticate nu constituie o problemă de constituționalitate,
sens în care a reținut că ănu se poate admite însă ideea
înfrângerii prezumției de constituționalitate ca urmare a aplicării
unor dispoziții legale în contradicție cu legea ori cu principiile
fundamentale”.
În plus, însăși Curtea Europeană a Drepturilor Omului a
validat prevederile legale contestate prin Hotărârea din 26 aprilie
2007 în Cauza Dumitru Popescu împotriva României. Astfel,
după ce a reținut existența unei încălcări a art. 8 din Convenția
pentru apărarea drepturilor omului și a libertăților fundamentale,
motivată de împrejurarea că la data comiterii faptelor legislația
în materie era alta, a afirmat că în noul cadru legislativ (prin
modificările aduse de Legea nr. 281/2003 privind modificarea și
completarea Codului de procedură penală și a unor legi speciale
și Legea nr. 356/2006 pentru modificarea și completarea
Codului de procedură penală, precum și pentru modificarea altor
legi) există numeroase garanții în materie de interceptare și de
transcriere a comunicațiilor, de arhivare a datelor pertinente și
de distrugere a celor nepertinente. Așa fiind, dispozițiile legale
criticate oferă protecție împotriva amestecului arbitrar în
exercitarea dreptului la viață privată al persoanei, legea folosind
termeni cu un înțeles univoc.
Întrucât nu au intervenit elemente noi, cele statuate de
Curtea în jurisprudența menționată sunt valabile și în prezenta
cauză.
Curtea constată totodată că și în prezenta cauză, ca și în
precedentele menționate, sunt învederate aspecte legate de

14

MONITORUL OFICIAL AL ROMÂNIEI, PARTEA I, Nr. 664/19.IX.2011

modul de aplicare a prevederilor legale ce fac obiectul excepției,
respectiv cu privire la eventualele erori ale organelor de urmărire
penală cărora, în opinia autorului excepției, le lipsește ăexpertiza
în stabilirea tehnică a veridicității convorbirii interceptate”. Aceste
susțineri nu pot fi reținute întrucât, pe de o parte, se
fundamentează pe o greșită apreciere a rolului organelor de

urmărire penală în procedura reglementată de art. 913 alin. 1 și 2
teza întâi din Codul de procedură penală, iar, pe de altă parte,
referindu-se la aplicarea legii, excedează competenței Curții
Constituționale, fiind de competența instanțelor judecătorești, în
cadrul căilor de atac prevăzute de lege.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 913 alin. 1 și 2 teza întâi din Codul de
procedură penală, excepție ridicată de Dan Costache Patriciu în Dosarul nr. 30041.01/3/2006 al Tribunalului București —
Secția I penală.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 1.084
din 14 iulie 2011

referitoare la excepția de neconstituționalitate a dispozițiilor art. 15, 19, 21 și 34
din Ordonanța Guvernului nr. 2/2001 privind regimul juridic al contravențiilor
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 15, 19, 21 și 34 din Ordonanța Guvernului
nr. 2/2001 privind regimul juridic al contravențiilor, excepție
ridicată de Ionuț Petre Tudor în Dosarul nr. 1.421/327/2009 al
Tribunalului Tulcea — Secția civilă, comercială și contencios
administrativ.
La apelul nominal lipsesc părțile, față de care procedura de
citare este legal îndeplinită.

Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând jurisprudența Curții Constituționale în
materie.
C U R T E A,

având în vedere actele și lucrările dosarului, reține următoarele:
Prin Încheierea din 29 septembrie 2010, pronunțată în
Dosarul nr. 1.421/327/2009, Tribunalul Tulcea — Secția civilă,
comercială și contencios administrativ a sesizat Curtea
Constituțională cu excepția de neconstituționalitate a
dispozițiilor art. 15, 19, 21 și 34 din Ordonanța Guvernului
nr. 2/2001 privind regimul juridic al contravențiilor, excepție
ridicată de Ionuț Petre Tudor în cadrul unei plângeri
contravenționale.
În motivarea excepției de neconstituționalitate se susține,
în esență, că textele de lege criticate stabilesc un regim de
favoare, sub aspect probator, statul fiind dispensat de orice
datorie de a proba mențiunile din procesul-verbal, fiind încălcate

MONITORUL OFICIAL AL ROMÂNIEI, PARTEA I, Nr. 664/19.IX.2011
astfel dispozițiile constituționale și din actele internaționale
invocate. Se face referire și la Hotărârea din 4 octombrie 2007,
pronunțată de Curtea Europeană a Drepturilor Omului în Cauza
Anghel împotriva României.
Tribunalul Tulcea — Secția civilă, comercială și
contencios administrativ consideră că excepția de
neconstituționalitate este neîntemeiată, referindu-se și la
jurisprudența Curții Constituționale în materie.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie art. 15,
19, 21 și 34 din Ordonanța Guvernului nr. 2/2001 privind regimul
juridic al contravențiilor, publicată în Monitorul Oficial al
României, Partea I, nr. 410 din 25 iulie 2001, aprobată cu
modificări și completări prin Legea nr. 180/2002, cu modificările
și completările ulterioare, având următorul cuprins:
— Art. 15: ă(1) Contravenția se constată printr-un procesverbal încheiat de persoanele anume prevăzute în actul
normativ care stabilește și sancționează contravenția, denumite
în mod generic agenți constatatori.
(2) Pot fi agenți constatatori: primarii, ofițerii și subofițerii din
cadrul Ministerului de Interne, special abilitați, persoanele
împuternicite în acest scop de miniștri și de alți conducători ai
autorităților administrației publice centrale, de prefecți, președinți
ai consiliilor județene, primari, de primarul general al municipiului
București, precum și de alte persoane prevăzute în legi speciale.
(3) Ofițerii și subofițerii din cadrul Ministerului de Interne
constată contravenții privind: apărarea ordinii publice; circulația
pe drumurile publice; regulile generale de comerț; vânzarea,
circulația și transportul produselor alimentare și nealimentare,
țigărilor și băuturilor alcoolice; alte domenii de activitate stabilite
prin lege sau prin hotărâre a Guvernului.”;
— Art. 19: ă(1) Procesul-verbal se semnează pe fiecare
pagină de agentul constatator și de contravenient. În cazul în
care contravenientul nu se află de față, refuză sau nu poate să
semneze, agentul constatator va face mențiune despre aceste
împrejurări, care trebuie să fie confirmate de cel puțin un martor.
În acest caz procesul-verbal va cuprinde și datele personale din
actul de identitate al martorului și semnătura acestuia.
(2) Nu poate avea calitatea de martor un alt agent
constatator.

15

(3) În lipsa unui martor agentul constatator va preciza
motivele care au condus la încheierea procesului-verbal în acest
mod.”;
— Art. 21: ă(1) În cazul în care prin actul normativ de stabilire
și sancționare a contravențiilor nu se prevede altfel, agentul
constatator, prin procesul-verbal de constatare, aplică și
sancțiunea.
(2) Dacă, potrivit actului normativ de stabilire și sancționare
a contravenției, agentul constatator nu are dreptul să aplice și
sancțiunea, procesul-verbal de constatare se trimite de îndată
organului sau persoanei competente să aplice sancțiunea. În
acest caz sancțiunea se aplică prin rezoluție scrisă pe procesulverbal.
(3) Sancțiunea se aplică în limitele prevăzute de actul
normativ și trebuie să fie proporțională cu gradul de pericol
social al faptei săvârșite, ținându-se seama de împrejurările în
care a fost săvârșită fapta, de modul și mijloacele de săvârșire
a acesteia, de scopul urmărit, de urmarea produsă, precum și de
circumstanțele personale ale contravenientului și de celelalte
date înscrise în procesul-verbal.”;
— Art. 34: ă(1) Instanța competentă să soluționeze
plângerea, după ce verifică dacă aceasta a fost introdusă în
termen, ascultă pe cel care a făcut-o și pe celelalte persoane
citate, dacă aceștia s-au prezentat, administrează orice alte
probe prevăzute de lege, necesare în vederea verificării
legalității și temeiniciei procesului-verbal, și hotărăște asupra
sancțiunii, despăgubirii stabilite, precum și asupra măsurii
confiscării.
(2) Dacă prin lege nu se prevede altfel, hotărârea
judecătorească prin care s-a soluționat plângerea poate fi
atacată cu recurs în termen de 15 zile de la comunicare, la
secția contencios administrativ a tribunalului. Motivarea
recursului nu este obligatorie. Motivele de recurs pot fi susținute
și oral în fata instanței. Recursul suspendă executarea hotărârii.”
Dispozițiile constituționale invocate în motivarea excepției
sunt cele ale art. 1 alin. (5) privind supremația Constituției și a
legilor, ale art. 16 privind egalitatea în drepturi, ale art. 21 privind
accesul liber la justiție, ale art. 23 alin. (11) privind prezumția de
nevinovăție, ale art. 24 privind dreptul la apărare, ale art. 124
privind înfăptuirea justiției și ale art. 126 privind instanțele
judecătorești. Se invocă, de asemenea, dispozițiile art. 6 din
Convenția pentru apărarea drepturilor omului și a libertăților
fundamentale și ale art. 10 din Declarația Universală a
Drepturilor Omului, privind dreptul la un proces echitabil.
Examinând excepția de neconstituționalitate, Curtea
constată că s-a pronunțat în numeroase cazuri asupra
constituționalității prevederilor criticate, sub aspectul unor critici
asemănătoare celor formulate în prezenta cauză.
Astfel, prin Decizia nr. 495 din 20 aprilie 2010, publicată în
Monitorul Oficial al României, Partea I, nr. 403 din 17 iunie 2010,
Curtea a respins excepția de neconstituționalitate a dispozițiilor
art. 15 și 21 din Ordonanța Guvernului nr. 2/2001, criticate
împreună cu alte texte din același act normativ, reținând că pe
tot parcursul soluționării plângerii îndreptate împotriva
procesului-verbal de constatare și sancționare a contravenției,
atât la instanța de fond, cât și în recurs, contravenientul poate să
își exercite fără nicio restricție dreptul la apărare. Totodată,
instanța competentă să soluționeze plângerea îndreptată

16

MONITORUL OFICIAL AL ROMÂNIEI, PARTEA I, Nr. 664/19.IX.2011

împotriva procesului-verbal de constatare și sancționare a
contravenției este obligată să urmeze anumite reguli
procedurale, în virtutea cărora sarcina probei aparține celui care
afirmă ceva în instanță, iar nu celui care a întocmit procesulverbal de contravenție.
De asemenea, cu referire la susținerea autorului excepției în
sensul că textele de lege criticate sunt neconstituționale
deoarece instituie obligația contravenientului de a-și dovedi
nevinovăția în legătură cu fapta reținută în sarcina sa de către
organul constatator, Curtea a statuat — prin Decizia nr. 1.096
din 8 septembrie 2009, publicată în Monitorul Oficial al
României, Partea I, nr. 695 din 15 octombrie 2009, respectiv prin
Decizia nr. 520 din 19 aprilie 2011, publicată în Monitorul Oficial
al României, Partea I, nr. 351 din 20 mai 2011 — că procesulverbal de constatare și sancționare a contravenției se bucură de
prezumția de legalitate, însă atunci când este formulată o
plângere împotriva acesteia este contestată chiar prezumția de
care se bucură. În acest caz, instanța de judecată competentă
va administra probele prevăzute de lege, necesare în vederea
verificării legalității și temeiniciei procesului-verbal. Cel care a
formulat plângerea nu trebuie să își demonstreze propria
nevinovăție, revenind instanței de judecată obligația de a
administra tot probatoriul necesar stabilirii și aflării adevărului.
Chiar dacă art. 47 din Ordonanța Guvernului nr. 2/2001 face
referire la dispozițiile Codului de procedură civilă, instanțele de
judecată nu pot face aplicarea strictă a regulii onus probandi

incumbit actori, ci, din contră, chiar ele trebuie să manifeste un
rol activ pentru aflarea adevărului, din moment ce contravenția
intră sub incidența art. 6 din Convenția pentru apărarea
drepturilor omului și a libertăților fundamentale. Prin urmare, nu
se poate susține răsturnarea sarcinii probei.
De altfel, Curtea Europeană a Drepturilor Omului, prin
Hotărârea din 4 octombrie 2007, pronunțată în Cauza Anghel
împotriva României, a statuat că, deși statele au posibilitatea de
a nu sancționa unele infracțiuni sau le pot pedepsi pe cale
contravențională, și nu pe cale penală, autorii comportamentelor
considerate contrare legii nu trebuie să se afle într-o situație
defavorabilă pentru simplul fapt că regimul juridic aplicabil este
diferit de cel aplicabil în materie penală. O asemenea poziție
este firească întrucât, în caz contrar, autorul unei contravenții,
din punct de vedere al protecției juridice de care se bucură, s-ar
afla pe o treaptă inferioară autorului unei infracțiuni în sensul
Codului penal român, ceea ce este inadmisibil din moment ce
ambele fapte țin de materia penală în sensul Convenției pentru
apărarea drepturilor omului și a libertăților fundamentale.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluțiile adoptate în precedent, precum și
considerentele pe care acestea se întemeiază își mențin
valabilitatea și în cauza de față.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 15, 19, 21 și 34 din Ordonanța Guvernului
nr. 2/2001 privind regimul juridic al contravențiilor, excepție ridicată de Ionuț Petre Tudor în Dosarul nr. 1.421/327/2009 al
Tribunalului Tulcea — Secția civilă, comercială și contencios administrativ.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 664/19.IX.2011 conține 16 pagini.

Prețul: 3,20 lei

&JUYDGY|526259]
ISSN 1453—4495

