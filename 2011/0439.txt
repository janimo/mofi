Anul 179 (XXIII) — Nr. 439

PARTEA I

LEGI, DECRETE, HOTĂRÂRI ȘI ALTE ACTE

Joi, 23 iunie 2011

SUMAR

Nr.

Pagina
DECRETE

598.

— Decret privind acordarea Drapelului de luptă
Batalionului 185 Sprijin Logistic ăMureș” ....................

2

599.

— Decret privind acordarea Drapelului de luptă
Batalionului 183 Artilerie ăGeneral Ion Dragalina” ......

2

600.

— Decret privind acordarea Drapelului de luptă
Comandamentului Bazei 3 Logistică ..........................

2

601.

— Decret privind acordarea Drapelului de luptă
Batalionului 911 Infanterie ăCapidava” ......................

3

— Decret privind acordarea Drapelului de luptă
Statului Major al Forțelor Aeriene ..............................

3

— Decret privind trecerea direct în retragere a unui
general-maior cu două stele din Ministerul Apărării
Naționale ....................................................................

4

— Decret privind înființarea Consulatului României la
Catania, Republica Italiană ........................................

4

Pagina

Decizia nr. 410 din 7 aprilie 2011 referitoare la excepția de
neconstituționalitate a dispozițiilor pct. 1 și 2 ale
articolului unic din Legea nr. 276/2009 privind
aprobarea Ordonanței de urgență a Guvernului
nr. 212/2008 pentru modificarea și completarea Legii
nr. 146/1997 privind taxele judiciare de timbru ..........

10–12

Decizia nr. 411 din 7 aprilie 2011 referitoare la excepția de
neconstituționalitate a dispozițiilor art. 15, 21, 24 și 30
din Ordonanța Guvernului nr. 2/2001 privind regimul
juridic al contravențiilor ..............................................

12–14

3

— Decret privind acordarea Drapelului de luptă Bazei 191
Logistică pentru Comunicații și Informatică................

Nr.

602.
603.
604.

605.

HOTĂRÂRI ALE GUVERNULUI ROMÂNIEI

DECIZII ALE CURȚII CONSTITUȚIONALE
Decizia nr. 275 din 24 februarie 2011 referitoare la excepția de
neconstituționalitate a prevederilor art. I pct. 2 și 3 din
Ordonanța de urgență a Guvernului nr. 151/2008 pentru
modificarea și completarea Ordonanței Guvernului
nr. 15/2008 privind creșterile salariale ce se vor acorda
în anul 2008 personalului din învățământ ....................
Decizia nr. 336 din 10 martie 2011 referitoare la excepția de
neconstituționalitate a dispozițiilor art. 165 alin. (2) și
(3) din Legea nr. 263/2010 privind sistemul unitar de
pensii publice și a dispozițiilor Ordonanței de urgență
a Guvernului nr. 4/2005 privind recalcularea pensiilor
din sistemul public, provenite din fostul sistem al
asigurărilor sociale de stat..........................................
Decizia nr. 387 din 24 martie 2011 referitoare la excepția de
neconstituționalitate a dispozițiilor art. 1 alin. (2) din
Ordonanța de urgență a Guvernului nr. 71/2009 privind
plata unor sume prevăzute în titluri executorii având
ca obiect acordarea de drepturi salariale personalului
din sectorul bugetar....................................................

613. — Hotărâre privind aprobarea Licenței de concesiune
nr. 8.533/2007 a activității miniere de exploatare a
argilei comune, în perimetrul Capul Tăului, încheiată
între Agenția Națională pentru Resurse Minerale și
Societatea Comercială ăWienerberger Sisteme de
Cărămizi” — S.R.L. ....................................................

14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

5–6

6–8

9–10

122. — Ordin al ministrului administrației și internelor pentru
modificarea Ordinului ministrului administrației și
internelor nr. 154/2009 privind acordarea celui de-al
doilea titlu de parc industrial Societății Comerciale
ăPloiești Industrial Parc” — S.A. ................................

15

2.200. — Ordin al președintelui Agenției Naționale de
Administrare Fiscală pentru modificarea Instrucțiunilor
privind depunerea online a declarațiilor privind situația
achizițiilor și livrărilor de produse accizabile utilizând
aplicația EMCS-RO STOCURI, aprobate prin Ordinul
președintelui Agenției Naționale de Administrare
Fiscală nr. 26/2011 ....................................................

16

Rectificări ..............................................................................

16

2

MONITORUL OFICIAL AL ROMÂNIEI, PARTEA I, Nr. 439/23.VI.2011

DECRETE
PREȘEDINTELE ROMÂNIEI

DECRET
privind acordarea Drapelului de luptă Batalionului 185 Sprijin
Logistic ăMureș”
În temeiul prevederilor art. 92 și ale art. 100 alin. (1) din Constituția României,
republicată, precum și ale art. 1 din Legea nr. 34/1995 privind acordarea drapelului
de luptă marilor unități și unităților militare,
având în vedere propunerea ministrului apărării naționale,
Președintele României d e c r e t e a z ă:
Articol unic. — Se acordă Drapelul de luptă Batalionului 185 Sprijin Logistic
ăMureș”.
PREȘEDINTELE ROMÂNIEI

TRAIAN BĂSESCU
București, 20 iunie 2011.
Nr. 598.
PREȘEDINTELE ROMÂNIEI

DECRET
privind acordarea Drapelului de luptă Batalionului 183 Artilerie
ăGeneral Ion Dragalina”
În temeiul prevederilor art. 92 și ale art. 100 alin. (1) din Constituția României,
republicată, precum și ale art. 1 din Legea nr. 34/1995 privind acordarea drapelului
de luptă marilor unități și unităților militare,
având în vedere propunerea ministrului apărării naționale,
Președintele României d e c r e t e a z ă:
Articol unic. — Se acordă Drapelul de luptă Batalionului 183 Artilerie
ăGeneral Ion Dragalina”.
PREȘEDINTELE ROMÂNIEI

TRAIAN BĂSESCU
București, 20 iunie 2011.
Nr. 599.
PREȘEDINTELE ROMÂNIEI

DECRET
privind acordarea Drapelului de luptă Comandamentului Bazei 3
Logistică
În temeiul prevederilor art. 92 și ale art. 100 alin. (1) din Constituția României,
republicată, precum și ale art. 1 din Legea nr. 34/1995 privind acordarea drapelului
de luptă marilor unități și unităților militare,
având în vedere propunerea ministrului apărării naționale,
Președintele României d e c r e t e a z ă:
Articol unic. — Se acordă Drapelul de luptă Comandamentului Bazei 3
Logistică.
PREȘEDINTELE ROMÂNIEI

TRAIAN BĂSESCU
București, 20 iunie 2011.
Nr. 600.

MONITORUL OFICIAL AL ROMÂNIEI, PARTEA I, Nr. 439/23.VI.2011
PREȘEDINTELE ROMÂNIEI

DECRET
privind acordarea Drapelului de luptă Batalionului 911
Infanterie ăCapidava”
În temeiul prevederilor art. 92 și ale art. 100 alin. (1) din Constituția României,
republicată, precum și ale art. 1 din Legea nr. 34/1995 privind acordarea drapelului
de luptă marilor unități și unităților militare,
având în vedere propunerea ministrului apărării naționale,
Președintele României d e c r e t e a z ă:
Articol unic. — Se acordă Drapelul de luptă Batalionului 911 Infanterie
ăCapidava”.
PREȘEDINTELE ROMÂNIEI

TRAIAN BĂSESCU
București, 20 iunie 2011.
Nr. 601.
PREȘEDINTELE ROMÂNIEI

DECRET
privind acordarea Drapelului de luptă Statului Major
al Forțelor Aeriene
În temeiul prevederilor art. 92 și ale art. 100 alin. (1) din Constituția României,
republicată, precum și ale art. 1 din Legea nr. 34/1995 privind acordarea drapelului
de luptă marilor unități și unităților militare,
având în vedere propunerea ministrului apărării naționale,
Președintele României d e c r e t e a z ă:
Articol unic. — Se acordă Drapelul de luptă Statului Major al Forțelor
Aeriene.
PREȘEDINTELE ROMÂNIEI

TRAIAN BĂSESCU
București, 20 iunie 2011.
Nr. 602.
PREȘEDINTELE ROMÂNIEI

DECRET
privind acordarea Drapelului de luptă Bazei 191 Logistică
pentru Comunicații și Informatică
În temeiul prevederilor art. 92 și ale art. 100 alin. (1) din Constituția României,
republicată, precum și ale art. 1 din Legea nr. 34/1995 privind acordarea drapelului
de luptă marilor unități și unităților militare,
având în vedere propunerea ministrului apărării naționale,
Președintele României d e c r e t e a z ă:
Articol unic. — Se acordă Drapelul de luptă Bazei 191 Logistică pentru
Comunicații și Informatică.
PREȘEDINTELE ROMÂNIEI

TRAIAN BĂSESCU
București, 20 iunie 2011.
Nr. 603.

3

4

MONITORUL OFICIAL AL ROMÂNIEI, PARTEA I, Nr. 439/23.VI.2011
PREȘEDINTELE ROMÂNIEI

DECRET
privind trecerea direct în retragere a unui general-maior
cu două stele din Ministerul Apărării Naționale
În temeiul prevederilor art. 94 lit. b) și ale art. 100 din Constituția României,
republicată, ale Legii nr. 80/1995 privind statutul cadrelor militare, cu modificările
și completările ulterioare,
având în vedere propunerea ministrului apărării naționale,
Președintele României d e c r e t e a z ă:
Articol unic. — Domnul general-major cu două stele Roman Nicolae
Nicolae trece direct în retragere.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 20 iunie 2011.
Nr. 604.
PREȘEDINTELE ROMÂNIEI

DECRET
privind înființarea Consulatului României la Catania,
Republica Italiană
În temeiul prevederilor art. 91 alin. (2) și ale art. 100 din Constituția României,
republicată, precum și ale Legii nr. 37/1991 privind înființarea, desființarea și
schimbarea rangului misiunilor diplomatice și oficiilor consulare,
având în vedere propunerea Guvernului,
Președintele României d e c r e t e a z ă:
Articol unic. — Se înființează Consulatul României la Catania, Republica
Italiană, cu un număr de 5 posturi, potrivit anexei care face parte integrantă din
prezentul decret.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 20 iunie 2011.
Nr. 605.
ANEXĂ

Consulatul României la Catania, Republica Italiană, va fi încadrat cu un
număr de 5 (cinci) posturi, astfel:
1. consul;
2. viceconsul;
3. funcționar consular;
4. secretar—dactilograf—contabil;
5. intendent—șofer.

MONITORUL OFICIAL AL ROMÂNIEI, PARTEA I, Nr. 439/23.VI.2011

5

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 275
din 24 februarie 2011

referitoare la excepția de neconstituționalitate a prevederilor art. I pct. 2 și 3 din Ordonanța
de urgență a Guvernului nr. 151/2008 pentru modificarea și completarea Ordonanței Guvernului
nr. 15/2008 privind creșterile salariale ce se vor acorda în anul 2008 personalului din învățământ
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Maria Bratu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ, excepție
ridicată de Sindicatul învățământului preuniversitar Sector 3
București în Dosarul nr. 20.105/3/2009 al Tribunalului București —
Secția a VIII-a conflicte de muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca inadmisibilă a excepției de neconstituționalitate,
întrucât textele de lege criticate au fost declarate
neconstituționale prin Decizia Curții Constituționale nr. 842/2009
și Decizia Curții Constituționale nr. 984/2009.
C U R T E A,

având în vedere actele și lucrările dosarelor, constată
următoarele:
Prin Încheierea din 6 aprilie 2010, pronunțată în Dosarul
nr. 20.105/3/2009, Tribunalul București — Secția a VIII-a
conflicte de muncă și asigurări sociale a sesizat Curtea
Constituțională cu excepția de neconstituționalitate a
prevederilor art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile
salariale ce se vor acorda în anul 2008 personalului din
învățământ, excepție ridicată de Sindicatul învățământului
preuniversitar Sector 3 București.
În motivarea excepției de neconstituționalitate autorul
acesteia susține, în esență, că Ordonanța de urgență a
Guvernului nr. 151/2008 reprezintă un act adoptat împotriva
voinței Parlamentului, emis fără consultarea Consiliului
Economic și Social. Se arată că nu este motivată urgența
adoptării acestei ordonanțe, precum și că nu este precizată
situația extraordinară a cărei reglementare nu poate fi amânată.
Tribunalul București — Secția a VIII-a conflicte de muncă
și asigurări sociale consideră că textele de lege criticate sunt
neconstituționale, întrucât afectează drepturi fundamentale care
prin conținutul lor includ și dreptul la un salariu și dreptul la
condiții rezonabile de viață care să asigure un trai civilizat și
decent cetățenilor.

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
prevederile art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ,
publicată în Monitorul Oficial al României, Partea I, nr. 759 din
11 noiembrie 2008, texte de lege având următorul conținut:
ăArt. I. — Ordonanța Guvernului nr. 15/2008 privind creșterile
salariale ce se vor acorda în anul 2008 personalului din
învățământ, publicată în Monitorul Oficial al României, Partea I,
nr. 82 din 1 februarie 2008, aprobată cu modificări prin Legea
nr. 221/2008, cu modificările ulterioare, se modifică și se
completează după cum urmează:
[... ]
2. Articolul 1 se modifică și va avea următorul cuprins:
«Art. 1. — (1) În cursul anului 2008 salariile de bază ale
personalului didactic din învățământ, stabilite potrivit
prevederilor Ordonanței de urgență a Guvernului nr. 68/2004
privind unele măsuri în domeniul învățământului, aprobată cu
modificări prin Legea nr. 6/2005, cu modificările ulterioare, se
majorează după cum urmează:
a) pentru funcția de profesor universitar prevăzută în anexa
nr. 1.1, valoarea coeficientului de multiplicare 1,000 este
următoarea:
— 1 ianuarie — 31 martie 2008, valoarea coeficientului de
multiplicare 1,000: 230,247 lei;
— 1 aprilie — 30 septembrie 2008, valoarea coeficientului
de multiplicare 1,000: 244,061 lei;
— 1 octombrie — 31 decembrie 2008, valoarea coeficientului
de multiplicare 1,000: 266,026 lei;
b) coeficienții de multiplicare prevăzuți pentru funcțiile
didactice de predare cu gradul didactic II, definitiv, debutant, cele
cu studii de nivel liceal fără pregătire de specialitate și pentru
funcțiile didactice auxiliare se majorează cu 10% începând cu
data de 1 ianuarie 2008, față de nivelul din 31 decembrie 2007;

6

MONITORUL OFICIAL AL ROMÂNIEI, PARTEA I, Nr. 439/23.VI.2011

c) pentru funcțiile didactice prevăzute în anexele nr. 1.2, 2 și
3, valoarea coeficientului de multiplicare 1,000 este următoarea:
— 1 ianuarie — 31 martie 2008, valoarea coeficientului de
multiplicare 1,000: 259,593 lei;
— 1 aprilie — 30 septembrie 2008, valoarea coeficientului
de multiplicare 1,000: 275,168 lei;
— 1 octombrie — 31 decembrie 2008, valoarea coeficientului
de multiplicare 1,000: 299,933 lei.
(2) Indemnizațiile pentru persoanele care ocupă funcții de
conducere specifice, precum și indemnizațiile pentru
îndeplinirea unor activități specifice învățământului sunt
prevăzute în anexele nr. 4 și 5.»
3. După articolul 1 se introduce un nou articol, articolul 11,
cu următorul cuprins:
«Art. 11. — (1) În cursul anului 2009 salariile de bază ale
personalului didactic din învățământ, stabilite potrivit anexelor
nr. 1.1, 1.2, 2 și 3, se majorează după cum urmează:
a) pentru perioada 1 ianuarie — 28 februarie 2009,
coeficienții de multiplicare și valorile coeficientului de multiplicare
1,000 sunt prevăzuți pentru toate funcțiile didactice și didactice
auxiliare în anexele nr. 1.1a, 1.2a, 2a și 3a;
b) pentru perioada 1 martie — 31 august 2009 se va acorda
o treime din creșterea salariilor de bază obținute prin aplicarea
coeficienților de multiplicare și a valorilor coeficientului de
multiplicare 1,000 prevăzuți pentru toate funcțiile didactice și
didactice auxiliare în anexele nr. 1.1b, 1.2b, 2b și 3b;

c) pentru perioada 1 septembrie — 31 decembrie 2009,
coeficienții de multiplicare și valorile coeficientului de multiplicare
1,000 sunt prevăzuți pentru toate funcțiile didactice și didactice
auxiliare în anexele nr. 1.1b, 1.2b, 2b și 3b.
(2) Indemnizațiile pentru persoanele care ocupă funcții de
conducere specifice, precum și indemnizațiile pentru
îndeplinirea unor activități specifice învățământului pentru anul
2009 sunt cele prevăzute în anexele nr. 4 și 5.»”
Textele constituționale considerate ca fiind încălcate sunt
cele ale art. 1 alin. (4) și (5) privind statul român, art. 61 alin. (1)
referitor la rolul Parlamentului, art. 102 alin. (1) și (2) privind rolul
și structura Guvernului, art. 115 alin. (4) și (6) referitor la
delegarea legislativă și art. 141 privind Consiliul Economic și
Social.
Examinând excepția de neconstituționalitate, Curtea
constată că prevederile art. I pct. 2 și 3 din Ordonanța de
urgență a Guvernului nr. 151/2008 au fost declarate
neconstituționale prin Decizia nr. 842 din 2 iunie 2009, publicată
în Monitorul Oficial al României, Partea I, nr. 464 din 6 iulie 2009
și prin Decizia nr. 984 din 30 iunie 2009, publicată în Monitorul
Oficial al României, Partea I, nr. 524 din 4 august 2009.
Așa fiind, potrivit art. 29 alin. (3), coroborat cu alin. (5) al
aceluiași articol din Legea nr. 47/1992, excepția de
neconstituționalitate a acestor prevederi de lege urmează a fi
respinsă ca inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea Ordonanței Guvernului nr. 15/2008 privind creșterile salariale ce se vor
acorda în anul 2008 personalului din învățământ, excepție ridicată de Sindicatul învățământului preuniversitar Sector 3 București
în Dosarul nr. 20.105/3/2009 al Tribunalului București — Secția a VIII-a conflicte de muncă și asigurări sociale.
Definitivă și general obligatorie.
Pronunțată în ședința publică din data de 24 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 336
din 10 martie 2011

referitoare la excepția de neconstituționalitate a dispozițiilor art. 165 alin. (2) și (3) din Legea
nr. 263/2010 privind sistemul unitar de pensii publice și a dispozițiilor Ordonanței de urgență
a Guvernului nr. 4/2005 privind recalcularea pensiilor din sistemul public,
provenite din fostul sistem al asigurărilor sociale de stat
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu

— președinte
— judecător
— judecător
— judecător
— judecător
— judecător

Puskás Valentin Zoltán
Tudorel Toader
Patricia Marilena Ionea

— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga

MONITORUL OFICIAL AL ROMÂNIEI, PARTEA I, Nr. 439/23.VI.2011
Pe rol se află soluționarea excepției de neconstituționalitate
a dispozițiilor art. 164 alin. (3) din Legea nr. 19/2000 privind
sistemul public de pensii și alte drepturi de asigurări sociale și a
dispozițiilor Ordonanței de urgență a Guvernului nr. 4/2005
privind recalcularea pensiilor din sistemul public, provenite din
fostul sistem al asigurărilor sociale de stat, excepție ridicată de
Asadur Aram Iazigian în Dosarul nr. 3111.1/102/2006 (nr. vechi
5.402/2009) al Tribunalului Mureș — Secția civilă și care face
obiectul Dosarului Curții Constituționale nr. 2.336D/2010.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 2.884D/2010 având ca obiect excepția de neconstituționalitate a dispozițiilor art. 164 din Legea nr. 19/2000 privind
sistemul public de pensii și alte drepturi de asigurări sociale și a
dispozițiilor art. 4 din Ordonanța de urgență a Guvernului
nr. 4/2005 privind recalcularea pensiilor din sistemul public,
provenite din fostul sistem al asigurărilor sociale de stat,
excepție ridicată de Elena Andrei în Dosarul nr. 8.190/99/2009
al Tribunalului Iași — Secția civilă, litigii de muncă.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 2.336D/2010 și
nr. 2.884D/2010, pune în discuție, din oficiu, problema conexării
cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 2.884D/2010 la Dosarul
nr. 2.336D/2010, care este primul înregistrat.
Cauza este în stare de judecată.
Reprezentantul Ministerului Public arătă că art. 164 alin. (3)
din Legea nr. 19/2000 a fost abrogat prin dispozițiile art. 196
lit. a) din Legea nr. 263/2010, dar actul abrogator a preluat
soluția legislativă criticată în art. 165 alin. (2) și (3). În privința
acestor dispoziții, pune concluzii de respingere ca neîntemeiată
a excepției de neconstituționalitate, considerând că nu se aduce
atingere textelor constituționale invocate. În ceea ce privește
excepția de neconstituționalitate a dispozițiilor Ordonanței de
urgență a Guvernului nr. 4/2005, pune concluzii de respingere
ca inadmisibilă, arătând că acest act normativ nu mai este în
vigoare.
C U R T E A,

având în vedere actele și lucrările dosarelor, constată
următoarele:
Prin Încheierea din 23 februarie 2010, pronunțată în Dosarul
nr. 3111.1/102/2006 (nr. vechi 5.402/2009), Tribunalul Mureș —
Secția civilă a sesizat Curtea Constituțională cu excepția de
neconstituționalitate a dispozițiilor art. 164 alin. (3) din
Legea nr. 19/2000 privind sistemul public de pensii și alte
drepturi de asigurări sociale și a dispozițiilor Ordonanței de
urgență a Guvernului nr. 4/2005 privind recalcularea
pensiilor din sistemul public, provenite din fostul sistem al
asigurărilor sociale de stat.
Excepția a fost ridicată de Asadur Aram Iazigian cu prilejul
soluționării litigiului de asigurări sociale având ca obiect
contestația formulată împotriva deciziei de pensionare.

7

Prin Încheierea din 9 iunie 2010, pronunțată în Dosarul
nr. 8.190/99/2009, Tribunalul Iași — Secția civilă, litigii de
muncă a sesizat Curtea Constituțională cu excepția de
neconstituționalitate a dispozițiilor art. 164 din Legea
nr. 19/2000 privind sistemul public de pensii și alte drepturi
de asigurări sociale și a dispozițiilor Ordonanței de urgență
a Guvernului nr. 4/2005 privind recalcularea pensiilor din
sistemul public, provenite din fostul sistem al asigurărilor
sociale de stat.
Excepția a fost ridicată de Elena Andrei cu prilejul soluționării
litigiului de asigurări sociale având ca obiect contestația
formulată împotriva deciziei de pensionare.
În motivarea excepției de neconstituționalitate autorii
acesteia susțin că textele de lege criticate sunt
neconstituționale, deoarece limitează veniturile care se au în
vedere la stabilirea punctajului de pensie. Astfel, la calculul
punctului de pensie nu se iau în considerare orele suplimentare,
al treisprezecelea salariu, compensațiile acordate, precum și
alte venituri, care nu au avut caracter permanent, dar din care
s-au reținut și s-au virat cotizații pentru constituirea fondului de
pensie. De asemenea, arată că, în urma recalculării pensiei
potrivit dispozițiilor Ordonanței de urgență a Guvernului
nr. 4/2005, a rezultat un cuantum al pensiei mai mic decât cel
stabilit anterior.
Tribunalul Mureș — Secția civilă consideră că dispozițiile
art. 164 alin. (3) lit. b) din Legea nr. 19/2000 și ale Ordonanței de
urgență a Guvernului nr. 4/2005 sunt neconstituționale. În acest
sens, arată că se creează un tratament discriminatoriu între
persoanele încadrate în ipoteza art. 164 alin. (3) lit. b) din Legea
nr. 19/2000, pentru care procentul sporului de vechime este
plafonat, și cele încadrate în ipoteza art. 164 alin. (4) din aceeași
lege, pentru care acest procent nu mai este plafonat,
recunoscându-se libertatea contractuală a părților. De
asemenea, consideră că sunt înfrânte dreptul la negocieri
salariale libere, precum și principiul justei așezări a sarcinilor
fiscale. În sfârșit, textele de lege criticate încalcă și dreptul
constituțional la pensie și obligația constituțională a statului de
a lua măsuri de protecție socială, respectiv caracterul de stat
social al statului român.
Tribunalul Iași — Secția civilă, litigii de muncă consideră
că prevederile de lege criticate sunt neconstituționale.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 164 alin. (3) din Legea nr. 19/2000 privind

8

MONITORUL OFICIAL AL ROMÂNIEI, PARTEA I, Nr. 439/23.VI.2011

sistemul public de pensii și alte drepturi de asigurări sociale,
publicată în Monitorul Oficial al României, Partea I, nr. 140 din
1 aprilie 2000.
Curtea constată că, ulterior sesizării cu excepția de
neconstituționalitate, Legea nr. 19/2000 a fost abrogată prin
art. 196 lit. a) din Legea nr. 263/2010 privind sistemul unitar de
pensii publice, publicată în Monitorul Oficial al României,
Partea I, nr. 852 din 20 decembrie 2010. Actul abrogator a
preluat însă soluția legislativă criticată în art. 165 alin. (2) și (3)
într-o redactare identică, după cum urmează: ă(2) La
determinarea punctajelor lunare, pe lângă salariile prevăzute la
alin. (1) se au în vedere și sporurile cu caracter permanent care,
după data de 1 aprilie 1992, au făcut parte din baza de calcul a
pensiilor conform legislației anterioare și care sunt înscrise în
carnetul de muncă sau sunt dovedite cu adeverințe eliberate de
unități, conform legislației în vigoare.
(3) Sporul de vechime care se utilizează la stabilirea
punctajelor lunare este următorul:
a) perioada 1 martie 1970—1 septembrie 1983:
— 3% pentru o vechime în muncă totală cuprinsă între
5—10 ani;
— 5% pentru o vechime în muncă totală cuprinsă între
10—15 ani;
— 7% pentru o vechime în muncă totală cuprinsă între
15—20 ani;
— 10% pentru o vechime în muncă totală de peste 20 de
ani;”.
Având în vedere prevederile art. 29 alin. (1) din Legea
nr. 47/1992, potrivit cărora Curtea Constituțională se pronunță
doar asupra prevederilor dintr-o lege sau ordonanță în vigoare,
obiect al excepției de neconstituționalitate urmează a-l constitui
dispozițiile art. 165 alin. (2) și (3) din Legea nr. 263/2010.
De asemenea, autorul excepției critică dispozițiile Ordonanței
de urgență a Guvernului nr. 4/2005 privind recalcularea pensiilor
din sistemul public, provenite din fostul sistem al asigurărilor
sociale de stat, publicată în Monitorul Oficial al României,
Partea I, nr. 119 din 7 februarie 2005, ordonanță abrogată însă
prin dispozițiile art. 196 lit. n) din Legea nr. 263/2010. Actul
normativ abrogator nu a preluat dispozițiile de lege criticate,

astfel că, potrivit dispozițiilor art. 29 alin. (1) din Legea
nr. 47/1992, excepția de neconstituționalitate a Ordonanței de
urgență a Guvernului nr. 4/2005 a rămas fără obiect, urmând a
fi respinsă ca devenită inadmisibilă.
Autorul excepției consideră că sunt încălcate următoarele
texte din Constituție: art. 1 alin. (3) și (5) referitoare la statul
român, art. 16 alin. (1) referitor la egalitatea în drepturi, art. 44
alin. (1) și (8) privind dreptul de proprietate și art. 47 alin. (1) și
(2) referitoare la nivelul de trai și dreptul la pensie.
Examinând excepția de neconstituționalitate privind
dispozițiile art. 165 alin. (2) și (3) din Legea nr. 263/2010, Curtea
constată că prevederile de lege care stabileau sporul de
vechime care se utilizează la stabilirea punctajelor anuale pentru
perioada 1 martie 1970—1 aprilie 1992 au mai constituit obiect
al excepției de neconstituționalitate în raport cu critici
asemănătoare celor invocate în prezenta cauză. Astfel, prin
Decizia nr. 43 din 11 ianuarie 2007, publicată în Monitorul Oficial
al României, Partea I, nr. 88 din 5 februarie 2007, Curtea reținea
că ăart. 164 alin. (3) din Legea nr. 19/2000 prevede luarea în
calcul la determinarea punctajelor anuale, pe lângă salariu, și a
sporurilor cu caracter permanent, printre care și sporul de
vechime, așa cum acestea sunt înregistrate în carnetul de
muncă sau sunt dovedite cu adeverințe eliberate de unități.
Numai pentru cazurile în care nu se poate face această dovadă,
stabilește procentele, diferențiate pe perioade și în raport cu
vechimea în muncă, la care se calculează valoarea sporului de
vechime.”
În concluzie, Curtea a constatat că aspectele de
constituționalitate invocate reprezintă în realitate probleme de
aplicare a legii, care revin competenței instanței de judecată.
Întrucât prevederile art. 165 alin. (2) și (3) din Legea
nr. 263/2010 au preluat soluția legislativă criticată într-o
redactare identică și nu au intervenit elemente noi, de natură să
justifice reconsiderarea jurisprudenței în materie a Curții
Constituționale, considerentele și soluția deciziei amintite își
păstrează valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca devenită inamisibilă excepția de neconstituționalitate a dispozițiilor Ordonanței de urgență a Guvernului
nr. 4/2005 privind recalcularea pensiilor din sistemul public, provenite din fostul sistem al asigurărilor sociale de stat, excepție
ridicată de Asadur Aram Iazigian în Dosarul nr. 3111.1/102/2006 (nr. vechi 5.402/2009) al Tribunalului Mureș — Secția civilă și de
Elena Andrei în Dosarul nr. 8.190/99/2009 al Tribunalului Iași — Secția civilă, litigii de muncă.
2. Respinge ca neîntemeiată excepția de neconstituționalitate a dispozițiilor art. 165 alin. (2) și (3) din Legea nr. 263/2010
privind sistemul unitar de pensii publice, excepție ridicată de aceiași autori în aceleași dosare.
Definitivă și general obligatorie.
Pronunțată în ședința publică din data de 10 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 439/23.VI.2011

9

CURTEA CONSTITUȚIONALĂ

D E C I Z I A Nr. 387
din 24 martie 2011

referitoare la excepția de neconstituționalitate a dispozițiilor art. 1 alin. (2) din Ordonanța
de urgență a Guvernului nr. 71/2009 privind plata unor sume prevăzute în titluri executorii
având ca obiect acordarea de drepturi salariale personalului din sectorul bugetar
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Cristina Cătălina Turcu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 1 alin. (2) din Ordonanța de urgență a
Guvernului nr. 71/2009 privind plata unor sume prevăzute în
titluri executorii având ca obiect acordarea de drepturi salariale
personalului din sectorul bugetar, excepție ridicată din oficiu de
Judecătoria Pitești — Secția civilă în Dosarul nr. 180/280/2009
al acestei instanțe.
La apelul nominal se constată lipsa părților, față de care
procedura de citare a fost legal îndeplinită.
Președintele acordă cuvântul pe fondul excepției, cauza fiind
în stare de judecată.
Reprezentantul Ministerului Public solicită respingerea
excepției de neconstituționalitate, apreciind că se impune
păstrarea jurisprudenței Curții în materie.
C U R T E A,

având în vedere actele și lucrările dosarului, constată
următoarele:
Prin Încheierea din 25 ianuarie 2010, pronunțată în Dosarul
nr. 180/280/2009, Judecătoria Pitești — Secția civilă a
sesizat Curtea Constituțională cu excepția de
neconstituționalitate a dispozițiilor art. 1 alin. (2) din
Ordonanța de urgență a Guvernului nr. 71/2009 privind plata
unor sume prevăzute în titluri executorii având ca obiect
acordarea de drepturi salariale personalului din sectorul
bugetar, excepție ridicată din oficiu de această instanță într-o
cauză având ca obiect validarea unei popriri.
În motivarea excepției de neconstituționalitate se susține,
în esență, că suspendarea executării hotărârilor judecătorești
având ca obiect acordarea unor drepturi de natură salarială
stabilite în favoarea personalului din sectorul bugetar și
eșalonarea plății acestora contravine art. 44 alin. (1) din Legea
fundamentală, întrucât creditorii nu mai au la îndemână niciun
mijloc procedural de valorificare a creanțelor pe care le au
împotriva debitorilor și, prin urmare, creanțele lor nu mai sunt în
niciun fel garantate. Totodată, textul de lege criticat este
neconstituțional prin prisma art. 20 din Legea fundamentală
raportat la dispozițiile art. 1 din Primul Protocol adițional la
Convenție privind dreptul de proprietate și la prevederile art. 6
paragraful 1 referitor la dreptul la un proces echitabil din
Convenția pentru apărarea drepturilor omului și a libertăților
fundamentale. În acest sens se invocă jurisprudența Curții
Europene a Drepturilor Omului, respectiv Hotărârea din 27 mai
2004 pronunțată în Cauza Metaxas împotriva Greciei, prin care
Curtea a decis că refuzul autorităților de a plăti despăgubirile
constituie o atingere adusă drepturilor reclamantei ce decurg din

art. 1 al Primului Protocol adițional la Convenție. Sunt invocate,
de asemenea, considerentele care au stat la baza Hotărârii
pronunțate în 25 februarie 1997 în Cauza Hornsby împotriva
Greciei, prin care Curtea a reținut că refuzul sau omisiunea
administrației de a executa sau de a tergiversa executarea unei
sentințe face ca garanțiile prevăzute la art. 6 de care beneficiază
justițiabilul în etapa judiciară a procedurii să își piardă orice
rațiune de a fi.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 1 alin. (2) din Ordonanța de urgență a Guvernului
nr. 71/2009 privind plata unor sume prevăzute în titluri executorii
având ca obiect acordarea de drepturi salariale personalului din
sectorul bugetar, publicată în Monitorul Oficial al României,
Partea I, nr. 416 din 18 iunie 2009.
Ulterior sesizării Curții Constituționale a fost adoptată
Ordonanța de urgență a Guvernului nr. 18/2010 pentru
modificarea și completarea Ordonanței de urgență a Guvernului
nr. 71/2009 privind plata unor sume prevăzute în titluri executorii
având ca obiect acordarea de drepturi salariale personalului din
sectorul bugetar, publicată în Monitorul Oficial al României,
Partea I, nr. 162 din 12 martie 2010, act normativ ce modifică
alin. (2) al art. 1 din Ordonanța de urgență a Guvernului
nr. 71/2009.
Ordonanța de urgență a Guvernului nr. 71/2009 a fost
modificată din nou prin Ordonanța de urgență a Guvernului
nr. 45/2010 pentru modificarea art. 1 din Ordonanța de urgență
a Guvernului nr. 71/2009 privind plata unor sume prevăzute în
titluri executorii având ca obiect acordarea de drepturi salariale
personalului din sectorul bugetar, publicată în Monitorul Oficial
al României, Partea I, nr. 337 din 20 mai 2010.
Prin urmare, Curtea urmează să se pronunțe asupra
dispozițiilor art. 1 alin. (2) din Ordonanța de urgență a
Guvernului nr. 71/2009, astfel cum au fost modificate prin
articolul unic pct. 2 din Ordonanța de urgență a Guvernului
nr. 18/2010, având, în prezent, următorul cuprins: ăÎn cursul
termenelor prevăzute la alin. (1) și (11) orice procedură de
executare silită se suspendă de drept.”
Ca urmare a abrogării alin. (11) al art. 1 prin Ordonanța de
urgență a Guvernului nr. 45/2010, referirile alin. (2) ale aceluiași
articol la acest alineat au rămas fără obiect.

10

MONITORUL OFICIAL AL ROMÂNIEI, PARTEA I, Nr. 439/23.VI.2011

Textul constituțional invocat în susținerea excepției este cel
al art. 44 alin. (1) referitor la garantarea dreptului de proprietate
și a creanțelor asupra statului. Se invocă, de asemenea,
prevederile art. 6 paragraful 1 referitor la dreptul la un proces
echitabil din Convenția pentru apărarea drepturilor omului și a
libertăților fundamentale și dispozițiile art. 1 din Primul Protocol
adițional la Convenție privind dreptul de proprietate, prin prisma
art. 20 din Legea fundamentală.
Examinând excepția, Curtea constată că măsura suspendării
de drept a procedurilor de executare silită în cursul termenului
prevăzut la alin. (1) al art. 1 din Ordonanța de urgență a
Guvernului nr. 71/2009, respectiv de la obținerea titlului până la
31 decembrie 2009, reprezintă consecința imposibilității
executării imediate uno ictu, de către stat a plății sumelor
stabilite în titluri executorii reprezentând acordarea de drepturi
salariale personalului din sectorul bugetar. Curtea observă că
în ceea ce privește textul de lege criticat există un grad mare de
abatere de la obișnuit, și anume de la condițiile concrete în care
executarea titlurilor executorii se face cu respectarea Codului
de procedură civilă, respectiv a Ordonanței Guvernului
nr. 22/2002. Aceasta deoarece influența negativă pe care
executarea titlurilor executorii le-ar avea asupra bugetului de
stat prin creșterea deficitului bugetar ar pune în pericol un
interes public, respectiv stabilitatea economică a statului român.
Din această perspectivă Curtea constată că această măsură
nu aduce atingere prevederilor art. 6 paragraful 1 referitor la
dreptul la un proces echitabil din Convenția pentru apărarea

drepturilor omului și a libertăților fundamentale, întrucât perioada
la care se referă măsura suspendării nu determină o durată
excesivă a executării unei hotărâri judecătorești. În acest sens,
Curtea Europeană a Drepturilor Omului, soluționând
Cererea n r. 60.858/00 și pronunțând decizia de
admisibilitate din 17 septembrie 2002 în Cauza Vasyl
Petrovych Krapyvnytskiy împotriva Ucrainei, a apreciat că un
termen de 2 ani și 7 luni de executare a unei hotărâri
judecătorești nu este excesiv în condițiile concrete ale cauzei,
respectiv lipsa vădită de fonduri a unității militare debitoare.
Curtea constată că nu poate fi reținută nici critica privind
încălcarea prevederilor constituționale ale art. 44 alin. (1)
referitor la garantarea dreptului de proprietate și a creanțelor
asupra statului și nici celor ale art. 1 din Primul Protocol adițional
la Convenție, întrucât Guvernul, prin textul de lege criticat, nu
neagă existența și întinderea despăgubirilor constatate prin
hotărâri judecătorești și nu împiedică executarea respectivelor
hotărâri, ci doar o suspendă pe o perioadă determinată, optând
pentru plata eșalonată a sumelor prevăzute prin acestea.
Măsura criticată, luată în condițiile unei crize financiare
accentuate, este mai degrabă una de garantare a dreptului de
proprietate și a creanțelor împotriva statului, reprezentând o
aplicare a art. 44 alin. (2) din Constituție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 alin. (2) din Ordonanța de urgență a Guvernului nr. 71/2009
privind plata unor sume prevăzute în titluri executorii având ca obiect acordarea de drepturi salariale personalului din sectorul
bugetar, excepție ridicată din oficiu de Judecătoria Pitești — Secția civilă în Dosarul nr. 180/280/2009 al acestei instanțe.
Definitivă și general obligatorie.
Pronunțată în ședința publică din data de 24 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Cătălina Turcu

CURTEA CONSTITUȚIONALĂ

D E C I Z I A Nr. 410
din 7 aprilie 2011

referitoare la excepția de neconstituționalitate a dispozițiilor pct. 1 și 2 ale articolului unic
din Legea nr. 276/2009 privind aprobarea Ordonanței de urgență a Guvernului nr. 212/2008
pentru modificarea și completarea Legii nr. 146/1997 privind taxele judiciare de timbru
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu

— președinte
— judecător
— judecător
— judecător
— judecător
— judecător
— judecător

Tudorel Toader
Puskás Valentin Zoltán
Marieta Safta

— judecător
— judecător
— prim-magistrat-asistent

Cu participarea reprezentantului Ministerului Public, procuror
Simona Ricu.

MONITORUL OFICIAL AL ROMÂNIEI, PARTEA I, Nr. 439/23.VI.2011
Pe rol se află soluționarea excepției de neconstituționalitate
a dispozițiilor articolului unic din Legea nr. 276/2009 privind
aprobarea Ordonanței de urgență a Guvernului nr. 212/2008
pentru modificarea și completarea Legii nr. 146/1997 privind
taxele judiciare de timbru, excepție ridicată de Ioan Mocean în
Dosarul nr. 11.984/211/2009 al Tribunalului Comercial Cluj.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând jurisprudența Curții Constituționale în
materie.
C U R T E A,

având în vedere actele și lucrările dosarului, reține următoarele:
Prin Încheierea din 10 martie 2010, pronunțată în Dosarul
nr. 11.984/211/2009, Tribunalul Comercial Cluj a sesizat
Curtea Constituțională cu excepția de neconstituționalitate
a dispozițiilor articolului unic din Legea nr. 276/2009 privind
aprobarea Ordonanței de urgență a Guvernului nr. 212/2008
pentru modificarea și completarea Legii nr. 146/1997 privind
taxele judiciare de timbru, excepție ridicată de Ioan Mocean.
În motivarea excepției de neconstituționalitate se susține,
în esență, că prin modificarea adusă Legii nr. 146/1997 de
normele criticate s-a ajuns la o limitare evidentă a accesului liber
la justiție, acesta devenind doar un drept teoretic. Din cauza
taxelor stabilite de stat într-un cuantum exagerat în sarcina
justițiabilului, practic, persoana interesată nu se mai poate
adresa instanței de judecată. Se arată în acest sens că noua
lege a taxelor de timbru nu are suport în realitatea economică
concretă, în condițiile în care populația țării a sărăcit și
majoritatea familiilor trăiește la nivelul minim pe economie. Se
susține, cu referire la jurisprudența Curții Europene a Drepturilor
Omului în materie, că un cuantum foarte mare al taxei raportat
la veniturile reclamantului duce la o imposibilitate efectivă de
exercitare a dreptului de a se judeca. Scutirea sau eșalonarea
plății taxelor judiciare de timbru nu constituie un remediu efectiv
pentru garantarea accesului la justiție, aceasta fiind o măsură
lăsată la liberul arbitru al instanțelor de judecată, fără a fi de fapt
o pârghie procedurală obligatorie care să contracareze limitarea
creată de nivelul exorbitant al taxelor de timbru. Se conchide în
sensul că aceste considerente referitoare la pct. 1 al articolului
unic al Legii nr. 276/2009 ăse aplică în integralitate și
prevederilor art. unic pct. 2 din legea menționată, deoarece, în
viziunea acestei norme, pct. 2 este o anexă anatomică a pct. 1”.
Tribunalul Comercial Cluj consideră că excepția de
neconstituționalitate este neîntemeiată întrucât normele criticate
transpun în planul legislației fiscale dispozițiile Deciziei nr. 32
din 9 iunie 2008 a Înaltei Curți de Casație și Justiție, pronunțată
în soluționarea recursului în interesul legii referitor la
interpretarea art. 1 pct. 1, art. 2 pct. 1 lit. a) și b) și art. 2821 alin. 1
din Codul de procedură civilă.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:

11

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În ceea ce privește obiectul excepției de neconstituționalitate,
se constată că deși potrivit încheierii de sesizare acesta îl
constituie articolul unic din Legea nr. 276/2009 în realitate
criticile formulate privesc numai dispozițiile pct. 1 și 2 ale
articolului unic din Legea nr. 276/2009, menționate în mod
expres și în concluziile scrise depuse la dosar de autorul
excepției. Astfel fiind, potrivit jurisprudenței sale, Curtea
Constituțională urmează să se pronunțe asupra excepției de
neconstituționalitate a dispozițiilor pct. 1 și 2 ale articolului unic
din Legea nr. 276/2009 privind aprobarea Ordonanței de urgență
a Guvernului nr. 212/2008 pentru modificarea și completarea
Legii nr. 146/1997 privind taxele judiciare de timbru, publicată
în Monitorul Oficial al României, Partea I, nr. 482 din 13 iulie
2009, având următorul cuprins:
ă1. La articolul I, înaintea punctului 1 se introduce un nou
punct, cu următorul cuprins:
«La articolul 2, alineatul (1) se modifică și va avea următorul
cuprins:
ăArt. 2. — (1) Acțiunile și cererile evaluabile în bani, introduse
la instanțele judecătorești, se taxează astfel:
a) până la valoarea de 50 lei — 6 lei;
b) între 51 lei și 500 lei — 6 lei + 10% pentru ce depășește
50 lei;
c) între 501 lei și 5.000 lei — 51 lei + 8% pentru ce depășește
500 lei;
d) între 5.001 lei și 25.000 lei — 411 lei + 6% pentru ce
depășește 5.000 lei;
e) între 25.001 lei și 50.000 lei — 1.611 lei + 4% pentru ce
depășește 25.000 lei;
f) între 50.001 lei și 250.000 lei — 2.611 lei + 2% pentru ce
depășește 50.000 lei;
g) peste 250.000 lei — 6.611 lei + 1% pentru ce depășește
250.000 lei.”»
2. La articolul I punctul 1, alineatul (11) al articolului 2 se
modifică și va avea următorul cuprins:
«11) Dispozițiile alin. (1) se aplică în mod corespunzător și
cererilor privind declararea nulității, anularea, rezoluțiunea sau
rezilierea unui act juridic patrimonial, precum și cererilor privind
constatarea existenței sau inexistenței unui drept patrimonial;
cererea privind repunerea părților în situația anterioară este
scutită de taxa de timbru dacă este accesorie cererii privind
declararea nulității, anularea, rezoluțiunea sau rezilierea actului
juridic patrimonial.»”
Autorul excepției de neconstituționalitate susține că
prevederile de lege criticate încalcă dispozițiile constituționale
ale art. 16 alin. (1) privind egalitatea în drepturi, ale art. 21
alin. (1) privind accesul liber la justiție, ale art. 44 privind dreptul
de proprietate privată, ale art. 53 privind restrângerea exercițiului
unor drepturi sau al unor libertăți, ale art. 56 referitor la contribuții
financiare și ale art. 124 alin. (2) privind unicitatea,
imparțialitatea și egalitatea pentru toți a justiției, cu raportare la
art. 6 și 14 din Convenția pentru apărarea drepturilor omului și
a libertăților fundamentale, privind dreptul la un proces echitabil
și interzicerea discriminării.
Examinând excepția de neconstituționalitate, astfel cum a
fost formulată, Curtea constată că s-a pronunțat în mai multe
rânduri asupra constituționalității acelorași prevederi legale, sub
aspectul unor critici asemănătoare celor formulate în prezenta
cauză.
În acest sens sunt, de exemplu, Decizia nr. 1.587 din
19 noiembrie 2009, publicată în Monitorul Oficial al României,
Partea I, nr. 65 din 28 ianuarie 2010, Decizia nr. 808 din 19 mai
2009, publicată în Monitorul Oficial al României, Partea I, nr. 428

12

MONITORUL OFICIAL AL ROMÂNIEI, PARTEA I, Nr. 439/23.VI.2011

din 23 iunie 2009, Decizia nr. 640 din 28 aprilie 2009, publicată
în Monitorul Oficial al României, Partea I, nr. 398 din 11 iunie
2009, și Decizia nr. 40 din 13 ianuarie 2009, publicată în
Monitorul Oficial al României, Partea I, nr. 121 din 27 februarie
2009. Prin aceste decizii, Curtea a reținut că accesul liber la
justiție, consacrat de art. 21 din Constituție, nu înseamnă
gratuitate. Nicio dispoziție constituțională nu interzice stabilirea
taxelor de timbru în justiție, fiind justificat ca persoanele care se
adresează autorităților judecătorești să contribuie la acoperirea
cheltuielilor prilejuite de realizarea actului de justiție. Regula este
aceea a timbrării acțiunilor în justiție, excepțiile fiind posibile
numai în măsura în care sunt stabilite de legiuitor. Cheltuielile
ocazionate de realizarea actului de justiție sunt cheltuieli publice,
la a căror acoperire, potrivit art. 56 din Constituție, cetățenii sunt
obligați să contribuie prin impozite și taxe, stabilite în condițiile
legii.
Atât obligația de plată a taxelor judiciare, cât și excepțiile
stabilite de lege se aplică deopotrivă tuturor cetățenilor aflați în
situații identice, precum și tuturor litigiilor de aceeași natură,
neexistând discriminări sau privilegii contrare prevederilor
art. 16 alin. (1) și (2) din Constituție.
Plata taxelor judiciare de timbru fiind o condiție legală pentru
începerea proceselor civile, obligația la plata anticipată a acestor
taxe (în unele cazuri până la un termen ulterior, stabilit de
instanța judecătorească) este justificată, ca și sancțiunea
anulării acțiunii sau cererii, în caz de neplată a acestora. De
asemenea, la finalul procesului judiciar sarcina suportării
cheltuielilor judiciare, inclusiv a celor constând în plata taxelor de

timbru, revine persoanei care a căzut în pretenții sau care, în
cauzele nelitigioase, a beneficiat de prestațiile efectuate, în
condițiile legii, de organele de justiție. Din cele de mai sus
rezultă că nu sunt încălcate nici prevederile art. 24 din
Constituție.
De asemenea, Curtea, în jurisprudența sa, a reținut că, în
cazul drepturilor patrimoniale și al actelor juridice patrimoniale,
acțiunile în constatare sau cererile în anulare, rezoluțiune sau
reziliere au caracterul unei acțiuni în realizarea dreptului, întrucât
tind la readucerea în patrimoniul reclamantului a unui bun
evaluabil în bani. Or, apare ca fiind pe deplin justificată soluția
adoptată de legiuitor în cuprinsul dispozițiilor art. 2 alin. (11) din
Legea nr. 146/1997 (astfel cum au fost modificate prin
dispozițiile criticate în prezenta cauză) în materia timbrării unor
astfel de acțiuni cu o taxă calculată în funcție de valoarea
bunului, tocmai în scopul instituirii unui tratament juridic identic
cu cel aplicabil acțiunilor sau cererilor evaluabile în bani,
reglementat de prevederile art. 2 alin. (1). Așa fiind, pentru
acțiunile reglementate în ipoteza normei juridice criticate,
indiferent dacă se solicită sau nu, distinct, repunerea părților în
situația anterioară, taxarea acțiunii se va face la valoarea
bunului, în vreme ce taxa cu valoare fixă urmează a fi datorată
numai în cazul acțiunilor care au ca obiect drepturi, respectiv
acte juridice nepatrimoniale.
Întrucât în cauza de față nu au intervenit elemente noi, de
natură să determine reconsiderarea jurisprudenței Curții
Constituționale, considerentele și soluția deciziilor amintite își
păstrează valabilitatea și în cauza de față.

Pentru motivele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor pct. 1 și 2 ale articolului unic din Legea
nr. 276/2009 privind aprobarea Ordonanței de urgență a Guvernului nr. 212/2008 pentru modificarea și completarea Legii nr. 146/1997
privind taxele judiciare de timbru, excepție ridicată de Ioan Mocean în Dosarul nr. 11.984/211/2009 al Tribunalului Comercial Cluj.
Definitivă și general obligatorie.
Pronunțată în ședința publică din data de 7 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 411
din 7 aprilie 2011

referitoare la excepția de neconstituționalitate a dispozițiilor art. 15, 21, 24 și 30
din Ordonanța Guvernului nr. 2/2001 privind regimul juridic al contravențiilor
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu

— președinte
— judecător
— judecător
— judecător
— judecător
— judecător
— judecător

Tudorel Toader
Puskás Valentin Zoltán
Marieta Safta

— judecător
— judecător
— prim-magistrat-asistent

Cu participarea reprezentantului Ministerului Public, procuror
Simona Ricu.

MONITORUL OFICIAL AL ROMÂNIEI, PARTEA I, Nr. 439/23.VI.2011
Pe rol se află soluționarea excepției de neconstituționalitate
a dispozițiilor art. 15, 21, 24 și 30 din Ordonanța Guvernului
nr. 2/2001 privind regimul juridic al contravențiilor, excepție
ridicată de Societatea Comercială ăStil Plast” — S.R.L. din
Timișoara în Dosarul nr. 10.628/325/2009 al Judecătoriei
Timișoara.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând jurisprudența Curții Constituționale în
materie.
C U R T E A,

având în vedere actele și lucrările dosarului, reține următoarele:
Prin Încheierea din 20 ianuarie 2010, pronunțată în Dosarul
nr. 10.628/325/2009, Judecătoria Timișoara a sesizat Curtea
Constituțională cu excepția de neconstituționalitate a
dispozițiilor art. 15, 21, 24 și 30 din Ordonanța Guvernului
nr. 2/2001 privind regimul juridic al contravențiilor, excepție
ridicată de Societatea Comercială ăStil Plast” — S.R.L. din
Timișoara.
În motivarea excepției de neconstituționalitate se susține,
în esență, că dispozițiile de lege criticate sunt neconstituționale,
deoarece organul constatator este liber să constate
contravențiile, să stabilească vinovăția și să aplice sancțiunile
potrivit unor competențe foarte largi, fiind scutit de orice sarcină
a probării acuzațiilor și sancțiunilor. Așadar, din dispozițiile de
lege criticate rezultă că îi revine contravenientului sarcina de
a-și proba nevinovăția în fața instanței de judecată, fiind astfel
încălcat principiul constituțional al respectării prezumției de
nevinovăție, ca de altfel și prin folosirea termenului de
ăcontravenient”.
Judecătoria Timișoara consideră că excepția de
neconstituționalitate este neîntemeiată, întrucât textele de lege
criticate nu încalcă prevederile constituționale invocate de
autoarea excepției.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 15, 21, 24 și 30 din Ordonanța Guvernului
nr. 2/2001 privind regimul juridic al contravențiilor, publicată în
Monitorul Oficial al României, Partea I, nr. 410 din 25 iulie 2001,
aprobată cu modificări și completări prin Legea nr. 180/2002, cu
modificările și completările ulterioare.
Textele art. 15, 21, 24 și 30 din Ordonanța Guvernului
nr. 2/2001 fac parte din cap. II al ordonanței, intitulat
ăConstatarea contravenției”, și din cap. III ăAplicarea sancțiunilor
contravenționale” și reglementează aspecte procedurale
referitoare la cuprinsul procesului-verbal de contravenție și la
modalitatea de aplicare a sancțiunii de către agentul constatator.

13

Autorul excepției de neconstituționalitate susține că
prevederile de lege criticate încalcă dispozițiile constituționale
ale art. 21 privind accesul liber la justiție, ale art. 24 privind
dreptul la apărare, ale art. 124 privind înfăptuirea justiției și ale
art. 126 privind instanțele judecătorești.
Examinând excepția de neconstituționalitate, astfel cum a
fost formulată, Curtea constată că s-a pronunțat în numeroase
cazuri asupra constituționalității prevederilor criticate, sub
aspectul unor critici asemănătoare celor formulate în prezenta
cauză.
Astfel, prin Decizia nr. 495 din 20 aprilie 2010, publicată în
Monitorul Oficial al României, Partea I, nr. 403 din 17 iunie 2010,
Curtea a respins excepția de neconstituționalitate a dispozițiilor
de lege criticate, reținând că pe tot parcursul soluționării
plângerii îndreptate împotriva procesului-verbal de constatare și
sancționare a contravenției, atât la instanța de fond, cât și în
recurs, contravenientul poate să își exercite fără nicio restricție
dreptul la apărare. Totodată, instanța competentă să soluționeze
plângerea îndreptată împotriva procesului-verbal de constatare
și sancționare a contravenției este obligată să urmeze anumite
reguli procedurale, în virtutea cărora sarcina probei aparține
celui care afirmă ceva în instanță, iar nu celui care a întocmit
procesul-verbal de contravenție.
De asemenea, cu referire la susținerea autorului excepției în
sensul că textele de lege criticate sunt neconstituționale,
deoarece instituie obligația contravenientului de a-și dovedi
nevinovăția în legătură cu fapta reținută în sarcina sa de către
organul constatator, Curtea a statuat — prin Decizia nr. 1.096
din 8 septembrie 2009, publicată în Monitorul Oficial al
României, Partea I, nr. 695 din 15 octombrie 2009 — că
procesul-verbal de constatare și sancționare a contravenției se
bucură de prezumția de legalitate, însă, atunci când este
formulată o plângere împotriva acesteia, este contestată chiar
prezumția de care se bucură. În acest caz, instanța de judecată
competentă va administra probele prevăzute de lege, necesare
în vederea verificării legalității și temeiniciei procesului-verbal.
Cel care a formulat plângerea nu trebuie să își demonstreze
propria nevinovăție, revenind instanței de judecată obligația de
a administra tot probatoriul necesar stabilirii și aflării adevărului.
Chiar dacă art. 47 din Ordonanța Guvernului nr. 2/2001 face
referire la dispozițiile Codului de procedură civilă, instanțele de
judecată nu pot face aplicarea strictă a reguliionus probandi
incumbit actori, ci, din contră, chiar ele trebuie să manifeste un
rol activ pentru aflarea adevărului, din moment ce contravenția
intră sub incidența art. 6 din Convenția pentru apărarea
drepturilor omului și a libertăților fundamentale. Prin urmare, nu
se poate susține răsturnarea sarcinii probei.
De altfel, Curtea Europeană a Drepturilor Omului, prin
Hotărârea din 4 octombrie 2007, pronunțată în Cauza Anghel
împotriva României, a statuat că, deși statele au posibilitatea de
a nu sancționa unele infracțiuni sau le pot pedepsi pe cale
contravențională, și nu pe cale penală, autorii comportamentelor
considerate contrare legii nu trebuie să se afle într-o situație
defavorabilă pentru simplul fapt că regimul juridic aplicabil este
diferit de cel aplicabil în materie penală. O asemenea poziție
este firească, întrucât, în caz contrar, autorul unei contravenții,
din punctul de vedere al protecției juridice de care se bucură, s-ar
afla pe o treaptă inferioară autorului unei infracțiuni în sensul
Codului penal român, ceea ce este inadmisibil din moment ce
ambele fapte țin de materia penală în sensul Convenției pentru
apărarea drepturilor omului și a libertăților fundamentale.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluțiile adoptate în precedent, precum și
considerentele pe care acestea se întemeiază își mențin
valabilitatea și în cauza de față.

14

MONITORUL OFICIAL AL ROMÂNIEI, PARTEA I, Nr. 439/23.VI.2011

Pentru motivele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 15, 21, 24 și 30 din Ordonanța Guvernului
nr. 2/2001 privind regimul juridic al contravențiilor, excepție ridicată de Societatea Comercială ăStil Plast” — S.R.L. din Timișoara
în Dosarul nr. 10.628/325/2009 al Judecătoriei Timișoara.
Definitivă și general obligatorie.
Pronunțată în ședința publică din data de 7 aprilie 2011.
PEȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea Licenței de concesiune nr. 8.533/2007 a activității miniere de exploatare a argilei
comune, în perimetrul Capul Tăului, încheiată între Agenția Națională pentru Resurse Minerale
și Societatea Comercială ăWienerberger Sisteme de Cărămizi” — S.R.L.
În temeiul art. 108 din Constituția României, republicată, și al art. 21 alin. (1) din Legea minelor nr. 85/2003, cu modificările
și completările ulterioare,
Guvernul României adoptă prezenta hotărâre.
Articol unic. — Se aprobă Licența de concesiune
n r. 8.533/2007 a activității miniere de exploatare a argilei
comune, încheiată între Agenția Națională pentru Resurse
Minerale, în calitate de concendent, și Societatea Comercială

ăWienerberger Sisteme de Cărămizi” — S.R.L., în calitate de
concesionar, în perimetrul Capul Tăului, situat în localitatea
Tritenii de Jos, județul Cluj, prevăzută în anexa*) care face parte
integrantă din prezenta hotărâre.

PRIM-MINISTRU

EMIL BOC
Contrasemnează:
Președintele Agenției Naționale pentru Resurse Minerale,
Alexandru Pătruți
Ministrul economiei, comerțului și mediului de afaceri,
Ion Ariton
Ministrul mediului și pădurilor,
László Borbély
Ministrul finanțelor publice,
Gheorghe Ialomițianu

București, 16 iunie 2011.
Nr. 613.

*) Anexa nu se publică, fiind clasificată potrivit legii.

MONITORUL OFICIAL AL ROMÂNIEI, PARTEA I, Nr. 439/23.VI.2011

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
pentru modificarea Ordinului ministrului administrației și internelor nr. 154/2009 privind acordarea
celui de-al doilea titlu de parc industrial Societății Comerciale ăPloiești Industrial Parc” — S.A.
Având în vedere prevederile art. 1 din Ordonanța de urgență a Guvernului nr. 221/2008 pentru stabilirea unor măsuri de
reorganizare în cadrul administrației publice centrale, aprobată prin Legea nr. 186/2009, ale art. 4 din Ordonanța Guvernului
nr. 65/2001 privind constituirea și funcționarea parcurilor industriale, aprobată cu modificări prin Legea nr. 490/2002, cu modificările
ulterioare, și ale art. 2 alin. (2) din Instrucțiunile de acordare și anulare a titlului de parc industrial, aprobate prin Ordinul ministrului
dezvoltării și prognozei nr. 264/2002,
în temeiul prevederilor art. 7 alin. (4) din Ordonanța de urgență a Guvernului nr. 30/2007 privind organizarea și funcționarea
Ministerului Administrației și Internelor, aprobată cu modificări prin Legea nr. 15/2008, cu modificările și completările ulterioare,
ministrul administrației și internelor emite următorul ordin:
Art. I. — Ordinul ministrului administrației și internelor
1. La articolul 2, litera b) se modifică și va avea următorul
cuprins:
nr. 154/2009 privind acordarea celui de-al doilea titlu de parc
ăb) are o suprafață de 31,4 ha.”
industrial Societății Comerciale ăPloiești Industrial Parc” — S.A.,
2. Anexa se modifică și se înlocuiește cu anexa care face
parte integrantă din prezentul ordin.
publicat în Monitorul Oficial al României, Partea I, nr. 518 din
Art. II. — Prezentul ordin se publică în Monitorul Oficial al
României, Partea I.
28 iulie 2009, se modifică după cum urmează:
Ministrul administrației și internelor,
Constantin-Traian Igaș
București, 16 iunie 2011.
Nr. 122.
ANEXĂ*)

*) Anexa este reprodusă în facsimil.

16

MONITORUL OFICIAL AL ROMÂNIEI, PARTEA I, Nr. 439/23.VI.2011

MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

ORDIN
pentru modificarea Instrucțiunilor privind depunerea online a declarațiilor privind situația
achizițiilor și livrărilor de produse accizabile utilizând aplicația EMCS-RO STOCURI,
aprobate prin Ordinul președintelui Agenției Naționale de Administrare Fiscală nr. 26/2011
Ținând cont de prevederile art. 12 alin. (3) din Hotărârea Guvernului nr. 109/2009 privind organizarea și funcționarea
Agenției Naționale de Administrare Fiscală, cu modificările și completările ulterioare,
în temeiul prevederilor pct. 113.1.1 alin. (11) și (14) din titlul VII ăAccize și alte taxe speciale” al Hotărârii Guvernului nr. 44/2004
privind aprobarea Normelor metodologice de aplicare a Legii nr. 571/2003 privind Codul fiscal, cu modificările și completările ulterioare,
președintele Agenției Naționale de Administrare Fiscală emite următorul ordin:
Art. I. — Instrucțiunile privind depunerea online a declarațiilor
privind situația achizițiilor și livrărilor de produse accizabile
utilizând aplicația EMCS-RO STOCURI, aprobate prin Ordinul
președintelui Agenției Naționale de Administrare Fiscală
nr. 26/2011, publicat în Monitorul Oficial al României, Partea I,
nr. 76 din 28 ianuarie 2011, se modifică după cum urmează:
1. Punctele 7.4 și 7.7 se modifică și vor avea următorul
cuprins:
ă7.4. operatorii economici care dețin certificate de autorizare
pentru aprovizionarea aeronavelor cu produse energetice,
autorizați ca antrepozitari/antrepozite fiscale de depozitare,
precum și antrepozitele fiscale care fac efectiv alimentarea
aeronavelor depun lunar la autoritatea vamală, până la data de
15 a lunii următoare celei pentru care se face raportarea, potrivit
pct. 113.1.1 (11), (12), (14), (15) din Norme, anexa nr. 53.1;
...................................

7.7. destinatarii înregistrați depun lunar la autoritatea vamală
teritorială în raza căreia își au sediul social, până pe data de
15 a lunii următoare celei pentru care se face raportarea, potrivit
art. 20650 din Codul fiscal, coroborate cu pct. 105 alin. (2) și (3)
din Norme, anexa nr. 47;”.
2. Punctul 8 se abrogă.
3. La anexa nr. 11 ăCreare și vizualizare declarație tip
anexa nr. 53.1 la Norme”, punctul 1 se modifică și va avea
următorul cuprins:
ă1. Au obligația să creeze declarații de tip anexa nr. 53.1 la
Norme operatorii economici care dețin certificate de autorizare
pentru aprovizionarea aeronavelor cu produse energetice,
autorizați ca antrepozitari/antrepozite fiscale de depozitare,
precum și antrepozitele fiscale care fac alimentarea
aeronavelor.”
Art. II. — Prezentul ordin se publică în Monitorul Oficial al
României, Partea I.

Președintele Agenției Naționale de Administrare Fiscală,
Sorin Blejnar
București, 10 iunie 2011.
Nr. 2.200.

RECTIFICĂRI
La Hotărârea Guvernului nr. 232/2011 privind modificarea anexei nr. 3 la Hotărârea Guvernului nr. 1.705/2006
pentru aprobarea inventarului centralizat al bunurilor din domeniul public al statului, pentru bunurile aflate în administrarea
Institutului de Stat pentru Testarea și Înregistrarea Soiurilor, publicată în Monitorul Oficial al României, Partea I, nr. 207
din 25 martie 2011, se fac următoarele rectificări (care nu aparțin Redacției ăMonitorul Oficial, Partea I”):
— în anexă, la nr. crt. 12, la coloana ăValoarea de inventar modificată (lei)”, în loc de: ă28.781” se va citi: ă47.791”;
— în anexă, la nr. crt. 15, la coloana ăValoarea de inventar modificată (lei)”, în loc de: ă32.880” se va citi: ă65.380”.

La Hotărârea Guvernului nr. 471/2011 pentru aprobarea Acordului dintre Guvernul României și Guvernul
Republicii Cipru privind transportul maritim, semnat la Nicosia la 23 octombrie 2006, publicată în Monitorul Oficial al
României, Partea I, nr. 359 din 23 mai 2011, se face următoarea rectificare (care nu aparține Redacției ăMonitorul
Oficial, Partea I”):
— în Acord, la art. 26 ăÎncetarea acordului precedent”, în loc de: ă semnat la Nicosia la 25 octombrie 1981 ”
se va citi: ă semnat la Nicosia la 25 octombrie 1983 ”.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 439/23.VI.2011 conține 16 pagini.

Prețul: 3,20 lei

&JUYDGY|524002]
ISSN 1453—4495

