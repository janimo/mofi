Anul 179 (XXIII) — Nr. 289

PARTEA I

LEGI, DECRETE, HOTĂRÂRI ȘI ALTE ACTE

Marți, 26 aprilie 2011

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 155 din 8 februarie 2011 referitoare la excepția de
neconstituționalitate a dispozițiilor art. 20 alin. (1) și (3)
din Legea nr. 146/1997 privind taxele judiciare de
timbru ........................................................................
Decizia nr. 169 din 8 februarie 2011 referitoare la excepția de
neconstituționalitate a dispozițiilor art. 3 lit. c) ultima
liniuță din Legea nr. 146/1997 privind taxele judiciare
de timbru ....................................................................
Decizia nr. 323 din 3 martie 2011 referitoare la excepția de
neconstituționalitate a dispozițiilor art. 26 alin. (3) din
Legea nr. 275/2006 privind executarea pedepselor și a
măsurilor dispuse de organele judiciare în cursul
procesului penal ........................................................

5–6

HOTĂRÂRI ALE GUVERNULUI ROMÂNIEI
— Hotărâre privind suplimentarea bugetului
Ministerului Sănătății din Fondul de rezervă bugetară
la dispoziția Guvernului, prevăzut în bugetul de stat pe
anul 2011....................................................................

6

409.

21.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Autorității Naționale de
Reglementare în Domeniul Energiei pentru prelungirea
duratei de valabilitate a Ordinului președintelui
Autorității Naționale de Reglementare în Domeniul
Energiei nr. 81/2009 privind stabilirea tarifelor
reglementate pentru prestarea serviciului de

Nr.

Pagina
înmagazinare subterană a gazelor naturale realizat de
Societatea Comercială ăDepomureș” — S.A. Târgu
Mureș ........................................................................

2–3

3–4

7

— Ordin al președintelui Autorității Naționale de
Reglementare în Domeniul Energiei pentru prelungirea
duratei de valabilitate a Ordinului președintelui
Autorității Naționale de Reglementare în Domeniul
Energiei nr. 63/2009 privind stabilirea tarifelor
reglementate pentru prestarea serviciului de
înmagazinare subterană a gazelor naturale realizat de
Societatea Națională de Gaze Naturale ăRomgaz” —
S.A. Mediaș ................................................................

7

245/1.875/1.212. — Ordin al ministrului transporturilor și
infrastructurii, al ministrului finanțelor publice și al
ministrului muncii, familiei și protecției sociale pentru
aprobarea bugetului de venituri și cheltuieli pe anul 2011
al Societății Comerciale ăTipografica Filaret” — S.A.,
filiala Companiei Naționale de Căi Ferate
ăC.F.R.” — S.A. ..........................................................

8–11

246/1.877/1.222. — Ordin al ministrului transporturilor și
infrastructurii, al ministrului finanțelor publice și al
ministrului muncii, familiei și protecției sociale pentru
aprobarea bugetului de venituri și cheltuieli pe anul
2011 al Societății Comerciale de Vânzare Legitimații
de Călătorie ăVOIAJ C.F.R.” — S.A., filiala Societății
Naționale de Transport Feroviar de Călători ăC.F.R.
Călători” — S.A. ........................................................

12–16

22.

2

MONITORUL OFICIAL AL ROMÂNIEI, PARTEA I, Nr. 289/26.IV.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 155
din 8 februarie 2011

referitoare la excepția de neconstituționalitate a dispozițiilor art. 20 alin. (1) și (3)
din Legea nr. 146/1997 privind taxele judiciare de timbru
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 20 alin. (1) și (3) din Legea nr. 146/1997
privind taxele judiciare de timbru, excepție ridicată de Carmen
Lileta Tănăsescu în Dosarul nr. 6.234/301/2009 al Judecătoriei
Sectorului 3 București.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
având în vedere jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 20 mai 1010, pronunțată în Dosarul
nr. 6.234/301/2009, Judecătoria Sectorului 3 București a
sesizat Curtea Constituțională cu excepția de
neconstituționalitate a dispozițiilor art. 20 alin. (1) și (3) din
Legea nr. 146/1997 privind taxele judiciare de timbru,
excepție ridicată de Carmen Lileta Tănăsescu într-o cauză civilă
având ca obiect o hotărâre care să țină loc de act autentic.
În motivarea excepției de neconstituționalitate se susține
că obligația de a achita în prealabil taxele judiciare de timbru,
precum și impunerea taxelor judiciare de timbru îngrădesc
liberul acces la justiție.
Instanța de judecată opinează că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctul de vedere
asupra excepției de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 20 alin. (1) și (3) din Legea nr. 146/1997 privind
taxele judiciare de timbru, publicată în Monitorul Oficial al
României, Partea I, nr. 173 din 29 iulie 1997, cu modificările și
completările ulterioare, care au următorul cuprins:
— Art. 20: ă(1) Taxele judiciare de timbru se plătesc
anticipat. [...]
(3) Neîndeplinirea obligației de plată până la termenul stabilit
se sancționează cu anularea acțiunii sau a cererii.”
În opinia autorului excepției de neconstituționalitate, aceste
texte de lege contravin prevederilor constituționale ale art. 21
alin. (1) și (2) privind accesul liber la justiție.
Examinând excepția de neconstituționalitate, Curtea reține
că dispozițiile de lege criticate au mai fost supuse controlului de
constituționalitate, raportat la critici identice. Astfel, prin
numeroase decizii, spre exemplu Decizia nr. 1.236 din
5 octombrie 2010, publicată în Monitorul Oficial al României,
Partea I, nr. 764 din 16 noiembrie 2010, Curtea a respins
excepția, reținând că accesul liber la justiție, consacrat de art. 21
din Constituție, nu înseamnă gratuitate. Nicio dispoziție
constituțională nu interzice stabilirea taxelor de timbru în justiție,
fiind justificat ca persoanele care se adresează autorităților
judecătorești să contribuie la acoperirea cheltuielilor prilejuite de
realizarea actului de justiție. Regula este cea a timbrării
acțiunilor în justiție, excepțiile fiind posibile numai în măsura în
care sunt stabilite de legiuitor.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluțiile deciziilor menționate își păstrează
valabilitatea și în prezenta cauză.

MONITORUL OFICIAL AL ROMÂNIEI, PARTEA I, Nr. 289/26.IV.2011

3

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 20 alin. (1) și (3) din Legea nr. 146/1997 privind
taxele judiciare de timbru, excepție ridicată de Carmen Lileta Tănăsescu în Dosarul nr. 6.234/301/2009 al Judecătoriei Sectorului 3
București.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 169
din 8 februarie 2011

referitoare la excepția de neconstituționalitate a dispozițiilor art. 3 lit. c) ultima liniuță
din Legea nr. 146/1997 privind taxele judiciare de timbru
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 3 lit. c) ultima liniuță din Legea nr. 146/1997
privind taxele judiciare de timbru, excepție ridicată de Societatea
Comercială ăStar 2001 Stancu Nastasia” — S.R.L. din Ploiești în
Dosarul nr. 4.495/290/2009 al Judecătoriei Reșița și Floriana
Vladu în Dosarul nr. 746/215/2010 al Judecătoriei Craiova.
La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 2.375D/2010 și
nr. 1.994D/2010, pune în discuție, din oficiu, problema conexării
cauzelor.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea Dosarului nr. 2.375D/2010 la
Dosarul nr. 1.994D/2010, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens face referire la jurisprudența în
materie a Curții Constituționale.

C U R T E A,

având în vedere actele și lucrările dosarelor, reține următoarele:
Prin Încheierea din 8 februarie 2010, pronunțată în Dosarul
nr. 4.495/290/2009, Judecătoria Reșița a sesizat Curtea
Constituțională cu excepția de neconstituționalitate a
dispozițiilor art. 3 lit. c) ultima liniuță din Legea nr. 146/1997
privind taxele judiciare de timbru, excepție ridicată de
Societatea Comercială ăStar 2001 Stancu Nastasia” — S.R.L.
din Ploiești.
Prin Încheierea din 18 mai 2010, pronunțată în Dosarul
nr. 746/215/2010, Judecătoria Craiova a sesizat Curtea
Constituțională cu excepția de neconstituționalitate a
dispozițiilor art. 3 lit. c) liniuța a IV-a din Legea nr. 146/1997
privind taxele judiciare de timbru, excepție ridicate de
Floriana Vladu.
În motivarea excepției de neconstituționalitate autorii
acesteia susțin că accesul liber la justiție constituie un principiu
fundamental al organizării oricărui sistem judiciar democratic,
iar orice condiționare a accesului liber la justiție reprezintă o
nesocotire a principiului constituțional prevăzut de art. 21. În
acest context apare ca fiind neconstituțională obligarea unui
creditor personal la plata unei taxe de timbru disproporționate
față de valoarea creanței urmărite, precum cea calculată potrivit
dispozițiilor criticate. În aceste condiții, accesul liber la justiție al
creditorului este condiționat de existența unor disponibilități
bănești într-un anumit cuantum, precum și de capacitatea
acestuia de a indisponibiliza contravaloarea taxei de timbru
până la pronunțarea unei hotărâri judecătorești de partaj. De
asemenea, se susține că prevederile legale criticate încalcă
accesul liber la justiție întrucât cetățeanul este pus în situația de
a nu mai putea beneficia de serviciile publice oferite de
instanțele judecătorești, ceea ce face ca acest drept
fundamental, prevăzut de Constituție, să fie doar unul teoretic.
Se mai arată că, datorită cuantumului exagerat al taxei judiciare
de timbru, nu se mai poate realiza partajul judiciar al bunurilor
comune într-o acțiune de divorț. În fine, se apreciază că un atare

4

MONITORUL OFICIAL AL ROMÂNIEI, PARTEA I, Nr. 289/26.IV.2011

cuantum ridicat al taxei judiciare de timbru este disproporționat,
raportat atât la veniturile persoanei aflate în situația de a o plăti,
cât și la serviciul prestat de instanța judecătorească.
Judecătoria
Reșița
arată
că
excepția
de
neconstituționalitate este întemeiată. Dispozițiile criticate trebuie
interpretate împreună cu cele ale art. 2 alin. (1) din Legea
nr. 146/1997, în sensul că nu există un text de lege expres
pentru situația timbrajului partajului solicitat de creditorii
personali ai unuia dintre soți. Aplicarea timbrajului raportat la
întreaga valoare a bunului urmărit nu este echitabilă pentru
reclamant nici prin prisma faptului că acesta poate valorifica
doar cota de contribuție pe care instanța o va stabili în urma
partajului, în sensul că reclamantul ar fi obligat să suporte taxele
judiciare și pentru cota de contribuție a codevălmașului care nu
este debitorul reclamantului.
Judecătoria Craiova apreciază că excepția de
neconstituționalitate este neîntemeiată, invocând în acest sens
considerente de bază din jurisprudența Curții Constituționale în
materia taxelor judiciare de timbru.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorii-raportori, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 3 lit. c) ultima liniuță din Legea nr. 146/1997
privind taxele judiciare de timbru, publicată în Monitorul Oficial
al României, Partea I, nr. 173 din 29 iulie 1997. Textul de lege
criticat a fost modificat prin articolul unic pct. 3 din Legea
nr. 276/2009 privind aprobarea Ordonanței de urgență a
Guvernului nr. 212/2008 pentru modificarea și completarea Legii

nr. 146/1997 privind taxele judiciare de timbru, publicată în
Monitorul Oficial al României, Partea I, nr. 482 din 13 iulie 2009.
Textul de lege criticat are următorul conținut: ăAcțiunile și
cererile neevaluabile în bani se taxează astfel: [...]
c) cereri pentru: [...]
— cereri de partaj — 3% la valoarea masei partajabile.”
În susținerea neconstituționalității acestor dispoziții legale
sunt invocate prevederile constituționale ale art. 21 — Accesul
liber la justiție și ale art. 24 — Dreptul la apărare. Totodată, se
consideră a fi încălcat și dreptul la un proces echitabil prevăzut
de art. 6 paragraful 1 din Convenția pentru apărarea drepturilor
omului și a libertăților fundamentale, art. 10 din Declarația
Universală a Drepturilor Omului și art. 14 paragraful 1 din Pactul
internațional cu privire la drepturile civile și politice.
Examinând excepția de neconstituționalitate, Curtea
constată că, prin Decizia nr. 948 din 6 iulie 2010, publicată în
Monitorul Oficial al României, Partea I, nr. 546 din 4 august
2010, a statuat că accesul liber la justiție nu interzice stabilirea
taxelor de timbru în justiție, fiind justificat ca persoanele care se
adresează autorităților judecătorești să contribuie la acoperirea
cheltuielilor prilejuite de realizarea actului de justiție. În virtutea
dispozițiilor constituționale ale art. 56 alin. (1), potrivit cărora
ăCetățenii au obligația să contribuie, prin impozite și prin taxe, la
cheltuielile publice”, plata taxelor și a impozitelor reprezintă o
obligație constituțională a cetățenilor. Echivalentul taxelor
judiciare de timbru este integrat în valoarea cheltuielilor stabilite
de instanța de judecată prin hotărârea pe care o pronunță în
cauză, plata acestora revenind părții care cade în pretenții. În
același sens este de altfel și jurisprudența Curții Europene a
Drepturilor Omului, în care s-a statuat că o caracteristică a
principiului liberului acces la justiție este aceea că nu este un
drept absolut (Hotărârea din 28 mai 1985, pronunțată în Cauza
Ashingdane împotriva Regatului Unit al Marii Britanii). Astfel,
acest drept, care cere prin însăși natura sa o reglementare din
partea statului, poate fi subiectul unor limitări, atât timp cât nu
este atinsă însăși substanța sa.
În sensul celor de mai sus Curtea s-a pronunțat și prin
Decizia nr. 1.231 din 5 octombrie 2010, publicată în Monitorul
Oficial al României, Partea I, nr. 755 din 12 noiembrie 2010, și
Decizia nr. 1.242 din 7 octombrie 2010, publicată în Monitorul
Oficial al României, Partea I, nr. 827 din 10 decembrie 2010.
Considerentele reținute de Curte în deciziile menționate sunt
valabile și în cauza de față, întrucât nu au intervenit elemente
noi, de natură a determina o reconsiderare a jurisprudenței
acesteia.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 3 lit. c) ultima liniuță din Legea nr. 146/1997
privind taxele judiciare de timbru, excepție ridicată de Societatea Comercială ăStar 2001 Stancu Nastasia” — S.R.L. din Ploiești în
Dosarul nr. 4.495/290/2009 al Judecătoriei Reșița și Floriana Vladu în Dosarul nr. 746/215/2010 al Judecătoriei Craiova.
Definitivă și general obligatorie.
Pronunțată în ședința publică din data de 8 februarie 2011.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

MONITORUL OFICIAL AL ROMÂNIEI, PARTEA I, Nr. 289/26.IV.2011

5

CURTEA CONSTITUȚIONALĂ

D E C I Z I A Nr. 323
din 3 martie 2011

referitoare la excepția de neconstituționalitate a dispozițiilor art. 26 alin. (3) din Legea nr. 275/2006
privind executarea pedepselor și a măsurilor dispuse de organele judiciare
în cursul procesului penal
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Marieta Safta

— președinte
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 26 alin. (3) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, excepție invocată de
Ștefan-Claudiu Mincă în Dosarul nr. 2.095/325/2010 al
Judecătoriei Timișoara.
La apelul nominal lipsește autorul excepției, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, arătând că autorul acesteia critică, în realitate,
modul de interpretare și aplicare a dispozițiilor legale.
C U R T E A,

având în vedere actele și lucrările dosarului, reține următoarele:
Prin Încheierea din 28 iunie 2010, pronunțată în Dosarul
nr. 2.095/325/2010, Judecătoria Timișoara a sesizat Curtea
Constituțională cu excepția de neconstituționalitate a
dispozițiilor art. 26 alin. (3) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, excepție invocată de
Ștefan-Claudiu Mincă.
În motivarea excepției de neconstituționalitate se susține,
în esență, că prevederile criticate ăintră în coliziune cu Legea
fundamentală”, întrucât, prin măsura luată în cauză în ceea ce
îl privește (schimbarea regimului de executare a pedepsei
într-unul mai sever), este sancționat de două ori pentru aceeași
faptă.
Judecătoria Timișoara consideră că excepția de
neconstituționalitate este neîntemeiată. Faptul că la stabilirea
regimului de executare a pedepsei se iau în considerare și
abaterile disciplinare nu reprezintă, în opinia instanței, o dublă
sancționare pentru aceeași faptă.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 26 alin. (3) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, publicată în Monitorul Oficial
al României, Partea I, nr. 627 din 20 iulie 2006, având următorul
cuprins: ăSchimbarea regimului de executare a pedepselor
privative de libertate într-unul mai sever se poate dispune dacă
persoana condamnată a comis o infracțiune sau o abatere
disciplinară gravă, care o fac incompatibilă cu regimul în care
executa pedeapsa privativă de libertate, și dacă, prin conduita
sa, afectează grav conviețuirea normală în penitenciar sau
siguranța acestuia.”
Dispozițiile constituționale invocate în susținerea excepției
sunt cele ale art. 20 — Tratatele internaționale privind drepturile
omului și ale art. 21 alin. (3) privind dreptul la un proces echitabil.
Examinând excepția de neconstituționalitate astfel cum a fost
formulată, Curtea constată că aceasta este neîntemeiată și
urmează a fi respinsă.
Astfel, principiul de drept — non bis in idem — la care autorul
excepției face referire în motivarea acesteia nu are incidență în
cauză. Textul de lege criticat nu privește urmărirea sau
pedepsirea unei persoane pentru o faptă pentru care a fost deja
achitată sau condamnată printr-o hotărâre definitivă, ci
reglementează circumstanțele în care se poate realiza
schimbarea regimului de executare a pedepselor privative de
libertate într-unul mai sever, în considerarea scopului Legii
nr. 275/2006, care constă în stabilirea unui sistem de reguli și
criterii care stau la baza executării pedepselor privative de
libertate. În acest sens, art. 18 alin. (2) din actul normativ
menționat stabilește că ăRegimurile de executare a pedepselor
privative de libertate sunt bazate pe sistemele progresiv și
regresiv, persoanele condamnate trecând dintr-un regim în altul,
în condițiile prevăzute de prezenta lege”.
Săvârșirea unei infracțiuni ori a unei abateri disciplinare
grave constituie una dintre circumstanțele prevăzute de acest
text legal, însă schimbarea regimului de executare a pedepsei
într-unul mai sever poate interveni numai în cazul întrunirii
tuturor condițiilor prevăzute de același text. Cu privire la
îndeplinirea acestor condiții legale decide, potrivit art. 26 alin. (1)
din Legea nr. 276/2005, judecătorul delegat pentru executarea
pedepselor privative de libertate, numai după ascultarea
persoanei condamnate, la locul de deținere, potrivit art. 26
alin. (5) din același act normativ, iar încheierea astfel pronunțată
se comunică persoanei condamnate, care poate introduce
contestație la judecătoria în a cărei circumscripție se află
penitenciarul [art. 26 alin. (7) și (8) din Legea nr. 275/2006].
Astfel fiind, este asigurat accesul la justiție al persoanei
condamnate, cu respectarea tuturor garanțiilor prevăzute de
lege, inclusiv a dreptului la apărare al acesteia.

6

MONITORUL OFICIAL AL ROMÂNIEI, PARTEA I, Nr. 289/26.IV.2011

Pentru motivele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 26 alin. (3) din Legea nr. 275/2006 privind
executarea pedepselor și a măsurilor dispuse de organele judiciare în cursul procesului penal, excepție invocată de Ștefan-Claudiu
Mincă în Dosarul nr. 2.095/325/2010 al Judecătoriei Timișoara.
Definitivă și general obligatorie.
Pronunțată în ședința publică din data de 3 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind suplimentarea bugetului Ministerului Sănătății din Fondul de rezervă bugetară
la dispoziția Guvernului, prevăzut în bugetul de stat pe anul 2011
În temeiul art. 108 din Constituția României, republicată, și al art. 30 alin. (2) din Legea nr. 500/2002 privind finanțele
publice, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Sănătății pe anul 2011, cu suma de 6.255 mii lei, din Fondul de
rezervă bugetară la dispoziția Guvernului, prevăzut în bugetul
de stat pe anul 2011, pentru activitățile de recrutare, testare și
donare de celule stem hematopoietice coordonate de Registrul
Național al Donatorilor Voluntari de Celule Stem.
Art. 2. — (1) Cu suma prevăzută la art. 1 se majorează
prevederile de cheltuieli la capitolul 66.01 ăSănătate”, astfel: la
titlul 20 ăBunuri și servicii” cu suma de 2.564,0 mii lei, la titlul 51
ăTransferuri între unități ale administrației publice” cu suma de
3.416,0 mii lei și la titlul 71 ăActive nefinanciare” cu suma de
275,0 mii lei.

(2) Sumele prevăzute la alin. (1) se utilizează pentru dotarea
cu echipamente de calcul și echipamente periferice și pentru
finanțarea activităților Subprogramului de transplant de celule
stem hematopoietice periferice și centrale din cadrul
Programului național de transplant de organe, țesuturi și celule
de origine umană.
Art. 3. — Ministerul Sănătății răspunde de modul de utilizare,
în conformitate cu dispozițiile legale, a sumei alocate potrivit
prevederilor prezentei hotărâri.
Art. 4. — Se autorizează Ministerul Finanțelor Publice să
introducă, la propunerea ordonatorului principal de credite,
modificările corespunzătoare în structura bugetului de stat și în
volumul și structura bugetului Ministerului Sănătății pe
anul 2011.

PRIM-MINISTRU

EMIL BOC
Contrasemnează:
Ministrul sănătății,
Cseke Attila
Ministrul finanțelor publice,
Gheorghe Ialomițianu
București, 20 aprilie 2011.
Nr. 409.

MONITORUL OFICIAL AL ROMÂNIEI, PARTEA I, Nr. 289/26.IV.2011

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
pentru prelungirea duratei de valabilitate a Ordinului președintelui Autorității Naționale
de Reglementare în Domeniul Energiei nr. 81/2009 privind stabilirea tarifelor reglementate
pentru prestarea serviciului de înmagazinare subterană a gazelor naturale realizat de Societatea
Comercială ăDepomureș” — S.A. Târgu Mureș
Având în vedere prevederile art. 155 alin. (3) din anexa la Decizia președintelui Autorității Naționale de Reglementare în
Domeniul Gazelor Naturale nr. 1.078/2003 privind aprobarea Criteriilor și metodelor pentru aprobarea prețurilor și stabilirea tarifelor
reglementate în sectorul gazelor naturale, cu modificările și completările ulterioare,
în temeiul dispozițiilor art. 7 alin. (4) din Hotărârea Guvernului nr. 1.428/2009 privind organizarea și funcționarea Autorității
Naționale de Reglementare în Domeniul Energiei, cu completările ulterioare,
președintele Autorității Naționale de Reglementare în Domeniul Energiei emite prezentul ordin.
Art. 1. — (1) Se prelungește durata de valabilitate a Ordinului
președintelui Autorității Naționale de Reglementare în Domeniul
Energiei nr. 81/2009 privind stabilirea tarifelor reglementate
pentru prestarea serviciului de înmagazinare subterană a
gazelor naturale realizat de Societatea Comercială ăDepomureș” —
S.A. Târgu Mureș, publicat în Monitorul Oficial al României,
Partea I, nr. 691 din 14 octombrie 2009.
(2) Ordinul prevăzut la alin. (1) rămâne nemodificat pentru
ciclul de înmagazinare 2011—2012.

Art. 2. — Societatea Comercială ăDepomureș” — S.A. Târgu
Mureș va duce la îndeplinire prevederile prezentului ordin, iar
compartimentele de resort din cadrul Autorității Naționale de
Reglementare în Domeniul Energiei vor urmări respectarea
acestora.
Art. 3. — Prezentul ordin se publică în Monitorul Oficial al
României, Partea I.

Președintele Autorității Naționale de Reglementare în Domeniul Energiei,
Iulius Dan Plaveti
București, 21 aprilie 2011.
Nr. 21.
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
pentru prelungirea duratei de valabilitate a Ordinului președintelui Autorității Naționale
de Reglementare în Domeniul Energiei nr. 63/2009 privind stabilirea tarifelor reglementate
pentru prestarea serviciului de înmagazinare subterană a gazelor naturale realizat de Societatea
Națională de Gaze Naturale ăRomgaz” — S.A. Mediaș
Având în vedere prevederile art. 155 alin. (3) din anexa la Decizia președintelui Autorității Naționale de Reglementare în
Domeniul Gazelor Naturale nr. 1.078/2003 privind aprobarea Criteriilor și metodelor pentru aprobarea prețurilor și stabilirea tarifelor
reglementate în sectorul gazelor naturale, cu modificările și completările ulterioare,
în temeiul dispozițiilor art. 7 alin. (4) din Hotărârea Guvernului nr. 1.428/2009 privind organizarea și funcționarea Autorității
Naționale de Reglementare în Domeniul Energiei, cu completările ulterioare,
președintele Autorității Naționale de Reglementare în Domeniul Energiei emite prezentul ordin.
Art. 1. — (1) Se prelungește durata de valabilitate a Ordinului
președintelui Autorității Naționale de Reglementare în Domeniul
Energiei nr. 63/2009 privind stabilirea tarifelor reglementate
pentru prestarea serviciului de înmagazinare subterană a
gazelor naturale realizat de Societatea Națională de Gaze
Naturale ăRomgaz” — S.A. Mediaș, publicat în Monitorul Oficial
al României, Partea I, nr. 431 din 24 iunie 2009.
(2) Ordinul prevăzut la alin. (1) rămâne nemodificat pentru
ciclul de înmagazinare 2011—2012.

Art. 2. — Societatea Națională de Gaze Naturale ăRomgaz” —
S.A. Mediaș va duce la îndeplinire prevederile prezentului ordin,
iar compartimentele de resort din cadrul Autorității Naționale de
Reglementare în Domeniul Energiei vor urmări respectarea
acestora.
Art. 3. — Prezentul ordin se publică în Monitorul Oficial al
României, Partea I.

Președintele Autorității Naționale de Reglementare în Domeniul Energiei,
Iulius Dan Plaveti
București, 21 aprilie 2011.
Nr. 22.

8

MONITORUL OFICIAL AL ROMÂNIEI, PARTEA I, Nr. 289/26.IV.2011

MINISTERUL TRANSPORTURILOR
ȘI INFRASTRUCTURII
Nr. 245 din 4 aprilie 2011

MINISTERUL FINANȚELOR PUBLICE
Nr. 1.875 din 12 aprilie 2011

MINISTERUL MUNCII, FAMILIEI
ȘI PROTECȚIEI SOCIALE
Nr. 1.212 din 30 martie 2011

ORDIN
pentru aprobarea bugetului de venituri și cheltuieli pe anul 2011 al Societății Comerciale
ăTipografica Filaret” — S.A., filiala Companiei Naționale de Căi Ferate ăC.F.R.” — S.A.
În conformitate cu prevederile Legii nr. 329/2009 privind reorganizarea unor autorități și instituții publice, raționalizarea
cheltuielilor publice, susținerea mediului de afaceri și respectarea acordurilor-cadru cu Comisia Europeană și Fondul Monetar
Internațional, cu modificările și completările ulterioare, și ale Ordonanței de urgență a Guvernului nr. 79/2008 privind măsuri
economico-financiare la nivelul unor operatori economici, aprobată cu modificări și completări prin Legea nr. 203/2009,
în temeiul art. 15 alin. (2) din Ordonanța de urgență a Guvernului nr. 37/2008 privind reglementarea unor măsuri financiare
în domeniul bugetar, aprobată cu modificări prin Legea nr. 275/2008, cu modificările și completările ulterioare, al art. 5 alin. (4) din
Hotărârea Guvernului nr. 76/2009 privind organizarea și funcționarea Ministerului Transporturilor și Infrastructurii, cu modificările
și completările ulterioare, al art. 10 alin. (4) din Hotărârea Guvernului nr. 34/2009 privind organizarea și funcționarea Ministerului
Finanțelor Publice, cu modificările și completările ulterioare, și al art. 12 din Hotărârea Guvernului nr. 11/2009 privind organizarea
și funcționarea Ministerului Muncii, Familiei și Protecției Sociale, cu modificările și completările ulterioare,
ministrul transporturilor și infrastructurii, ministrul finanțelor publice și ministrul muncii, familiei și protecției
sociale emit următorul ordin:
Art. 1. — Se aprobă bugetul de venituri și cheltuieli pe anul
2011 al Societății Comerciale ăTipografica Filaret” — S.A.,
prevăzut în anexa care face parte integrantă din prezentul ordin.
Art. 2. — (1) Nivelul cheltuielilor totale aferente veniturilor
totale prevăzute în bugetul de venituri și cheltuieli reprezintă
limite maxime, care nu pot fi depășite decât în cazuri justificate,
cu aprobarea Guvernului, la propunerea Ministerului
Transporturilor și Infrastructurii, cu avizul Ministerului Muncii,
Familiei și Protecției Sociale și al Ministerului Finanțelor Publice.
Ministrul transporturilor și infrastructurii,
Anca Daniela Boagiu

(2) În cazul în care în execuție se înregistrează nerealizări
ale veniturilor totale aprobate, operatorul economic poate
efectua cheltuieli proporțional cu gradul de realizare a veniturilor
totale, cu încadrarea în indicatorii de eficiență aprobați.
Art. 3. — Prezentul ordin se publică în Monitorul Oficial al
României, Partea I.
Art. 4. — Societatea Comercială ăTipografica Filaret” — S.A.
va duce la îndeplinire prevederile prezentului ordin.

Ministrul finanțelor publice,
Gheorghe Ialomițianu

Ministrul muncii, familiei
și protecției sociale,
Ioan Nelu Botiș

MONITORUL OFICIAL AL ROMÂNIEI, PARTEA I, Nr. 289/26.IV.2011

9
ANEXĂ*)

MINISTERUL TRANSPORTURILOR ȘI INFRASTRUCTURII
Societatea Comercială ăTipografica Filaret” — S.A.
Str. Fabrica de Chibrituri nr. 9—11, sectorul 5, municipiul București
CIF RO14547106
B U G E T U L D E V E N I T U R I Ș I C H E LT U I E L I

pe anul 2011

*) Anexa este reprodusă în facsimil.

10

MONITORUL OFICIAL AL ROMÂNIEI, PARTEA I, Nr. 289/26.IV.2011

MONITORUL OFICIAL AL ROMÂNIEI, PARTEA I, Nr. 289/26.IV.2011

11

12

MONITORUL OFICIAL AL ROMÂNIEI, PARTEA I, Nr. 289/26.IV.2011

MINISTERUL TRANSPORTURILOR
ȘI INFRASTRUCTURII
Nr. 246 din 4 aprilie 2011

MINISTERUL FINANȚELOR PUBLICE
Nr. 1.877 din 12 aprilie 2011

MINISTERUL MUNCII, FAMILIEI
ȘI PROTECȚIEI SOCIALE
Nr. 1.222 din 30 martie 2011

ORDIN
pentru aprobarea bugetului de venituri și cheltuieli pe anul 2011 al Societății Comerciale de
Vânzare Legitimații de Călătorie ăVOIAJ C.F.R.” — S.A., filiala Societății Naționale de Transport
Feroviar de Călători ăC.F.R. Călători” — S.A.
În conformitate cu prevederile Legii nr. 329/2009 privind reorganizarea unor autorități și instituții publice, raționalizarea
cheltuielilor publice, susținerea mediului de afaceri și respectarea acordurilor-cadru cu Comisia Europeană și Fondul Monetar
Internațional, cu modificările și completările ulterioare, și ale Ordonanței de urgență a Guvernului nr. 79/2008 privind măsuri
economico-financiare la nivelul unor operatori economici, aprobată cu modificări și completări prin Legea nr. 203/2009,
în temeiul art. 15 alin. (2) din Ordonanța de urgență a Guvernului nr. 37/2008 privind reglementarea unor măsuri financiare
în domeniul bugetar, aprobată cu modificări prin Legea nr. 275/2008, cu modificările și completările ulterioare, al art. 5 alin. (4) din
Hotărârea Guvernului nr. 76/2009 privind organizarea și funcționarea Ministerului Transporturilor și Infrastructurii, cu modificările
și completările ulterioare, al art. 10 alin. (4) din Hotărârea Guvernului nr. 34/2009 privind organizarea și funcționarea Ministerului
Finanțelor Publice, cu modificările și completările ulterioare, și al art. 12 din Hotărârea Guvernului nr. 11/2009 privind organizarea
și funcționarea Ministerului Muncii, Familiei și Protecției Sociale, cu modificările și completările ulterioare,
ministrul transporturilor și infrastructurii, ministrul finanțelor publice și ministrul muncii, familiei și protecției
sociale emit următorul ordin:
Art. 1. — Se aprobă bugetul de venituri și cheltuieli pe anul
2011 al Societății Comerciale de Vânzare Legitimații de
Călătorie ăVOIAJ C.F.R.” — S.A., filiala Societății Naționale de
Transport Feroviar de Călători ăC.F.R. Călători” — S.A., prevăzut
în anexa care face parte integrantă din prezentul ordin.
Art. 2. — (1) Nivelul cheltuielilor totale aferente veniturilor
totale prevăzute în bugetul de venituri și cheltuieli reprezintă
limite maxime, care nu pot fi depășite decât în cazuri justificate,
cu aprobarea Guvernului, la propunerea Ministerului
Transporturilor și Infrastructurii, cu avizul Ministerului Muncii,
Familiei și Protecției Sociale și al Ministerului Finanțelor Publice.
Ministrul transporturilor și infrastructurii,
Anca Daniela Boagiu

(2) În cazul în care în execuție se înregistrează nerealizări
ale veniturilor totale aprobate, operatorul economic poate
efectua cheltuieli proporțional cu gradul de realizare a veniturilor
totale, cu încadrarea în indicatorii de eficiență aprobați.
Art. 3. — Prezentul ordin se publică în Monitorul Oficial al
României, Partea I.
Art. 4. — Societatea Comercială Vânzare Legitimații de
Călătorie ăVOIAJ C.F.R.” — S.A. va duce la îndeplinire
prevederile prezentului ordin.

p. Ministrul finanțelor publice,
Gheorghe Gherghina,
secretar de stat

Ministrul muncii, familiei
și protecției sociale,
Ioan Nelu Botiș

MONITORUL OFICIAL AL ROMÂNIEI, PARTEA I, Nr. 289/26.IV.2011

13
ANEXĂ*)

MINISTERUL TRANSPORTURILOR ȘI INFRASTRUCTURII
Societatea Comercială de Vânzare Legitimații de Călătorie ăVOIAJ C.F.R.” — S.A.
Municipiul București, str. Dr. Leonida Varnali nr. 18, sectorul 1
RO 14232736
B U G E T U L D E V E N I T U R I Ș I C H E LT U I E L I

pe anul 2011

*) Anexa este reprodusă în facsimil.

14

MONITORUL OFICIAL AL ROMÂNIEI, PARTEA I, Nr. 289/26.IV.2011

MONITORUL OFICIAL AL ROMÂNIEI, PARTEA I, Nr. 289/26.IV.2011

15

16

MONITORUL OFICIAL AL ROMÂNIEI, PARTEA I, Nr. 289/26.IV.2011

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 289/26.IV.2011 conține 16 pagini.

Prețul: 3,20 lei

&JUYDGY|522503]
ISSN 1453—4495

