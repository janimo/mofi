Anul 179 (XXIII) — Nr. 601

PARTEA I

LEGI, DECRETE, HOTĂRÂRI ȘI ALTE ACTE

Joi, 25 august 2011

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 696 din 31 mai 2011 referitoare la excepția de
neconstituționalitate a prevederilor art. II pct. 1, 2, 5, 9, 11
și 12 din Legea nr. 328/2006 pentru aprobarea Ordonanței
Guvernului nr. 39/2005 privind cinematografia..................
Decizia nr. 733 din 2 iunie 2011 referitoare la excepția de
neconstituționalitate a dispozițiilor art. 35 alin. (1) teza
finală din Legea nr. 137/2002 privind unele măsuri
pentru accelerarea privatizării ....................................
Decizia nr. 930 din 7 iulie 2011 referitoare la excepția de
neconstituționalitate a dispozițiilor art. 103 alin. (1) lit. c)
și alin. (11) din Ordonanța de urgență a Guvernului
nr. 195/2002 privind circulația pe drumurile publice ....
Decizia nr. 1.087 din 14 iulie 2011 referitoare la excepția de
neconstituționalitate a prevederilor art. 5 alin. (1) lit. a)
și lit. b) din Legea nr. 221/2009 privind condamnările
cu caracter politic și măsurile administrative asimilate
acestora, pronunțate în perioada 6 martie 1945—
22 decembrie 1989, precum și ale art. II din Ordonanța
de urgență a Guvernului nr. 62/2010 pentru
modificarea și completarea Legii nr. 221/2009 privind
condamnările cu caracter politic și măsurile
administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al
Legii nr. 247/2005 privind reforma în domeniile
proprietății și justiției, precum și unele măsuri
adiacente....................................................................
787.

HOTĂRÂRI ALE GUVERNULUI ROMÂNIEI
— Hotărâre pentru aprobarea Protocolului de
cooperare dintre Ministerul Administrației și Internelor
din România și Ministerul Afacerilor Interne al

Nr.

Pagina
Republicii Moldova în domeniul prevenirii și combaterii
traficului și consumului ilicit de stupefiante, substanțe
psihotrope și precursori, semnat la București la
24 martie 2011............................................................

4–6

11

Protocol de cooperare între Ministerul Administrației și
Internelor din România și Ministerul Afacerilor Interne
al Republicii Moldova în domeniul prevenirii și
combaterii traficului și consumului ilicit de stupefiante,
substanțe psihotrope și precursori ............................

11–12

807. — Hotărâre privind desființarea Spitalului de Boli
Cronice Victoria, județul Brașov ................................

2–4

12–13

6–8
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
4.865. — Ordin al ministrului educației, cercetării, tineretului
și sportului privind aprobarea Normelor metodologice
pentru stabilirea obligației didactice de predare a
personalului de conducere din inspectoratele școlare,
unitățile de învățământ, unitățile conexe, precum și a
personalului de îndrumare și control din inspectoratele
școlare și a personalului didactic din casele corpului
didactic ......................................................................
8–10

13–15

ACTE ALE OFICIULUI ROMÂN
PENTRU DREPTURILE DE AUTOR
241. — Decizie privind constituirea Comisiei pentru
negocierea Metodologiei privind comunicarea publică
a operelor muzicale prin proiecția publică a operelor
cinematografice ..........................................................

15–16

2

MONITORUL OFICIAL AL ROMÂNIEI, PARTEA I, Nr. 601/25.VIII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 696
din 31 mai 2011

referitoare la excepția de neconstituționalitate a prevederilor art. II pct. 1, 2, 5, 9, 11 și 12
din Legea nr. 328/2006 pentru aprobarea Ordonanței Guvernului nr. 39/2005 privind cinematografia
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. II pct. 1, 2, 5, 9, 11 și 12 din Legea nr. 328/2006
pentru aprobarea Ordonanței Guvernului nr. 39/2005 privind
cinematografia, excepție ridicată de Regia Autonomă de
Distribuție și Exploatare a Filmelor ăRomâniafilm” din București,
în Dosarul nr. 125/30/2010 al Tribunalului Timiș — Secția
comercială și de contencios administrativ.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă, în ceea ce privește prevederile art. II pct. 2,
11 și 12 din Legea nr. 328/2006, și ca neîntemeiată, pentru
celelalte prevederi legale criticate, sens în care invocă Decizia
Curții Constituționale nr. 269/2010.
C U R T E A,

având în vedere actele și lucrările dosarului, constată
următoarele:
Prin Încheierea din 24 februarie 2010, pronunțată în Dosarul
nr. 125/30/2010, Tribunalul Timiș — Secția comercială și de
contencios administrativ a sesizat Curtea Constituțională
cu excepția de neconstituționalitate a prevederilor ăart. II
pct. 1, pct. 2, pct. 5 și pct. 9 din Legea nr. 303/2008 privind
aprobarea Ordonanței de urgență a Guvernului nr. 7/2008
pentru modificarea și completarea Ordonanței Guvernului
nr. 39/2005 privind cinematografia, precum și pentru
modificarea Legii nr. 328/2006 pentru aprobarea Ordonanței
Guvernului nr. 39/2005 privind cinematografia”, excepție
ridicată de Regia Autonomă de Distribuție și Exploatare a
Filmelor ăRomâniafilm” din București, într-o cauză civilă având
ca obiect o ordonanță președințială.
În motivarea excepției de neconstituționalitate autorul
acesteia susține, în esență, că prin prevederile de lege criticate
se instituie o modalitate sui-generis de trecere a unor categorii
de bunuri din domeniul privat al statului în domeniul public al

comunelor, orașelor, municipiilor și ăsectoarelor municipiului
București”, încălcându-se astfel dispozițiile art. 136 alin. (2) din
Constituție și prevederile Legii nr. 213/1998 privind proprietatea
publică și regimul juridic al acesteia.
Autorul excepției mai susține că prevederile art. II pct. 5 din
legea atacată încalcă principiul autonomiei locale, statuat de
art. 120 alin. (1) din Constituție, deoarece ăconsiliul local al
unității administrativ-teritoriale beneficiare este obligat să își
însușească, prin hotărâre, preluarea unui bun, în proprietate
publică, doar pe baza voinței primarului și a reprezentantului
Regiei Autonome de Distribuție și Exploatare a Filmelor
«Româniafilm», exprimată prin intermediul unui simplu protocol”.
Textele de lege criticate contravin și principiului statuat de art.
136 alin. (4) din Constituție, deoarece, cu toate că, prin art. II
pct. 1 din legea examinată, sălile și grădinile de spectacol
cinematografic sunt trecute din domeniul privat al statului în
domeniul public al unităților administrativ-teritoriale, iar prin
pct. 9 al aceluiași articol se interzice autorităților administrației
publice locale trecerea imobilelor preluate în temeiul acestor
prevederi legale din domeniul public în domeniul privat al
respectivelor autorități, totuși la pct. 11 se dispune că autoritățile
administrației publice locale pot iniția procedura de privatizare în
favoarea titularului contractului de închiriere a respectivului
imobil. Cu privire la bunurile mobile rezultate prin investițiile
contractantului, se arată că pct. 1 al art. II din Legea nr. 303/2008
naționalizează bunurile mobile ale chiriașilor prin trecerea lor din
proprietatea privată a statului în domeniul public al unităților
administrativ-teritoriale.
Referitor la modalitatea de adoptare a legilor organice,
autorul excepției arată că Legea nr. 303/2008 a fost adoptată cu
încălcarea prevederilor constituționale, deoarece art. II a fost
introdus și adoptat de Camera Deputaților după ce legea a fost
dezbătută și adoptată de Senat, fără însă ca la adoptarea
acesteia să fi fost întrunit cvorumul necesar.
Tribunalul Timiș — Secția comercială și de contencios
administrativ consideră că excepția de neconstituționalitate
este neîntemeiată. În acest sens, arată că Regia Autonomă de
Distribuție și Exploatare a Filmelor ăRomâniafilm” susține
neconstituționalitatea prevederilor criticate mai mult prin
raportare la prevederile Legii nr. 213/1998 și mai puțin sub
aspectul contrarietății cu dispozițiile constituționale invocate.
Astfel, arată că reglementarea criticată nu contravine
normelor constituționale invocate în susținerea excepției, sens
în care referă asupra jurisprudenței Curții Constituționale în
materie.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 601/25.VIII.2011
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie, așa
cum reiese din încheierea de sesizare, prevederile art. II pct. 1,
2, 5 și 9 din Legea nr. 303/2008 privind aprobarea Ordonanței de
urgență a Guvernului nr. 7/2008 pentru modificarea și
completarea Ordonanței Guvernului nr. 39/2005 privind
cinematografia, precum și pentru modificarea Legii nr. 328/2006
pentru aprobarea Ordonanței Guvernului nr. 39/2005 privind
cinematografia, lege publicată în Monitorul Oficial al României,
Partea I, nr. 894 din 30 decembrie 2008.
Din examinarea succesiunii actelor normative în materie,
precum și a notelor scrise ale autorului excepției, Curtea
constată
că,
în
realitate,
obiectul
excepției
de
neconstituționalitate asupra căruia urmează a se pronunța îl
constituie prevederile art. II pct. 1, 2, 5, 9, 11 și 12 din Legea
nr. 328/2006 pentru aprobarea Ordonanței Guvernului nr. 39/2005
privind cinematografia, lege publicată în Monitorul Oficial al
României, Partea I, nr. 649 din 27 iulie 2006, astfel cum au fost
modificate și completate prin art. II pct. 1 din Ordonanța de
urgență a Guvernului nr. 7/2008, publicată în Monitorul Oficial
al României, Partea I, nr. 120 din 15 februarie 2008, aprobată cu
modificări și completări prin Legea nr. 303/2008, publicată în
Monitorul Oficial al României, Partea I, nr. 894 din 30 decembrie
2008.
Textele legale criticate au următorul conținut:
ăArt. II. — 1. La data intrării în vigoare a prezentei legi, sălile
și grădinile de spectacol cinematografic, prevăzute în anexa
nr. 1 la Ordonanța Guvernului nr. 39/2005 privind
cinematografia, aprobată cu modificări și completări prin Legea
nr. 328/2006, cu modificările și completările ulterioare, aflate în
domeniul privat al statului și în administrarea Regiei Autonome
de Distribuție și Exploatare a Filmelor «România-Film»,
împreună cu terenurile și bunurile mobile aferente, trec în
domeniul public al unităților administrativ-teritoriale locale,
comunale, orășenești, municipale și al sectoarelor municipiului
București, după caz, și în administrarea consiliilor locale
respective.
2. Bunurile mobile aflate în inventarul sălilor și grădinilor de
spectacol cinematografic trec în proprietatea privată a unităților
administrativ-teritoriale locale și în administrarea consiliilor
locale ale acestora. [...]
5. Punerea în aplicare a dispozițiilor pct. 1—4 se face pe
baza unui protocol încheiat între primarul unității administrativteritoriale beneficiare și reprezentantul mandatat de către
conducerea Regiei Autonome de Distribuție și Exploatare a
Filmelor «România-Film», în acest scop, în termen de 6 luni de
la intrarea în vigoare a prezentei legi. Protocolul încheiat va fi
asumat de către consiliile locale respective prin hotărâre. [...]
9. Prin derogare de la dispozițiile art. 10 alin. (2) din Legea
nr. 213/1998 privind proprietatea publică și regimul juridic al

3

acesteia, cu modificările și completările ulterioare, se interzice
autorităților administrației publice locale trecerea imobilelor
preluate în baza prezentei legi din domeniul public în domeniul
privat al respectivelor autorități administrativ-teritoriale.[...]
11. În cazul sălilor și grădinilor de spectacol cinematografic
care la data preluării fac obiectul unui contract de închiriere ce
prevede în mod expres obligativitatea difuzării de film
cinematografic, autoritățile administrației publice locale pot iniția
procedura de privatizare în favoarea contractantului, în baza
dispozițiilor Legii nr. 346/2004 privind stimularea înființării și
dezvoltării întreprinderilor mici și mijlocii, cu modificările și
completările ulterioare, dacă difuzarea de film cinematografic
s-a făcut constant și au fost respectate toate clauzele
contractuale.
12. În termen de maximum 30 de zile de la preluarea sălilor
și grădinilor de spectacol cinematografic, în baza prezentei legi,
beneficiarii contractelor de închiriere pot să notifice intenția de
cumpărare consiliului local al autorității administrativ-teritoriale
respective, cu respectarea prevederilor în vigoare.”
Autorul
excepției
invocă
încălcarea
dispozițiilor
constituționale ale art. 1 alin. (5) care consacră supremația
Constituției și obligativitatea respectării sale și a legilor, ale
art. 44 alin. (1) referitor la principiul garantării dreptului de
proprietate privată, ale art. 73 alin. (3) lit. m) conform cărora
regimul juridic general al proprietății și al moștenirii se
reglementează prin lege organică, ale art. 76 alin. (1) care
prevăd că ăLegile organice [...] se adoptă cu votul majorității
membrilor fiecărei Camere”, ale art. 120 alin. (1) referitor la
principiul autonomiei locale și ale art. 136 — Proprietatea.
Examinând excepția de neconstituționalitate, Curtea
constată că textele de lege criticate au mai făcut obiect al
controlului de constituționalitate, prin raportare la aceleași
dispoziții constituționale invocate în cauza de față, și cu o
motivare identică.
Astfel, prin Decizia nr. 269 din 16 martie 2010, publicată în
Monitorul Oficial al României, Partea I, nr. 265 din 23 aprilie
2010, Curtea a constatat, pentru argumentele acolo reținute, că
prevederile art. II pct. 11 și 12 din Legea nr. 328/2006 sunt
neconstituționale, în sensul că aceste texte contravin dispozițiilor
art. 44, respectiv art. 136 alin. (4) din Constituție, iar prevederile
art. II pct. 2 din același act normativ sunt neconstituționale în
măsura în care se referă la bunurile mobile, proprietate a
persoanelor fizice sau a persoanelor juridice de drept privat,
aflate în inventarul sălilor și al grădinilor de spectacol
cinematografic.
Așa fiind, în temeiul art. 29 alin. (3) din Legea nr. 47/1992
privind organizarea și funcționarea Curții Constituționale, potrivit
căruia ăNu pot face obiectul excepției prevederile constatate ca
fiind neconstituționale printr-o decizie anterioară a Curții
Constituționale”, excepția de neconstituționalitate a prevederilor
art. II pct. 2, 11 și 12 din Legea nr. 328/2006 a devenit
inadmisibilă.
În ceea ce privește critica de neconstituționalitate a
prevederilor art. II pct. 1, 5 și 9 din același act normativ, prin
aceeași decizie, Curtea a constatat că acestea sunt conforme cu
Legea
fundamentală,
astfel
încât
excepția
de
neconstituționalitate cu un atare obiect este neîntemeiată.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în decizia menționată
își păstrează valabilitatea și în cauza de față.

4

MONITORUL OFICIAL AL ROMÂNIEI, PARTEA I, Nr. 601/25.VIII.2011

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca devenită inadmisibilă, excepția de neconstituționalitate a prevederilor art. II pct. 2, 11 și 12 din Legea
nr. 328/2006 pentru aprobarea Ordonanței Guvernului nr. 39/2005 privind cinematografia, excepție ridicată de Regia Autonomă de
Distribuție și Exploatare a Filmelor ăRomâniafilm” din București, în Dosarul nr. 125/30/2010 al Tribunalului Timiș — Secția
comercială și de contencios administrativ.
2. Respinge, ca neîntemeiată, excepția de neconstituționalitate a prevederilor art. II pct. 1, 5 și 9 din Legea nr. 328/2006
pentru aprobarea Ordonanței Guvernului nr. 39/2005 privind cinematografia, excepție ridicată de același autor în același dosar al
aceleiași instanțe.
Definitivă și general obligatorie.
Pronunțată în ședința publică din data de 31 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 733
din 2 iunie 2011

referitoare la excepția de neconstituționalitate a dispozițiilor art. 35 alin. (1) teza finală
din Legea nr. 137/2002 privind unele măsuri pentru accelerarea privatizării
Augustin Zegrean
Aspazia Cojocaru
Petre Lăzăroiu
Mircea Ștefan Minea
Iulia Antoanella Motoc
Puskás Valentin Zoltán
Doina Suliman

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 35 alin. (1) teza finală din Legea nr. 137/2002
privind unele măsuri pentru accelerarea privatizării, excepție
ridicată de Societatea Comercială ăB.C.S. Secure Investments” —
S.R.L. din București în Dosarul nr. 1.388/3/C/2010 al Curții de
Apel București — Secția a V-a comercială.
La apelul nominal se prezintă, pentru partea Autoritatea
pentru Valorificarea Activelor Statului, consilierul juridic Marian
Drugă, cu delegație depusă la dosar. Lipsesc autorul excepției
și partea Societatea Comercială ăInstitutul Național al
Lemnului” — S.A. din București, față de care procedura de citare
este legal îndeplinită.
Consilierul juridic arată că înțelege să formuleze cerere
prealabilă, în sensul că solicită Curții Constituționale să constate
că lichidatorul părții Societatea Comercială ăInstitutul Național
al Lemnului” — S.A. din București nu a fost citat.
Magistratul-asistent-șef arată că din actele și lucrările
dosarului instanței de judecată nu rezultă lichidatorul părții
Societatea Comercială ăInstitutul Național al Lemnului” — S.A.
din București.

Reprezentantul Ministerului Public consideră că procedura
de citare este legal îndeplinită.
Curtea, deliberând, constată că procedura de citare este
legal îndeplinită.
Cauza fiind în stare de judecată, președintele acordă
cuvântul, pe fond, părții prezente, care solicită respingerea
excepției de neconstituționalitate, sens în care invocă Decizia
Curții Constituționale nr. 514/2004.
Reprezentantul Ministerului Public, având în vedere
jurisprudența în materie a Curții Constituționale, pune concluzii
de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Decizia comercială nr. 924 din 16 iunie 2010, pronunțată
în Dosarul nr. 1.388/3/C/2010, Curtea de Apel București —
Secția a V-a comercială a sesizat Curtea Constituțională cu
excepția de neconstituționalitate a dispozițiilor art. 35
alin. (1) teza finală din Legea nr. 137/2002 privind unele
măsuri pentru accelerarea privatizării.
Excepția a fost ridicată de recurentul Societatea Comercială
ăB.C.S. Secure Investments” — S.R.L. din București cu ocazia
soluționării recursului formulat împotriva Încheierii de ședință din
19 mai 2010, pronunțată de Tribunalul București — Secția
a VI-a comercială, în contradictoriu cu intimații Societatea
Comercială Institutul ăNațional al Lemnului” — S.A. din București
și Autoritatea pentru Valorificarea Activelor Statului.
În motivarea excepției de neconstituționalitate autorul
excepției susține că dispozițiile art. 35 alin. (1) teza finală din
Legea nr. 137/2002 contravin prevederilor constituționale ale

MONITORUL OFICIAL AL ROMÂNIEI, PARTEA I, Nr. 601/25.VIII.2011
art. 1 alin. (4) și (5), art. 16 alin. (1), art. 21, art. 124 și ale art. 126
alin. (2), arătând, în esență, că ălegiuitorul nu are dreptul să
intervină în procesul de realizare a justiției”. În acest sens, face
referire la deciziile Curții Constituționale nr. 6/1992, nr. 50/2000,
nr. 259/2003, nr. 388/2003, nr. 77/2004 și nr. 1.055/2008. Autorul
excepției consideră că prin dispozițiile de lege criticate ăse
întârzie și se împiedică executarea unei hotărâri judecătorești,
fără a exista o hotărâre judecătorească de suspendare sau de
anulare a executării silite sau chiar a titlului executoriu. Totodată,
din modalitatea de redactare a textului, se permite suspendarea
executării unei hotărâri judecătorești, fără însă a se preciza
perioada în care operează această suspendare, termenele
«imprecise și lungi» fiind sancționate de Curtea Europeană a
Drepturilor Omului”.
Instanța de judecată nu și-a exprimat opinia cu privire la
excepția de neconstituționalitate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând Decizia comercială nr. 924 din 16 iunie 2010,
raportul întocmit de judecătorul-raportor, susținerile părții
prezente, concluziile procurorului, dispozițiile de lege criticate,
raportate la prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 35 alin. (1) teza finală din Legea nr. 137/2002
privind unele măsuri pentru accelerarea privatizării, publicată în
Monitorul Oficial al României, Partea I, nr. 215 din 28 martie
2002, cu modificările și completările ulterioare, dispoziții care au
următorul conținut: ăLa data depunerii hotărârii de dizolvare
la oficiul registrului comerțului se suspendă judecarea
tuturor acțiunilor în pretenții judiciare sau extrajudiciare
îndreptate împotriva societății comerciale, termenele de
prescripție a acțiunilor de realizare a creanțelor aparținând
creditorilor acesteia, precum și orice procedură de executare
silită pornită împotriva ei.”
În opinia autorului excepției de neconstituționalitate,
dispozițiile de lege criticate contravin prevederilor constituționale
ale art. 1 alin. (4) și (5) care consacră principiul separației
puterilor în stat și principiul supremației legilor și Constituției,
art. 16 alin. (1) privind egalitatea în drepturi, ale art. 21
referitoare la accesul liber la justiție, art. 124 privind înfăptuirea
justiției și ale art. 126 alin. (2) referitoare la competența
instanțelor judecătorești și procedura de judecată.
Examinând excepția de neconstituționalitate, Curtea
constată că asupra constituționalității dispozițiilor de lege
criticate, în raport cu art. 44 alin. (2) teza întâi din Constituție,
s-a pronunțat prin Decizia nr. 514 din 18 noiembrie 2004,
publicată în Monitorul Oficial al României, Partea I, nr. 80 din
24 ianuarie 2005.
Cu acel prilej, Curtea a reținut că ăpotrivit dispozițiilor art. 1
din Legea nr. 137/2002, această lege stabilește cadrul juridic
pentru accelerarea procesului de privatizare, iar potrivit
dispozițiilor art. 2, prevederile sale se aplică societăților
comerciale, indiferent de actul normativ în baza căruia s-au
înființat, la care statul sau o autoritate a administrației publice

5

locale este acționar sau asociat, filialelor la care sunt acționari
sau asociați majoritari societăți comerciale cu capital majoritar
de stat, precum și regiilor autonome. De asemenea, Curtea
constată că, potrivit dispozițiilor de lege criticate, intervine
suspendarea judecării tuturor acțiunilor în pretenții judiciare sau
extrajudiciare îndreptate împotriva societății comerciale cu
capital majoritar de stat a cărei adunare generală a acționarilor
a adoptat hotărârea de dizolvare și lichidare, a termenelor de
prescripție a acțiunilor de realizare a creanțelor aparținând
creditorilor acesteia, precum și a procedurii de executare silită
pornite împotriva ei, de la data depunerii hotărârii de dizolvare
la oficiul registrului comerțului”.
Curtea a mai reținut că ăprocedura prevăzută de Legea
nr. 137/2002 nu exclude niciunul dintre creditorii societății
comerciale de la dreptul de a participa la distribuirea sumelor
rezultate din lichidare, ci numai le suspendă dreptul de a
continua executarea silită pe calea dreptului comun, suspendare
care operează pentru toți creditorii. Rezultă deci că rațiunea
suspendării judecării acțiunilor în pretenții judiciare sau
extrajudiciare, a termenelor de prescripție a acțiunilor de
realizare a creanțelor, precum și a oricărei proceduri de
executare silită se regăsește în necesitatea protejării tuturor
creditorilor și a respectării ordinii de preferință instituite prin
dispozițiile art. 38 din Legea nr. 137/2002. Dacă nu s-ar acționa
în acest mod și s-ar continua executarea silită potrivit procedurii
de drept comun, ar însemna ca numai unii dintre creditori să-și
poată recupera creanțele, și anume aceia care au solicitat primii
executarea creanțelor, existând astfel posibilitatea de a eluda
ordinea de preferință prevăzută prin lege. De altfel, Curtea reține
că toți creditorii, indiferent dacă au sau nu o acțiune în pretenții
judiciară sau extrajudiciară îndreptată împotriva societății
comerciale sau au pornit procedura de executare silită împotriva
ei și indiferent dacă creanța lor a ajuns sau nu la scadență, au
posibilitatea înscrierii la masa credală, precum și dreptul de a
contesta existența sau întinderea creanței ori rangul acesteia în
ordinea de preferință. Or, este firesc ca, atunci când o societate
comercială are mai mulți creditori, să fie înscrise în tabelul
sumelor ce se vor distribui creditorilor toate creanțele care au
fost prezentate în termenul prevăzut de lege. De asemenea,
Curtea constată că nu mai există rațiuni pentru continuarea
procedurii începute pe calea dreptului comun, prin faptul că,
potrivit dispozițiilor art. 38 din Legea nr. 137/2002, pentru
acoperirea pasivului social lichidatorul va efectua plăți în contul
creanțelor creditorilor, indiferent dacă acestea sunt ajunse sau
nu la scadență.
Totodată, Curtea observă că și alte acte normative
reglementează efectul suspensiv al deschiderii procedurii
falimentului asupra debitorului cu privire la toate acțiunile
judiciare sau extrajudiciare pentru realizarea creanțelor asupra
debitorului sau bunurilor sale. De exemplu, Legea nr. 64/1995
privind procedura reorganizării judiciare și a falimentului dispune
la art. 42 că «de la data deschiderii procedurii se suspendă toate
acțiunile judiciare sau extrajudiciare pentru realizarea creanțelor
asupra debitorului sau bunurilor sale», iar Ordonanța Guvernului
nr. 10/2004 privind procedura reorganizării judiciare și a
falimentului instituțiilor de credit dispune la art. 17 alin. (1), așa
cum a fost modificat prin Legea nr. 278/2004, că «de la data
deschiderii procedurii falimentului se suspendă toate acțiunile
judiciare sau extrajudiciare pentru realizarea creanțelor asupra
instituției de credit debitoare sau bunurilor sale, dacă legea nu
prevede altfel».”
Aceste considerente își păstrează valabilitatea și în prezenta
cauză, astfel că nu poate fi primită critica privind înfrângerea
prevederilor constituționale invocate.
De altfel, finalitatea urmărită de legiuitor prin crearea acestor
proceduri simplificate a fost aceea de a asigura egalitatea între
creditorii societății comerciale aflate în procedura dizolvării, iar

6

MONITORUL OFICIAL AL ROMÂNIEI, PARTEA I, Nr. 601/25.VIII.2011

efectul depunerii hotărârii de dizolvare la oficiul registrului
comerțului, respectiv suspendarea judecării acțiunilor în pretenții
judiciare sau extrajudiciare îndreptate împotriva societății
comerciale, a termenelor de prescripție a acțiunilor în realizare
a creanțelor aparținând creditorilor acesteia, precum și a

procedurilor de executare silită pornite împotriva societății
comerciale, nu are ca scop decât instituirea unui tratament
juridic egal pentru toți creditorii societății și acționarii acesteia.
Așadar, toți creditorii societății comerciale debitoare sunt
protejați și sunt supuși unui tratament juridic egal.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 35 alin. (1) teza finală din Legea nr. 137/2002
privind unele măsuri pentru accelerarea privatizării, excepție ridicată de Societatea Comercială ăB.C.S. Secure Investments” —
S.R.L. din București în Dosarul nr. 1.388/3/C/2010 al Curții de Apel București — Secția a V-a comercială.
Definitivă și general obligatorie.
Pronunțată în ședința publică din data de 2 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 930
din 7 iulie 2011

referitoare la excepția de neconstituționalitate a dispozițiilor art. 103 alin. (1) lit. c) și alin. (11)
din Ordonanța de urgență a Guvernului nr. 195/2002 privind circulația pe drumurile publice
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 103 alin. (1) lit. c) și alin. (11) din Ordonanța de
urgență a Guvernului nr. 195/2002 privind circulația pe drumurile
publice, excepție ridicată de Tudor Alin Constantin în Dosarul
nr. 2.128/120/2010 al Tribunalului Dâmbovița — Secția
comercială, de contencios administrativ și fiscal și care formează
obiectul Dosarului Curții Constituționale nr. 3.648D/2010.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul Curții
Constituționale nr. 3.649D/2010, care are ca obiect excepția de
neconstituționalitate a dispozițiilor art. 103 alin. (1) lit. c) și alin. (11)
din Ordonanța de urgență a Guvernului nr. 195/2002 privind
circulația pe drumurile publice, excepție ridicată de BogdanMarian Hânsu în Dosarul nr. 1.712/120/2010 al Tribunalului

Dâmbovița — Secția comercială, de contencios administrativ și
fiscal.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul identic al excepțiilor de
neconstituționalitate ridicate în dosarele sus-menționate, pune în
discuție, din oficiu, problema conexării cauzelor.
Reprezentantul Ministerului Public consideră că sunt
îndeplinite condițiile legale pentru conexarea dosarelor.
Curtea, în temeiul prevederilor art. 53 alin. (5) din Legea
nr. 47/1992, dispune conexarea Dosarului nr. 3.649D/2010 la
Dosarul nr. 3.648D/2010, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 20 iulie 2010, pronunțate în dosarele
nr. 2.128/120/2010 și nr. 1.712/120/2010, Tribunalul
Dâmbovița — Secția comercială, de contencios administrativ
și fiscal a sesizat Curtea Constituțională cu excepția de
neconstituționalitate a dispozițiilor art. 103 alin. (1) lit. c) și
alin. (11) din Ordonanța de urgență a Guvernului nr. 195/2002
privind circulația pe drumurile publice.

MONITORUL OFICIAL AL ROMÂNIEI, PARTEA I, Nr. 601/25.VIII.2011
Excepția de neconstituționalitate a fost ridicată de Tudor Alin
Constantin și de Bogdan-Marian Hânsu în cauze având ca
obiect plângeri contravenționale.
În motivarea excepției de neconstituționalitate autorii
acesteia susțin că dispozițiile de lege criticate contravin
prevederilor constituționale ale art. 1 alin. (4), art. 16 alin. (1),
art. 21 și art. 131, deoarece permit o ingerință a puterii executive
în activitatea autorității judecătorești, conferind șefului poliției
rutiere competența de a decide în mod discreționar
suspendarea dreptului de a conduce pe drumurile publice, în
timp ce procurorul sau, după caz, instanța de judecată are doar
competența de a constata cazurile în care punerea în mișcare
a acțiunii penale este împiedicată. Consideră că textul de lege
criticat lipsește de eficiență art. 30 alin. (2) din Ordonanța
Guvernului nr. 2/2001, care oferă procurorului sau instanței de
judecată competența de a sesiza organul abilitat să constate o
contravenție dacă o faptă cercetată inițial ca infracțiune se
dovedește a întruni elementele unei contravenții, situație în care
șeful poliției rutiere poate lua măsura suspendării dreptului de a
conduce pe drumurile publice, dar numai ca măsură
complementară unei sancțiuni contravenționale principale. De
asemenea, arată că textul de lege criticat dă posibilitatea șefului
poliției rutiere de a constata încălcarea unei reguli de circulație,
chiar dacă instanța de judecată sau procurorul nu s-au pronunțat
în acest sens ori au pronunțat o soluție de neîncepere a urmăririi
penale ca urmare a lipsei plângerii prealabile, fără a intra în
cercetarea fondului. În această situație, cel vizat nu mai are
posibilitatea de a se adresa justiției pe calea plângerii
contravenționale și de a demonstra astfel faptul că nu a încălcat
regula de circulație. În fine, autorul excepției susține că norma
legală criticată creează o situație discriminatorie între o
persoană căreia i s-a suspendat dreptul de a conduce pe
drumurile publice ca măsură complementară pentru săvârșirea
unei contravenții la regimul rutier și o alta care a fost cercetată
penal pentru o infracțiune la regimul rutier și s-a dispus una
dintre soluțiile prevăzute la art. 103 alin. (1) lit. c) din Ordonanța
de urgență a Guvernului nr. 195/2002.
Instanța de judecată apreciază că excepția de
neconstituționalitate este întemeiată.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 103 alin. (1) lit. c) și alin. (11) din Ordonanța de
urgență a Guvernului nr. 195/2002 privind circulația pe drumurile
publice, republicată în Monitorul Oficial al României, Partea I,
nr. 670 din 3 august 2006, cu modificările și completările
ulterioare, dispoziții care au următorul conținut:
ăArt. 103 — (1) Suspendarea exercitării dreptului de a
conduce autovehicule se dispune: [...]
c) pentru o perioadă de 90 de zile când fapta conducătorului
de autovehicul sau tramvai a fost urmărită ca infracțiune la

7

regimul circulației pe drumurile publice, precum și în cazul
accidentului de circulație din care a rezultat decesul sau
vătămarea corporală a unei persoane și instanța de judecată
sau procurorul a dispus neînceperea urmăririi penale, scoaterea
de sub urmărire penală sau încetarea urmăririi penale, dacă
pentru regula de circulație încălcată prezenta ordonanță de
urgență prevede suspendarea exercitării dreptului de a conduce.
[...]
(11) În situația prevăzută la alin. (1) lit. c), suspendarea
exercitării dreptului de a conduce autovehicule sau tramvaie se
dispune de către șeful poliției rutiere pe raza căreia a fost
săvârșită fapta.”
În opinia autorului excepției de neconstituționalitate, aceste
dispoziții de lege contravin prevederilor constituționale ale art. 1
alin. (4) privind principiul separației și echilibrului puterilor în stat,
art. 16 alin. (1) care consacră principiul egalității cetățenilor în
fața legii și a autorităților publice, fără privilegii și fără
discriminări, art. 21 privind accesul liber la justiție și art. 131
referitoare la rolul Ministerului Public.
Examinând excepția de neconstituționalitate, Curtea reține
că, prin Decizia nr. 1.041 din 14 septembrie 2010, publicată în
Monitorul Oficial al României, Partea I, nr. 715 din 27 octombrie
2010, s-a pronunțat cu privire la constituționalitatea textelor de
lege menționate în raport cu aceleași prevederi constituționale
și cu motivare similară.
Cu acel prilej, Curtea a constatat că aceste texte de lege ăau
în vedere ipoteza în care o faptă ce a fost urmărită ca infracțiune
la regimul circulației pe drumurile publice, dar pentru săvârșirea
căreia procurorul sau instanța a apreciat, observând incidența
prevederilor art. 10 din Codul de procedură penală, că nu se
impune punerea în mișcare sau exercitarea acțiunii penale
împotriva învinuitului. Dacă, însă, pe parcursul cercetării penale,
se constată că învinuitul a încălcat o regulă de circulație pentru
nerespectarea căreia Ordonanța de urgență a Guvernului
nr. 195/2002 prevede suspendarea exercitării dreptului de a
conduce, este firesc ca acest comportament să fie sancționat, în
vederea atingerii finalității pentru care acest act normativ a fost
edictat, și anume asigurarea desfășurării în siguranță a
circulației pe drumurile publice, precum și ocrotirea vieții,
integrității corporale și a sănătății persoanelor participante la
trafic. Faptul că, ulterior momentului pronunțării de procuror sau
instanță a unei soluții de neîncepere a urmăririi penale, scoatere
de sub urmărire penală sau încetare a urmăririi penale, se
dispune de către șeful poliției rutiere pe raza căreia a fost
săvârșită fapta suspendarea exercitării dreptului de a conduce
autovehicule nu constituie o imixtiune a puterii executive în
activitatea autorității judecătorești. Cele două tipuri de organe
ale autorității de stat implicate în procedura prevăzută de textele
de lege criticate, procurorul și instanța de judecată, pe de o
parte, ca reprezentanți ai autorității judecătorești, iar, pe de altă
parte, șeful poliției, ca exponent al puterii executive, își exercită
atribuțiile specifice în etape distincte, succesive, principiul
separației puterilor în stat fiind pe deplin respectat. În acest
context, Curtea observă că nu poate reține nici critica prin
raportare la art. 131 din Constituție privitor la rolul Ministerului
Public”.
În ceea ce privește critica referitoare la pretinsa nesocotire a
dreptului de acces liber la justiție, Curtea a constatat, de
asemenea, că este neîntemeiată, ăîntrucât persoana căreia i-a
fost suspendat dreptul de a conduce autovehicule are
posibilitatea de a ataca pe calea contenciosului administrativ
legalitatea și temeinicia măsurii dispuse de șeful poliției, inclusiv
în ipoteza în care procurorul sau instanța a dispus încetarea
urmăririi penale sau a procesului penal, după caz, prin aplicarea
art. 10 lit. f) referitor la lipsa plângerii prealabile, așadar fără să
mai analizeze împrejurările în care a fost săvârșită fapta și fără
să mai aprecieze dacă a fost încălcată vreo regulă de circulație”.

8

MONITORUL OFICIAL AL ROMÂNIEI, PARTEA I, Nr. 601/25.VIII.2011

În fine, Curtea nu a putut reține nici critica potrivit căreia
textele de lege supuse controlului de constituționalitate creează
o situație discriminatorie între persoanele cărora le-a fost
suspendat dreptul de a conduce pe drumurile publice, ca
măsură complementară pentru săvârșirea unei contravenții la
regimul rutier, și cele care au fost cercetate penal pentru
infracțiuni la regimul rutier și în cazul cărora s-a dispus una

dintre soluțiile prevăzute la art. 103 alin. (1) lit. c) din Ordonanța
de urgență a Guvernului nr. 195/2002.
Întrucât nu au intervenit elemente noi, de natură să ducă la
reconsiderarea acestei jurisprudențe, atât soluția, cât și
considerentele deciziei menționate își păstrează valabilitatea și
în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 103 alin. (1) lit. c) și alin. (11) din Ordonanța
de urgență a Guvernului nr. 195/2002 privind circulația pe drumurile publice, excepție ridicată de Tudor Alin Constantin în Dosarul
nr. 2.128/120/2010 și de Bogdan-Marian Hânsu în Dosarul nr. 1.712/120/2010, dosare ale Tribunalului Dâmbovița — Secția
comercială, de contencios administrativ și fiscal.
Definitivă și general obligatorie.
Pronunțată în ședința publică din data de 7 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.087
din 14 iulie 2011

referitoare la excepția de neconstituționalitate a prevederilor art. 5 alin. (1) lit. a) și lit. b)
din Legea nr. 221/2009 privind condamnările cu caracter politic și măsurile administrative asimilate
acestora, pronunțate în perioada 6 martie 1945—22 decembrie 1989, precum și ale art. II
din Ordonanța de urgență a Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile administrative asimilate acestora,
pronunțate în perioada 6 martie 1945—22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în domeniile proprietății și justiției,
precum și unele măsuri adiacente
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 5 alin. (1) lit. a) și lit. b) din Legea nr. 221/2009
privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, precum și ale art. II din

Ordonanța de urgență a Guvernului nr. 62/2010 pentru
modificarea și completarea Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în
domeniile proprietății și justiției, precum și unele măsuri
adiacente, excepție ridicată de Puica Nastu în Dosarul
nr. 41.169/3/2009 al Tribunalului București — Secția a V-a civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă.

MONITORUL OFICIAL AL ROMÂNIEI, PARTEA I, Nr. 601/25.VIII.2011
C U R T E A,

având în vedere actele și lucrările dosarului, constată
următoarele:
Prin Încheierea din 21 septembrie 2010, pronunțată în
Dosarul nr. 41.169/3/2009, Tribunalul București — Secția a V-a
civilă a sesizat Curtea Constituțională cu excepția de
neconstituționalitate a prevederilor art. 5 alin. (1) lit. a) și b)
din Legea nr. 221/2009 privind condamnările cu caracter
politic și măsurile administrative asimilate acestora,
pronunțate în perioada 6 martie 1945—22 decembrie 1989,
precum și ale art. II din Ordonanța de urgență a Guvernului
nr. 62/2010 pentru modificarea și completarea Legii
nr. 221/2009 privind condamnările cu caracter politic și
măsurile administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al Legii
nr. 247/2005 privind reforma în domeniile proprietății și
justiției, precum și unele măsuri adiacente. Excepția de
neconstituționalitate a fost invocată de Puica Nastu cu ocazia
soluționării unei acțiuni prin care se solicită, în baza Legii
nr. 221/2009, plata unor despăgubiri pentru daunele morale
suferite ca urmare a unor condamnări cu caracter politic și
măsuri administrative asimilate acestora, pronunțate în perioada
6 martie 1945—22 decembrie 1989.
În motivarea excepției de neconstituționalitate autorul
acesteia susține, în esență, că prevederile de lege criticate aduc
atingere dispozițiilor constituționale ale art. 1 alin. (3) și (5)
privind statul de drept și obligativitatea respectării Constituției, a
supremației sale și a legilor, ale art. 21 privind accesul liber la
justiție, ale art. 124 privind înfăptuirea justiției și ale art. 148
privind integrarea în Uniunea Europeană.
Tribunalul București — Secția a V-a civilă nu și-a exprimat
opinia asupra excepției de neconstituționalitate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum rezultă
din încheierea de sesizare, îl constituie prevederile art. 5 alin. (1)
lit. a) și b) din Legea nr. 221/2009 privind condamnările cu
caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
publicată în Monitorul Oficial al României, Partea I, nr. 396 din
11 iunie 2009, și cele ale art. II din Ordonanța de urgență a

9

Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, ordonanță publicată în Monitorul Oficial al
României, Partea I, nr. 446 din 1 iulie 2010.
Dispozițiile art. 5 alin. (1) lit. a) din Legea nr. 221/2009 au
fost modificate prin art. I pct. 1 din Ordonanța de urgență a
Guvernului nr. 62/2010.
Curtea constată că art. I pct. 1 din Ordonanța de urgență a
Guvernului nr. 62/2010 modifică și completează dispozițiile de
lege criticate prin introducerea a 3 puncte ce stabilesc plafoane
maxime ale cuantumului despăgubirilor, iar fraza a doua a art. 5
alin. (1) lit. a) din lege a fost preluată și completată prin art. I
pct. 2 din Ordonanța de urgență a Guvernului nr. 62/2010
referitor la introducerea unui nou alineat al art. 5, și anume
alin. (11).
Curtea observă că dispozițiile art. 5 alin. (1) lit. a) din Legea
nr. 221/2009, astfel cum au fost modificate și completate prin
art. I pct. 1 din Ordonanța de urgență a Guvernului nr. 62/2010,
cuprind două soluții legislative distincte, și anume: pe de-o parte,
teza întâi privind acordarea unor despăgubiri (soluție legislativă
preluată și de dispozițiile modificatoare), iar, pe de altă parte,
teza a doua, adică pct. 1—3 ale lit. a), referitoare la plafonarea
cuantumului acestor despăgubiri (soluție legislativă introdusă
prin dispozițiile modificatoare).
Dispozițiile art. 5 alin. (1) lit. a) și b) din Legea nr. 221/2009,
modificate prin art. XIII din Legea nr. 202/2010 privind unele
măsuri pentru accelerarea soluționării proceselor, publicată în
Monitorul Oficial al României, Partea I, nr. 714 din 26 octombrie
2010, au, în prezent, următorul cuprins:
ăArt. 5. — (1) Orice persoană care a suferit condamnări cu
caracter politic în perioada 6 martie 1945—22 decembrie 1989
sau care a făcut obiectul unor măsuri administrative cu caracter
politic, precum și, după decesul acestei persoane, soțul sau
descendenții acesteia până la gradul al II-lea inclusiv pot solicita
instanței prevăzute la art. 4 alin. (4), în termen de 3 ani de la
data intrării în vigoare a prezentei legi, obligarea statului la:
a) acordarea unor despăgubiri pentru prejudiciul moral suferit
prin condamnare în cuantum de până la:
1. 10.000 de euro pentru persoana care a suferit
condamnarea cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic;
2. 5.000 de euro pentru soțul/soția și descendenții de gradul I;
3. 2.500 de euro pentru descendenții de gradul al II-lea;
b) acordarea de despăgubiri reprezentând echivalentul
valorii bunurilor confiscate prin hotărâre de condamnare sau ca
efect al măsurii administrative, dacă bunurile respective nu i-au
fost restituite sau nu a obținut despăgubiri prin echivalent în
condițiile Legii nr. 10/2001 privind regimul juridic al unor imobile
preluate în mod abuziv în perioada 6 martie 1945—
22 decembrie 1989, republicată, cu modificările și completările
ulterioare, sau ale Legii nr. 247/2005 privind reforma în
domeniile proprietății și justiției, precum și unele măsuri
adiacente, cu modificările și completările ulterioare.”

10

MONITORUL OFICIAL AL ROMÂNIEI, PARTEA I, Nr. 601/25.VIII.2011

Art. II din Ordonanța de urgență a Guvernului nr. 62/2010 are
următorul cuprins: ăDispozițiile Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, astfel cum au fost modificate și completate
prin prezenta ordonanță de urgență, se aplică proceselor și
cererilor pentru a căror soluționare nu a fost pronunțată o
hotărâre judecătorească definitivă până la data intrării în vigoare
a prezentei ordonanțe de urgență.”
Autorul excepției de neconstituționalitate consideră că aceste
prevederi de lege contravin dispozițiilor constituționale ale art. 1
alin. (3) și (5) privind statul de drept și obligativitatea respectării
Constituției, a supremației sale și a legilor, ale art. 21 privind
accesul liber la justiție, ale art. 124 privind înfăptuirea justiției și
ale art. 148 privind integrarea în Uniunea Europeană.
Examinând excepția de neconstituționalitate, Curtea reține
următoarele:
1. Ulterior sesizării sale prin Încheierea din 21 septembrie
2010, Curtea Constituțională, prin Decizia nr. 1.354 din
20 octombrie 2010, publicată în Monitorul Oficial al României,
Partea I, nr. 761 din 15 noiembrie 2010, a admis excepția de
neconstituționalitate ridicată direct de Avocatul Poporului și a
constatat că dispozițiile art. I pct. 1 și art. II din Ordonanța de
urgență a Guvernului nr. 62/2010 — prin care se plafonează
despăgubirile prevăzute la art. 5 alin. (1) lit. a) din Legea
nr. 221/2009 — sunt neconstituționale, în raport cu criticile
formulate.
Or, potrivit art. 29 alin. (3) din Legea nr. 47/1992, ăNu pot face
obiectul
excepției
prevederile
constatate
ca
fiind
neconstituționale printr-o decizie anterioară a Curții
Constituționale”.
Prin urmare, reținând că acest caz de inadmisibilitate a
excepției de neconstituționalitate a intervenit între momentul
sesizării Curții Constituționale și momentul pronunțării instanței

de
contencios
constituțional
asupra
excepției
de
neconstituționalitate, aceasta urmează să fie respinsă ca
devenită inadmisibilă.
2. Cu privire la dispozițiile art. 5 alin. (1) lit. b) din Legea
nr. 221/2009, Curtea constată că prin acțiunea introductivă
depusă la instanța de judecată, reclamantul — autor al excepției
de neconstituționalitate — a solicitat, în contradictoriu cu pârâtul
statul român, prin Ministerul Finanțelor Publice, despăgubiri
pentru prejudiciul moral suferit prin stabilirea domiciliului
obligatoriu, despăgubiri prevăzute la art. 5 alin. (1) lit. a) din
Legea nr. 221/2009.
Or, dispozițiile art. 5 alin. (1) lit. b) din Legea nr. 221/2009
reglementează acordarea de despăgubiri reprezentând
echivalentul valorii bunurilor confiscate prin hotărâre de
condamnare sau ca efect al măsurii administrative, dacă
bunurile respective nu i-au fost restituite sau nu a obținut
despăgubiri prin echivalent în condițiile Legii nr. 10/2001 privind
regimul juridic al unor imobile preluate în mod abuziv în perioada
6 martie 1945—22 decembrie 1989, republicată, cu modificările
și completările ulterioare, sau ale Legii nr. 247/2005 privind
reforma în domeniile proprietății și justiției, precum și unele
măsuri adiacente, cu modificările și completările ulterioare.
Potrivit art. 29 alin. (1) teza finală din Legea nr. 47/1992,
obiect al excepției de neconstituționalitate îl reprezintă o lege
sau o ordonanță ori dispoziții dintr-o lege sau dintr-o ordonanță,
care au ălegătură cu soluționarea cauzei în orice fază a litigiului
și oricare ar fi obiectul acestuia”.
Prin urmare, Curtea constată că dispozițiile art. 5 alin. (1)
lit. b) din Legea nr. 221/2009 nu au legătură cu soluționarea
cauzei având ca obiect acordarea de despăgubiri pentru
prejudiciul moral și că, în temeiul art. 29 alin. (5) din Legea
nr. 47/1992, excepția de neconstituționalitate a acestor dispoziții
este inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca devenită inadmisibilă, excepția de neconstituționalitate a prevederilor art. 5 alin. (1) lit. a) din Legea
nr. 221/2009 privind condamnările cu caracter politic și măsurile administrative asimilate acestora, pronunțate în perioada 6 martie
1945—22 decembrie 1989, precum și ale art. II din Ordonanța de urgență a Guvernului nr. 62/2010 pentru modificarea și
completarea Legii nr. 221/2009 privind condamnările cu caracter politic și măsurile administrative asimilate acestora, pronunțate
în perioada 6 martie 1945—22 decembrie 1989, și pentru suspendarea aplicării unor dispoziții din titlul VII al Legii nr. 247/2005
privind reforma în domeniile proprietății și justiției, precum și unele măsuri adiacente, excepție ridicată de Puica Nastu în Dosarul
nr. 41.169/3/2009 al Tribunalului București — Secția a V-a civilă.
2. Respinge, ca inadmisibilă, excepția de neconstituționalitate a prevederilor art. 5 alin. (1) lit. b) din Legea nr. 221/2009
privind condamnările cu caracter politic și măsurile administrative asimilate acestora, pronunțate în perioada 6 martie 1945—
22 decembrie 1989, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 601/25.VIII.2011

11

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Protocolului de cooperare dintre Ministerul Administrației și Internelor
din România și Ministerul Afacerilor Interne al Republicii Moldova în domeniul prevenirii și
combaterii traficului și consumului ilicit de stupefiante, substanțe psihotrope și precursori,
semnat la București la 24 martie 2011
În temeiul art. 108 din Constituția României, republicată, și al art. 20 din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Protocolul de cooperare dintre
Ministerul Administrației și Internelor din România și
Ministerul Afacerilor Interne al Republicii Moldova în domeniul

prevenirii și combaterii traficului și consumului ilicit de
stupefiante, substanțe psihotrope și precursori, semnat la
București la 24 martie 2011.

PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
p. Ministrul afacerilor externe,
Anton Niculescu,
secretar de stat
Ministrul finanțelor publice,
Gheorghe Ialomițianu
București, 3 august 2011.
Nr. 787.
PROTOCOL DE COOPERARE

între Ministerul Administrației și Internelor din România și Ministerul Afacerilor Interne al Republicii Moldova
în domeniul prevenirii și combaterii traficului și consumului ilicit de stupefiante, substanțe psihotrope și precursori
Ministerul Administrației și Internelor din România și Ministerul Afacerilor Interne al Republicii Moldova, denumite în
continuare părți,
recunoscând că traficul ilicit de stupefiante și substanțe psihotrope, denumite în continuare droguri, constituie o amenințare
serioasă pentru sănătatea și bunăstarea persoanelor,
având în vedere prevederile Convenției unice asupra stupefiantelor din 1961, întocmită la New York la 30 martie 1961, ale
Protocolului privind modificarea Convenției unice asupra stupefiantelor din 1961, încheiat la Geneva la 25 martie 1972, ale
Convenției asupra substanțelor psihotrope, întocmită la Viena la 21 februarie 1971, ale Convenției contra traficului ilicit de
stupefiante și substanțe psihotrope, întocmită la Viena la 20 decembrie 1988, precum și ale Acordului de cooperare dintre guvernele
statelor participante la Cooperarea Economică a Mării Negre în domeniul combaterii criminalității, în special a formelor ei organizate,
semnat la Kerkyra la 2 octombrie 1998, și ale Acordului dintre Guvernul României, Guvernul Republicii Moldova și Cabinetul de
Miniștri al Ucrainei privind colaborarea în lupta împotriva criminalității, semnat la Kiev la 6 iulie 1999,
luând în considerare interesul reciproc în inițierea și aplicarea unor măsuri efective în scopul de a împiedica și a combate
traficul ilicit de droguri și precursori,
au convenit următoarele:
ARTICOLUL 1

În conformitate cu prevederile legislațiilor naționale ale
statelor cărora le aparțin, părțile vor coopera în următoarele
domenii:
1. măsuri de prevenire și aplicare a legii în lupta împotriva
traficului ilegal de droguri și a deturnării și utilizării ilicite a
precursorilor;
2. măsuri de control al drogurilor și precursorilor;
3. măsuri de reducere a cererii de droguri, inclusiv de
tratament și reabilitare;
4. schimb de informații privind legile și reglementările
existente referitoare la controlul drogurilor și al precursorilor;
5. schimb de experiență privind folosirea noilor metode și
mijloace științifice și tehnologice pentru cercetarea criminologică

și criminalistică în domeniul investigării, descoperirii și
controlului drogurilor și precursorilor acestora;
6. schimb de date și informații cu privire la metodele utilizate
de către făptuitori pentru transportul, disimularea și distribuirea
drogurilor, precum și cu privire la măsurile legale, administrative
și de securitate luate în interiorul țării și la frontierele naționale
pentru a preveni traficul de droguri;
7. schimb de date și informații cu privire la noile tipuri de
droguri utilizate în scop legal, precum și la noile metode de
cercetare folosite în analiza și identificarea drogurilor;
8. schimb de informații și de experiență în domeniile
prevenirii consumului ilicit, asistenței, reinserției sociale a
consumatorilor de droguri și altor activități care permit controlul
utilizării ilicite a drogurilor;

12

MONITORUL OFICIAL AL ROMÂNIEI, PARTEA I, Nr. 601/25.VIII.2011

9. schimb de experiență privind activitatea serviciilor de
prevenire a consumului ilicit de droguri și de consiliere a
consumatorilor sau a persoanelor pretabile la consum ilicit;
10. schimb de publicații științifice privind lupta împotriva
traficului ilicit de droguri și de consiliere a consumatorilor sau a
persoanelor pretabile la consumul de droguri;
11. schimb de experiență în domeniul prevenirii consumului
ilicit de droguri, al dezintoxicării și al reabilitării persoanelor
farmacodependente;
12. schimb de date și informații asupra modalităților de
monitorizare și control al operațiilor cu precursori care pot fi
utilizați la fabricarea ilicită a drogurilor;
13. schimb de date statistice privind evoluția fenomenului
drogurilor în statele părților, în conformitate cu modelele
statistice agreate de organismele internaționale — Organizația
Internațională de Poliție Criminală — INTERPOL, Oficiul ONU
pentru Droguri și Criminalitate — UNODC, Organizația Mondială
a Vămilor — WCO, Oficiul European de Poliție — EUROPOL,
Centrul european pentru monitorizarea drogurilor și dependenței
de droguri — EMCDA.
ARTICOLUL 2

1. Ministerul Administrației și Internelor din România
desemnează Direcția de Combatere a Criminalității Organizate
și Serviciul Agenția Națională Antidrog din cadrul Inspectoratului
General al Poliției Române să acționeze ca agenții de aplicare
în scopurile acestui protocol de cooperare.
Ministerul Afacerilor Interne al Republicii Moldova
desemnează Direcția antidrog din cadrul Departamentului Poliție
să acționeze ca agenție de aplicare în scopurile acestui protocol
de cooperare.
2. Reprezentanții agențiilor de aplicare se vor întâlni anual,
alternativ în cele două țări, pentru discuții referitoare la
problematica drogurilor. În caz de urgență, se pot organiza și
alte întâlniri, ale căror dată și loc vor fi discutate și convenite de
către părți.
3. Schimbul de informații între părți se va desfășura într-o
manieră strict profesională și confidențială. Informația schimbată

nu poate fi dată publicității sau distribuită unei terțe părți fără
aprobarea părții care a furnizat-o, inclusiv după încetarea
efectelor prezentului protocol.
ARTICOLUL 3

1. Părțile vor suporta cheltuielile legate de realizarea
activităților prevăzute în prezentul protocol pe teritoriul statelor
lor.
2. Cheltuielile de transport internațional pentru delegațiile
care efectuează vizite de lucru vor fi suportate de către partea
trimițătoare, în conformitate cu legislația națională în vigoare.
3. Agenția de aplicare a părții care primește va suporta
cheltuielile de transport, cazare și masă pentru delegație pe
întreaga perioadă a vizitei de lucru în țara-gazdă, în conformitate
cu legislația națională în vigoare, dacă nu se convine altfel
printr-un acord scris.
ARTICOLUL 4

Prezentul protocol poate fi modificat sau completat cu
acordul ambelor părți. Modificările sau completările intră în
vigoare conform prevederilor art. 6 alin. 1.
ARTICOLUL 5

Orice diferend rezultat în timpul procesului de aplicare a
acestui protocol va fi rezolvat pe cale amiabilă, prin negocieri
între părți.
ARTICOLUL 6

1. Prezentul protocol se încheie pe o perioadă nedeterminată
și intră în vigoare la data primirii ultimei notificări prin care părțile
se informează reciproc asupra îndeplinirii procedurilor interne
legale necesare pentru intrarea în vigoare a acestuia.
2. Oricare dintre părți poate denunța în orice moment
prezentul protocol, printr-o notificare scrisă adresată celeilalte
părți. Denunțarea produce efecte după 3 luni de la data primirii
notificării.

Semnat la București la 24 martie 2011, în două exemplare originale.
Pentru Ministerul Administrației și Internelor din România,
Constantin-Traian Igaș,
ministrul administrației și internelor

Pentru Ministerul Afacerilor Interne al Republicii Moldova,
Alexei Roibu,
ministrul afacerilor interne

GUVERNUL ROMÂNIEI

HOTĂRÂRE
privind desființarea Spitalului de Boli Cronice Victoria, județul Brașov
În temeiul art. 108 din Constituția României, republicată, și al art. 174 alin. (3) din Legea nr. 95/2006 privind reforma în
domeniul sănătății, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă desființarea Spitalului de Boli Cronice
Victoria, cu sediul în orașul Victoria, Str. Policlinicii nr. 14, județul
Brașov, ca urmare a Hotărârii Consiliului Local Victoria
nr. 67/2011, unitate sanitară publică cu paturi pentru care
managementul asistenței medicale a fost transferat către
autoritatea administrației publice locale.

Art. 2. — (1) Componentele bazei materiale achiziționate cu
finanțare de la bugetul de stat sau credite externe garantate de
Guvern, precum și celelalte componente ale bazei materiale, cu
excepția componentelor bazei materiale achiziționate din fonduri
ale autorităților administrației publice locale, sunt proprietate
privată a statului și se administrează de către unitățile sanitare

MONITORUL OFICIAL AL ROMÂNIEI, PARTEA I, Nr. 601/25.VIII.2011
publice la care vor fi redistribuite de către direcția de sănătate
publică, cu aprobarea Ministerului Sănătății, la momentul
desființării unității sanitare publice cu paturi.
(2) Stocurile de medicamente, materiale sanitare și alimente
pot fi redistribuite la unitățile sanitare publice cu paturi de pe
raza județului de către direcția de sănătate publică, cu avizul
Ministerului Sănătății.
Art. 3. — La data intrării în vigoare a prezentei hotărâri se
abrogă nr. crt. 85 de la rubrica ăJudețul Brașov” din anexa nr. 2
la Hotărârea Guvernului nr. 529/2010 pentru aprobarea
menținerii managementului asistenței medicale la autoritățile

13

administrației publice locale care au desfășurat faze-pilot,
precum și a Listei unităților sanitare publice cu paturi pentru care
se menține managementul asistenței medicale la autoritățile
administrației publice locale și la Primăria Municipiului București
și a Listei unităților sanitare publice cu paturi pentru care se
transferă managementul asistenței medicale către autoritățile
administrației publice locale și către Primăria Municipiului
București, publicată în Monitorul Oficial al României, Partea I,
nr. 385 din 10 iunie 2010, cu modificările și completările
ulterioare.

PRIM-MINISTRU

EMIL BOC
Contrasemnează:
Ministrul sănătății,
Cseke Attila
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu
București, 10 august 2011.
Nr. 807.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind aprobarea Normelor metodologice pentru stabilirea obligației didactice de predare
a personalului de conducere din inspectoratele școlare, unitățile de învățământ, unitățile conexe,
precum și a personalului de îndrumare și control din inspectoratele școlare și a personalului
didactic din casele corpului didactic
În baza prevederilor art. 263 alin. (10) din Legea educației naționale nr. 1/2011,
în temeiul Hotărârii Guvernului nr. 536/2011 privind organizarea și funcționarea Ministerului Educației, Cercetării, Tineretului
și Sportului,
ministrul educației, cercetării, tineretului și sportului emite prezentul ordin.
Art. 1. — Se aprobă Normele metodologice pentru stabilirea
obligației didactice de predare a personalului de conducere din
inspectoratele școlare, unitățile de învățământ, unitățile conexe,
precum și a personalului de îndrumare și control din
inspectoratele școlare și a personalului didactic din casele
corpului didactic, prevăzute în anexa care face parte integrantă
din prezentul ordin.

Art. 2. — Direcția generală management, resurse umane și
rețea școlară din Ministerul Educației, Cercetării, Tineretului și
Sportului, inspectoratele școlare, unitățile de învățământ și
unitățile conexe duc la îndeplinire prevederile prezentului ordin.
Art. 3. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu

București, 16 august 2011.
Nr. 4.865.

14

MONITORUL OFICIAL AL ROMÂNIEI, PARTEA I, Nr. 601/25.VIII.2011
ANEXĂ

NORME METODOLOGICE

pentru stabilirea obligației didactice de predare a personalului de conducere din inspectoratele școlare,
unitățile de învățământ, unitățile conexe, precum și a personalului de îndrumare și control din inspectoratele școlare
și a personalului didactic din casele corpului didactic
CAPITOLUL I
Dispoziții generale
Art.1. — Prezentele norme metodologice se aplică
personalului de conducere din inspectoratele școlare, unitățile
de învățământ, unitățile conexe, precum și personalului de
îndrumare și control din inspectoratele școlare și personalului
didactic din casele corpului didactic.
Art. 2. — Personalul menționat la art. 1 este degrevat parțial
de norma didactică de predare, începând cu anul școlar 2011—
2012.
Art. 3. — Prin degrevare se înțelege posibilitatea exceptării
personalului menționat la art. 1 de la obligația efectuării normei
didactice de predare, în condițiile prevăzute de prezentele
norme metodologice.
CAPITOLUL II
Învățământ preșcolar
Art. 4. — Directorii grădinițelor cu program normal, care au
personalitate juridică și care funcționează cu peste 8 grupe de
copii, profesori pentru învățământul preșcolar, nu sunt degrevați
de norma didactică și efectuează integral activitatea didactică
de instruire-educare cu grupa de copii.
Art. 5. — Directorii grădinițelor cu program prelungit/
săptămânal, cu personalitate juridică, care funcționează cu
peste 7 grupe de copii, profesori pentru învățământul preșcolar,
nu sunt degrevați de norma didactică și efectuează integral
activitatea didactică de instruire-educare cu grupa de copii.
CAPITOLUL III
Învățământ primar, gimnazial, liceal și învățământ
posticeal
Art. 6. — (1) Directorii unităților de învățământ de nivel
primar, gimnazial, liceal și postliceal, cu personalitate juridică,
care funcționează cu mai puțin de 25 de clase, efectuează 6—
8 ore/săptămână din norma didactică de predare.
(2) Directorii unităților de învățământ de nivel primar,
gimnazial, liceal și postliceal care funcționează cu peste 25 de
clase efectuează 4—6 ore/săptămână din norma didactică de
predare.
Art. 7. — (1) Directorii adjuncți din unitățile de învățământ de
nivel primar sau gimnazial efectuează 6—8 ore/săptămână din
norma didactică de predare, în cazul în care unitățile de
învățământ se află în una dintre următoarele situații:
a) au peste 30 de clase de elevi;
b) au între 20 și 30 de clase de elevi și îndeplinesc una dintre
următoarele condiții:
— funcționează cel puțin 10 clase de elevi și/sau grupe de
copii la învățământul primar și/sau preșcolar;
— au secții cu predare în limbile minorităților naționale, în
școala în care învățământul se desfășoară în limba română;
— au secții cu predare în limba română, în școala în care
învățământul se desfășoară în limbile minorităților naționale;
c) au cel puțin 20 de clase și unitatea de învățământ are
internat și cantină.

(2) Directorii adjuncți din unitățile de învățământ de nivel
liceal/postliceal efectuează 6—8 ore/săptămână din norma
didactică de predare, în cazul în care unitățile de învățământ se
află în una dintre următoarele situații:
a) au peste 25 de clase de elevi;
b) au între 18 și 25 de clase de elevi și îndeplinesc una dintre
următoarele condiții:
— funcționează cel puțin 10 clase de elevi și/sau grupe de
copii la învățământul gimnazial și/sau primar și/sau preșcolar;
— au secții cu predare în limbi ale minorităților naționale, în
școala sau în liceul în care învățământul se desfășoară în limba
română;
— au secții cu predare în limba română, în școala sau în
liceul în care învățământul se desfășoară în limbile minorităților
naționale;
c) au cel puțin 18 clase și unitatea de învățământ are internat
și cantină.
(3) În situația în care directorii adjuncți sunt profesori pentru
învățământul primar și preșcolar, aceștia efectuează integral
activitatea didactică de instruire-educare cu grupa sau clasa de
elevi.
CAPITOLUL IV
Centre județene de resurse și asistență
educațională/Centrul Municipiului București de Resurse
și Asistență Educațională
Art. 8. — Directorii centrelor județene de resurse și asistență
educațională/Directorul Centrului Municipiului București de
Resurse și Asistență Educațională efectuează 4—
6 ore/săptămână din norma didactică de predare.
Art. 9. — Coordonatorii centrelor județene de asistență
psihopedagogică/psihologică efectuează 4—6 ore/săptămână
din norma didactică de predare.
CAPITOLUL V
Învățământ cu program sportiv integrat și suplimentar
Art. 10. — (1) Directorii unităților de învățământ cu program
sportiv integrat, cu personalitate juridică, au obligația didactică
de predare prevăzută la art. 6.
(2) Directorii, respectiv directorii adjuncți ai unităților de
învățământ, altele decât cele cu program sportiv integrat, care
au personalitate juridică și care au clase cu profil sportiv, au
obligația didactică de predare prevăzută la art. 7.
Art. 11. — (1) Directorii unităților de învățământ cu program
sportiv suplimentar, denumite și cluburi sportive școlare, care
funcționează cu personalitate juridică și care au 20 de grupe de
elevi, efectuează 9—12 ore/săptămână din norma didactică de
predare, dacă clubul are 20—35 de grupe de elevi.
(2) Directorii unităților de învățământ cu program sportiv
suplimentar, denumite și cluburi sportive școlare, care
funcționează cu personalitate juridică și care au cel puțin 20 de
grupe de elevi, efectuează 6—9 ore/săptămână din norma
didactică de predare, dacă clubul are peste 35 de grupe de
elevi.

MONITORUL OFICIAL AL ROMÂNIEI, PARTEA I, Nr. 601/25.VIII.2011
(3) Directorii adjuncți din cadrul unităților de învățământ cu
program sportiv suplimentar (cluburi sportive școlare), care
funcționează cu personalitate juridică și care au peste 45 de
grupe de elevi, efectuează 10—12 ore/săptămână din norma
didactică de predare.
Art. 12. — (1) Pentru directorii unităților de învățământ cu
personalitate juridică, altele decât cele cu program sportiv
suplimentar, care au secții sau grupe de club sportiv școlar,
obligația didactică de predare a acestuia este cea prevăzută la
art. 6.
(2) Coordonatorii unităților de învățământ care funcționează
cu personalitate juridică, altele decât cele cu program sportiv
suplimentar, care au 1—20 de grupe de club sportiv școlar,
efectuează integral norma de predare.
(3) Directorii adjuncți din cadrul unităților de învățământ care
funcționează cu personalitate juridică, altele decât cele cu
program sportiv suplimentar, care au peste 20 de grupe de club
sportiv școlar, efectuează o norma didactică de predare de
12 ore/săptămână.
CAPITOLUL VI
Palate și cluburi ale copiilor
Art. 13. — Directorii palatelor copiilor și directorul Palatului
Național al Copiilor efectuează 6—8 ore/săptămână din norma
didactică de predare.
Art. 14. — (1) Directorii cluburilor copiilor care funcționează
sub 10 norme efectuează 10—12 ore/săptămână din norma
didactică de predare.

15

(2) Directorii cluburilor copiilor care funcționează cu cel puțin
10 norme efectuează 8—10 ore/săptămână din norma didactică
de predare.
Art. 15. — Directorul adjunct/Directorii adjuncți de la Palatul
Național al Copiilor efectuează 10—12 ore/săptămână din
norma didactică de predare.
CAPITOLUL VII
Casa corpului didactic
Art. 16. — Directorii caselor corpului didactic efectuează 2—
4 ore/săptămână din norma didactică de predare.
Art. 17. — Profesorul-metodist din cadrul casei corpului
didactic efectuează 2—4 ore/săptămână din norma didactică de
predare, în specializarea din diploma de licență.
CAPITOLUL VIII
Inspectoratele școlare județene/al municipiului București
Art. 18. — Inspectorii școlari generali și inspectorii școlari
generali adjuncți din cadrul inspectoratelor școlare județene/al
municipiului București efectuează 2—4 ore/săptămână din
norma didactică de predare.
Art. 19. — (1) Inspectorii școlari de specialitate, respectiv
inspectorii școlari din cadrul inspectoratelor școlare județene/al
municipiului București efectuează 2—4 ore/săptămână din
norma didactică de predare.
(2) Inspectorii școlari pentru învățământul preșcolar și primar
din cadrul inspectoratelor școlare județene/al municipiului
București efectuează norma didactică de predare de 2—
4 ore/săptămână, în specializarea din diploma de licență.

ACTE ALE OFICIULUI ROMÂN PENTRU DREPTURILE DE AUTOR
OFICIUL ROMÂN PENTRU DREPTURILE DE AUTOR

DECIZIE
privind constituirea Comisiei pentru negocierea Metodologiei privind comunicarea publică
a operelor muzicale prin proiecția publică a operelor cinematografice
Având în vedere prevederile art. 1233, art. 130 alin. (1) lit. b), art. 131 și art. 138 alin. (1) lit. a) din Legea nr. 8/1996 privind
dreptul de autor și drepturile conexe, cu modificările și completările ulterioare, precum și ale art. 3 alin. (2) lit. a) din Hotărârea
Guvernului nr. 401/2006 privind organizarea, funcționarea, structura personalului și dotările necesare îndeplinirii atribuțiilor Oficiului
Român pentru Drepturile de Autor, cu modificările ulterioare,
ținând cont de Cererea formulată de către Uniunea Compozitorilor și Muzicologilor din România — Asociația pentru
Drepturi de Autor (UCMR—ADA), înregistrată la Oficiul Român pentru Drepturile de Autor cu nr. RG II/10.554 din 11 august 2011,
precum și de Referatul nr. RG II/10.785 din 19 august 2011 al Direcției registre și gestiune colectivă,
în temeiul prevederilor art. 6 alin. (1) și art. 7 alin. (3) din Hotărârea de Guvern nr. 401/2006, cu modificările ulterioare,
directorul general al Oficiului Român pentru Drepturile de Autor emite următoarea decizie:
Art. 1. — Se constituie Comisia pentru negocierea
Metodologiei privind comunicarea publică a operelor muzicale
prin proiecția publică a operelor cinematografice, după cum
urmează:
— Uniunea Compozitorilor și Muzicologilor din România —
Asociația pentru Drepturi de Autor (UCMR—ADA) reprezentând
organismul de gestiune din domeniu, pe de o parte, și

— Societatea Comercială CINEMA CITY ROMÂNIA —
S.R.L., Societatea Comercială MOVIEPLEX CINEMA — S.R.L.,
Societatea Comercială HOLLYWOOD MULTIPLEX OPERATIONS —
S.R.L. reprezentând utilizatorii, pe de altă parte.
Art. 2. — Comisia constituită potrivit art. 1 are obligația să
desfășoare negocierile în conformitate cu dispozițiile art. 1311 și
art. 1312 alin. (1) și (2) din Legea nr. 8/1996 privind dreptul de

16

MONITORUL OFICIAL AL ROMÂNIEI, PARTEA I, Nr. 601/25.VIII.2011

autor și drepturile conexe, cu modificările și completările
ulterioare, pe o durată de maximum 30 de zile calendaristice de
la data constituirii.
Art. 3. — Comisia își va stabili programul întâlnirilor, pe care
îl va comunica Oficiului Român pentru Drepturile de Autor.

Art. 4. — Prezenta decizie se publică în Monitorul Oficial al
României, Partea I, în conformitate cu dispozițiile art. 131
alin. (2) din Legea nr. 8/1996, cu modificările și completările
ulterioare, și intră în vigoare la data publicării, fiind postată și pe
site-ul www.orda.ro.

p. Directorul general al Oficiului Român pentru Drepturile de Autor,
Doru Adrian Păunescu
București, 19 august 2011.
Nr. 241.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 601/25.VIII.2011 conține 16 pagini.

Prețul: 3,20 lei

&JUYDGY|525627]
ISSN 1453—4495

