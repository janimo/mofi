Anul 179 (XXIII) — Nr. 84

PARTEA I

LEGI, DECRETE, HOTĂRÂRI ȘI ALTE ACTE

Marți, 1 februarie 2011

SUMAR

Nr.

Pagina

2

12. — Decret privind conferirea Ordinului Național Steaua
României în grad de Cavaler......................................

2

HOTĂRÂRI ALE GUVERNULUI ROMÂNIEI

3–9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.393/2010. — Ordin al ministrului sănătății privind aprobarea
ghidului de practică medicală pentru specialitățile
radiologie-imagistică medicală și medicină nucleară
2. — Ordin al ministrului afacerilor externe privind
publicarea Rezoluției Consiliului Guvernatorilor nr. 86
a Agenției Multilaterale de Garantare a Investițiilor ....
17 — Ordin al ministrului agriculturii și dezvoltării rurale
privind aprobarea reducerilor și excluderilor aplicabile
cererilor de plată a ajutorului specific pentru
îmbunătățirea calității produselor agricole în sectorul
de agricultură ecologică ............................................

Pagina
ACTE ALE AUTORITĂȚII ELECTORALE
PERMANENTE

DECRETE
11. — Decret privind trecerea în rezervă a unui generallocotenent cu trei stele din Ministerul Administrației și
Internelor ....................................................................

53. — Hotărâre pentru aprobarea Normelor metodologice
de aplicare a Legii nr. 255/2010 privind exproprierea
pentru cauză de utilitate publică, necesară realizării
unor obiective de interes național, județean și local........

Nr.

2. — Lista partidelor politice, alianțelor politice, alianțelor
electorale, organizațiilor cetățenilor români aparținând
minorităților naționale și a candidaților independenți
participanți la alegerile parțiale din data de 23 ianuarie
2011 care au depus raportul detaliat al veniturilor și
cheltuielilor electorale, conform art. 38 alin. (2) din
Legea nr. 334/2006 privind finanțarea activității
partidelor politice și a campaniilor electorale,
republicată, pentru alegerile locale parțiale desfășurate
conform Hotărârii Guvernului nr. 1.273/2010 privind
stabilirea datei alegerilor locale parțiale pentru
Consiliul Local al Comunei Orașu Nou, județul Satu
Mare ..........................................................................

15

10
ACTE ALE BĂNCII NAȚIONALE A ROMÂNIEI
10–12

12–15

5. — Circulară privind nivelul ratei dobânzii de referință a
Băncii Naționale a României valabil în luna februarie
2011............................................................................

16

Rectificări ..............................................................................

16

2

MONITORUL OFICIAL AL ROMÂNIEI, PARTEA I, Nr. 84/1.II.2011

DECRETE
PREȘEDINTELE ROMÂNIEI

DECRET
privind trecerea în rezervă a unui general-locotenent
cu trei stele din Ministerul Administrației și Internelor
În temeiul prevederilor art. 94 lit. b) și ale art. 100 din Constituția României,
republicată, ale Legii nr. 80/1995 privind statutul cadrelor militare, cu modificările
și completările ulterioare,
având în vedere propunerea ministrului administrației și internelor,
Președintele României d e c r e t e a z ă:
Articol unic. — Domnul general-locotenent cu trei stele Secară Petru Vladimir
trece în rezervă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 28 ianuarie 2011.
Nr. 11.
PREȘEDINTELE ROMÂNIEI

DECRET
privind conferirea Ordinului Național Steaua României
în grad de Cavaler
În temeiul prevederilor art. 94 lit. a) și ale art. 100 din Constituția României,
republicată, ale art. 4 alin. (3) și ale art. 6 lit. A din Legea nr. 29/2000 privind
sistemul național de decorații al României, cu modificările și completările ulterioare,
în semn de înaltă apreciere pentru meritele deosebite în dezvoltarea și
aprofundarea relațiilor și comunicării interculturale, pentru contribuția personală la
promovarea intereselor naționale,
Președintele României d e c r e t e a z ă:
Articol unic: — Se conferă, post-mortem, Ordinul Național Steaua României
în grad de Cavaler deputatei Liana Dumitrescu.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 28 ianuarie 2011.
Nr. 12.

MONITORUL OFICIAL AL ROMÂNIEI, PARTEA I, Nr. 84/1.II.2011

3

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Normelor metodologice de aplicare a Legii nr. 255/2010
privind exproprierea pentru cauză de utilitate publică, necesară realizării
unor obiective de interes național, județean și local
În temeiul art. 108 din Constituția României, republicată, și al art. 33 din Legea nr. 255/2010 privind exproprierea pentru
cauză de utilitate publică, necesară realizării unor obiective de interes național, județean și local,
Guvernul României adoptă prezenta hotărâre.
Art. 1. — Se aprobă Normele metodologice de aplicare a
Legii nr. 255/2010 privind exproprierea pentru cauză de utilitate
publică, necesară realizării unor obiective de interes național,
județean și local, prevăzute în anexa care face parte integrantă
din prezenta hotărâre.
Art. 2. — La data intrării în vigoare a prezentei hotărâri se
abrogă:
a) Hotărârea Guvernului nr. 242/2007 pentru aprobarea
Normelor metodologice de aplicare a Legii nr. 407/2005 privind
unele măsuri prealabile lucrărilor de reabilitare și extindere a
infrastructurii feroviare publice, publicată în Monitorul Oficial al
României, Partea I, nr.190 din 20 martie 2007;

b) Hotărârea nr. 1.129/2007 pentru aprobarea Normelor
metodologice de aplicare a Legii nr. 85/2007 privind unele
măsuri prealabile lucrărilor de dezvoltare a infrastructurii
aeroportuare la ăAeroportul Internațional Henri Coandă —
București”, publicată în Monitorul Oficial al României, Partea I,
nr. 676 din 4 octombrie 2007;
c) Hotărârea Guvernului nr. 434/2009 pentru aprobarea
Normelor metodologice de aplicare a Legii nr. 198/2004 privind
unele măsuri prealabile lucrărilor de construcție de drumuri de
interes național, județean și local, publicată în Monitorul Oficial
al României, Partea I, nr. 309 din 11 mai 2009.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Anca Daniela Boagiu
Ministrul dezvoltării regionale și turismului,
Elena Gabriela Udrea
Ministrul agriculturii și dezvoltării rurale,
Valeriu Tabără
Ministrul mediului și pădurilor,
László Borbély
Ministrul economiei, comerțului și mediului de afaceri,
Ion Ariton
p. Ministrul administrației și internelor,
Gheorghe Emacu,
secretar de stat
p. Ministrul finanțelor publice,
Gheorghe Gherghina,
secretar de stat
București, 19 ianuarie 2011.
Nr. 53.
ANEXĂ

NORME METODOLOGICE

de aplicare a Legii nr. 255/2010 privind exproprierea pentru cauză de utilitate publică,
necesară realizării unor obiective de interes național, județean și local
CAPITOLUL I
Dispoziții generale
Art. 1. — (1) Prezentele norme metodologice au ca obiect
reglementarea aplicării prevederilor Legii nr. 255/2010 privind
exproprierea pentru cauză de utilitate publică, necesară realizării
unor obiective de interes național, județean și local, denumită în
continuare lege, pentru lucrările prevăzute la art. 2 alin. (1) din
lege.

(2) Coridorul de expropriere reprezintă suprafața de teren cu
sau fără alte imobile aferente, ce urmează a fi afectată de
lucrările prevăzute la art. 2 alin. (1) din lege, stabilită pe baza
variantei finale a studiilor de fezabilitate sau a documentațiilor de
urbanism, după caz, aprobate în conformitate cu prevederile
legale în vigoare, și delimitată în baza unui plan topografic
realizat în sistemul național de proiecție STEREOGRAFIC 1970.
(3) Pentru lucrările necesare dezvoltării rețelei de transport
cu metroul și de modernizare a rețelei existente, prevăzute la

4

MONITORUL OFICIAL AL ROMÂNIEI, PARTEA I, Nr. 84/1.II.2011

art. 2 alin. (1) lit. a) din lege, coridorul de expropriere este
reprezentat de suprafețele de teren ce urmează a fi afectate de
lucrări, astfel cum vor fi evidențiate în planurile topocadastrale
cuprinse în studiul de prefezabilitate, respectiv în varianta finală
a studiului de fezabilitate, după caz.
(4) Planurile topocadastrale anterior menționate vor avea
anexate inventarele de coordonate ale suprafețelor de teren
necesar a fi expropriate în vederea realizării lucrărilor.
(5) Documentația privind coridorul de expropriere va avea
anexată lista proprietarilor și a altor titulari de drepturi reale
identificați pe baza evidențelor Agenției Naționale de Cadastru
și Publicitate Imobiliară și ale unităților administrativ-teritoriale.
Elementele coridorului de expropriere vor fi stabilite, în condițiile
legii, în studiul de fezabilitate și/sau în documentațiile de
urbanism și amenajare a teritoriului.
(6) Amplasamentul lucrării este stabilit pe baza variantei
finale a studiului de fezabilitate sau a documentațiilor de
urbanism, după caz, aprobate în conformitate cu prevederile
legale în vigoare. Acesta va fi delimitat în baza planurilor
topografice realizate în sistemul național de proiecție
STEREOGRAFIC 1970 pentru lucrările necesare dezvoltării
rețelei de transport cu metroul și de modernizare a rețelei
existente, respectiv în baza unui plan topografic realizat în
sistemul național de proiecție STEREOGRAFIC 1970 și
materializat prin bornarea tuturor punctelor de coordonate care
îl definesc, pentru toate celelalte lucrări prevăzute la art. 2
alin. (1) din lege.
Art. 2. — (1) Lucrările de utilitate publică enumerate la art. 2
alin. (1) din lege includ totalitatea lucrărilor prealabile, a lucrărilor
execuției propriu-zise, precum și a celor ce urmează finalizării
operațiunilor de construire, reabilitare, dezvoltare, modernizare,
deviere, extindere, amenajare, ecologizare etc.
(2) Sunt de interes național lucrările miniere executate de
operatorii economici cu capital integral sau majoritar de stat, în
baza unei licențe de exploatare acordate potrivit prevederilor
Legii minelor nr. 85/2003, cu modificările și completările
ulterioare, în vederea extracției lignitului (PCS < 23.865 kj/kg)
destinat producției de energie electrică și termică.
(3) După finalizarea lucrărilor, imobilele care fac obiectul
prevederilor art. 28 alin. (1) din lege, aflate în domeniul public al
statului, se pot transfera în proprietatea publică a unităților
administrativ-teritoriale, în baza prevederilor legale în vigoare.
Art. 3. — (1) Documentația tehnico-economică aferentă
lucrărilor de utilitate publică de interes național, județean și local
corespunzătoare unui coridor de expropriere se elaborează
potrivit dispozițiilor referitoare la studiul de fezabilitate din anexa
nr. 2 la Hotărârea Guvernului nr. 28/2008 privind aprobarea
conținutului-cadru al documentației tehnico-economice aferente
investițiilor publice, precum și a structurii și metodologiei de
elaborare a devizului general pentru obiective de investiții și
lucrări de intervenții.
(2) Documentațiile de urbanism și amenajare a teritoriului
aferente obiectivelor de ecologizare și de reabilitare a zonei
litorale a Mării Negre se elaborează în conformitate cu
prevederile legale în vigoare.
CAPITOLUL II
Etapele procedurii de expropriere
Art. 4. — (1) Aprobarea indicatorilor tehnico-economici ai
lucrărilor de utilitate publică de interes național, județean sau

local, a documentațiilor de urbanism și/sau amenajare a
teritoriului pentru lucrările de interes național, județean sau local,
respectiv pentru realizarea obiectivelor de ecologizare și de
reabilitare a zonei litorale a Mării Negre, prevăzute la art. 2
alin. (1) din lege, se face prin hotărâre de Guvern pentru
aprobarea declanșării procedurii de expropriere sau, după caz,
prin hotărâre a autorității administrației publice locale sau
județene, respectiv a Consiliului General al Municipiului
București.
(2) Prin hotărârea pentru aprobarea declanșării procedurii de
expropriere, în cazul lucrărilor de investiții, se aprobă:
a) indicatorii tehnico-economici ai lucrărilor de interes
național, județean și local, pe baza documentației tehnicoeconomice aferente;
b) amplasamentul lucrărilor, conform variantei finale a
studiului de prefezabilitate, respectiv a variantei finale a studiului
de fezabilitate, după caz;
c) sursa de finanțare;
d) declanșarea procedurii de expropriere a tuturor imobilelor
care constituie coridorul de expropriere;
e) lista proprietarilor și a altor titulari de drepturi reale ai căror
imobile sunt afectate de coridorul de expropriere, identificați pe
baza evidențelor Agenției Naționale de Cadastru și Publicitate
Imobiliară și ale unităților administrativ-teritoriale;
f) sumele individuale aferente despăgubirilor estimate de
către expropriator pe baza unui raport de evaluare întocmit
având în vedere expertizele întocmite și actualizate de camerele
notarilor publici;
g) termenul în care sumele individuale aferente
despăgubirilor se virează într-un cont deschis pe numele
expropriatorului la dispoziția proprietarilor de imobile.
(3) În cazul lucrărilor de investiții, documentațiile de urbanism
și/sau amenajare a teritoriului necesare a fi realizate pentru
autorizarea executării lucrărilor se întocmesc și se aprobă în
conformitate cu prevederile legale în vigoare.
(4) Hotărârea pentru aprobarea documentațiilor de urbanism
și/sau amenajare a teritoriului va conține:
a) documentația de urbanism și/sau amenajare a teritoriului;
b) sursa de finanțare;
c) declanșarea procedurii de expropriere a tuturor imobilelor
care constituie coridorul de expropriere;
d) lista proprietarilor și a altor titulari de drepturi reale
identificați pe baza evidențelor Agenției Naționale de Cadastru
și Publicitate Imobiliară și ale unităților administrativ-teritoriale;
e) sumele individuale aferente despăgubirilor estimate de
către expropriator pe baza unui raport de evaluare întocmit
având în vedere expertizele întocmite și actualizate de camerele
notarilor publici;
f) termenul în care acestea se virează într-un cont deschis pe
numele expropriatorului la dispoziția proprietarilor de imobile.
(5) Hotărârea va fi însoțită de planul topografic care conține
coridorul de expropriere, realizat în sistem național de proiecție
STEREOGRAFIC 1970, avizat și recepționat de către Agenția
Națională de Cadastru și Publicitate Imobiliară.
(6) Indicatorii tehnico-economici aferenți realizării lucrărilor
de utilitate publică vor fi elaborați în condițiile Legii nr. 500/2002
privind finanțele publice, cu modificările și completările
ulterioare, ale Legii administrației publice locale nr. 215/2001,
republicată, cu modificările și completările ulterioare, și ale
celorlalte acte normative incidente și vor conține varianta finală
a studiului de fezabilitate.

MONITORUL OFICIAL AL ROMÂNIEI, PARTEA I, Nr. 84/1.II.2011
(7) Listele imobilelor afectate, cele ale proprietarilor și cele
ale altor titulari de drepturi reale, identificați pe baza evidențelor
Agenției Naționale de Cadastru și Publicitate Imobiliară și ale
unităților administrativ-teritoriale, vor cuprinde informațiile
privind:
a) județul, unitatea administrativ-teritorială, tarlaua, parcela,
numele și prenumele/denumirea deținătorului, puse la dispoziție
de unitățile administrativ-teritoriale;
b) județul, unitatea administrativ-teritorială, numărul cadastral
sau topografic, după caz, și numărul de carte funciară, numele
și prenumele/denumirea deținătorului terenului, suprafața
înscrisă în evidențele Agenției Naționale de Cadastru și
Publicitate Imobiliară;
c) suprafața care urmează a fi expropriată și valoarea
despăgubirii stabilită conform raportului de evaluare întocmit pe
categorii de folosință pentru fiecare unitate administrativteritorială.
(8) În termen de 30 de zile de la publicarea hotărârii
prevăzute la alin. (1), la solicitarea expropriatorului, ordonator
principal de credite, Ministerul Finanțelor Publice aprobă
deschiderea de credit bugetar în contul acestuia pentru suma
reprezentând valoarea totală a despăgubirilor, în condițiile Legii
nr. 500/2002, cu modificările și completările ulterioare.
Art. 5. — (1) După publicarea hotărârii și efectuarea
deschiderilor de credit bugetar în conformitate cu art. 4 alin. (8),
cu respectarea prevederilor legale, expropriatorul are obligația
de a consemna sumele individuale reprezentând plata
despăgubirii pe numele expropriaților conform listei prevăzute
la art. 4 alin. (2).
(2) Expropriatorul are obligația de a afișa lista imobilelor ce
urmează a fi expropriate și planul topografic care conține
coridorul de expropriere la sediul consiliului local și pe pagina
proprie de internet și de a notifica intenția de expropriere a
imobilelor cuprinse în coridorul de expropriere.
(3) Notificarea intenției de expropriere a imobilelor ce
urmează a fi expropriate se transmite către proprietari prin
poștă.
(4) În termen de 30 de zile lucrătoare de la data notificării
prevăzute la alin. (3), proprietarii imobilelor au obligația de a se
prezenta la sediul expropriatorului și de a depune actele care
atestă dreptul de proprietate sau alt drept real asupra imobilelor
supuse exproprierii, în vederea stabilirii unei juste despăgubiri.
(5) Sumele individuale prevăzute la art. 7 din lege pot fi
suplimentate, prin hotărâre a Guvernului, la cererea
expropriatorului, în situația modificării numărului de imobile
necesar a fi expropriate ca urmare a modificării studiului de
fezabilitate sau a proiectului tehnic, precum și în orice alte
situații, temeinic motivate.
Art. 6. — (1) În termen de 5 zile lucrătoare de la expirarea
datei prevăzute la art. 8 alin (2) din lege, expropriatorul are
obligația emiterii deciziei de expropriere pentru întreg coridorul
de expropriere sau, în cazuri justificate, pe etape.
(2) În cazul în care există imobile afectate de expropriere
care sunt înscrise în evidențele de cadastru și carte funciară,
acestea vor fi identificate în anexa la decizia de expropriere cu
număr cadastral sau topografic și număr de carte funciară.
(3) În cazul imobilelor afectate de expropriere care nu sunt
înscrise în evidențele de cadastru și carte funciară, acestea vor
fi identificate în anexa la decizia de expropriere cu numărul de
tarla și de parcelă sau prin orice altă modalitate de identificare
a acestora.

5

(4) Decizia de expropriere produce efecte de la data emiterii
și constituie titlu executoriu, fără alte formalități, pentru predarea
bunului imobil împotriva celor expropriați, după consemnarea
sumelor aferente despăgubirii.
(5) Decizia de expropriere produce efecte de la data emiterii
și constituie titlu executoriu, fără alte formalități, și împotriva
celor care pretind un drept asupra bunului imobil expropriat până
la pronunțarea unei hotărâri definitive și irevocabile cu privire la
dreptul asupra imobilului expropriat, după consemnarea sumelor
aferente despăgubirii.
(6) Decizia de expropriere va fi afișată la sediul consiliilor
locale de pe raza unităților administrativ-teritoriale afectate de
coridorul de expropriere, precum și pe pagina proprie de internet
a expropriatorului.
(7) Decizia de expropriere se emite și își produce efecte de
la data emiterii, ulterior consemnării sumelor aferente
despăgubirii și în situația în care proprietarii imobilelor cuprinse
în listă nu se prezintă în termenul stabilit la art. 8 alin. (2) din
lege, nu prezintă un titlu valabil sau nu sunt cunoscuți
proprietarii, precum și în situația succesiunilor nedeschise sau
aflate în dezbatere, precum și a succesorilor necunoscuți sau
când nu se ajunge la o înțelegere privind valoarea despăgubirii.
(8) În baza deciziei de expropriere și a documentației
întocmite în vederea înscrierii în cartea funciară pentru fiecare
unitate administrativ-teritorială în parte, în conformitate cu
dispozițiile legale aplicabile, expropriatorul solicită intabularea
dreptului de proprietate, respectiv a dreptului de administrare
asupra coridorului de expropriere.
(9) În cazul imobilelor înscrise în cartea funciară, care se
includ în coridorul de expropriere, odată cu intabularea dreptului
de proprietate al expropriatorului asupra coridorului de
expropriere, se va nota din oficiu în cărțile funciare existente
suprapunerea acestor imobile cu coridorul de expropriere. Prin
excepție, în situația în care se expropriază întregul imobil înscris
în cartea funciară, aceasta se închide, cu menționarea
transcrierii imobilului în cartea funciară a coridorului de
expropriere.
(10) Notarea suprapunerii se va radia, din oficiu, în baza
documentațiilor cadastrale individuale întocmite prin grija
expropriatorului și recepționate de Agenția Națională de
Cadastru și Publicitate Imobiliară, în condițiile legii.
(11) După înscrierea în cartea funciară a coridorului de
expropriere pe numele expropriatorului, acesta are obligația de
a începe execuția lucrărilor într-un termen considerat rezonabil,
în funcție de complexitatea acestora.
CAPITOLUL III
Documentațiile cadastrale
Art. 7. — (1) În vederea clarificării situației juridice a zonelor
afectate de expropriere, expropriatorul va întocmi documentațiile
cadastrale individuale conform dispozițiilor legale aplicabile, pe
baza planurilor parcelare întocmite pe sectoare cadastrale.
(2) Coridorul de expropriere trebuie suprapus peste planurile
parcelare afectate de expropriere, întocmite conform
prevederilor Hotărârii Guvernului nr. 890/2005 pentru aprobarea
Regulamentului privind procedura de constituire, atribuțiile și
funcționarea comisiilor pentru stabilirea dreptului de proprietate
privată asupra terenurilor, a modelului și modului de atribuire a
titlurilor de proprietate, precum și punerea în posesie a
proprietarilor, cu modificările și completările ulterioare, inclusiv

6

MONITORUL OFICIAL AL ROMÂNIEI, PARTEA I, Nr. 84/1.II.2011

planurile de amplasament și delimitare a imobilelor recepționate
de Agenția Națională de Cadastru și Publicitate Imobiliară, prin
unitățile sale teritoriale. În situația în care planurile parcelare nu
au fost întocmite până la demararea procedurii de expropriere,
comisiile locale de aplicare a legilor fondului funciar sunt obligate
să întreprindă demersurile legale pentru întocmirea acestora cu
celeritate. În zonele foste necooperativizate suprapunerea se
face peste planurile cadastrale și de carte funciară.
(3) Pentru lucrările prevăzute la art. 1 alin. (3) coridorul de
expropriere se va suprapune cu planurile cadastrale existente în
baza de date a Oficiului de Cadastru și Publicitate Imobiliară.
(4) În cazul în care nu există documentație cadastrală și se
expropriază o parte dintr-un imobil, expropriatorul va întocmi o
documentație cadastrală pentru întreg imobilul, o documentație
cadastrală pentru suprafața care rămâne expropriatului și o
documentație cadastrală pentru suprafața expropriată. Numărul
cadastral se va acorda doar pentru suprafața neexpropriată.
Documentația cadastrală pentru suprafața expropriată va fi
respinsă cu mențiunea că aceasta a fost înscrisă în cartea
funciară pe numele expropriatorului.
(5) În cazul în care există documentație cadastrală și se
expropriază doar o parte dintr-un imobil care este înscris în
cartea funciară, pe baza măsurătorilor executate de expropriator
se determină atât suprafața expropriată, cât și cea
neexpropriată. Numărul cadastral se acordă doar pentru
suprafața neexpropriată. Documentația cadastrală pentru
suprafața expropriată va fi respinsă cu mențiunea că aceasta a
fost înscrisă în cartea funciară pe numele expropriatorului.
(6) În cazul în care documentațiile cadastrale din arhiva
Agenției Naționale de Cadastru și Publicitate Imobiliară sunt
executate în sistem local de coordonate, expropriatorul este
obligat să integreze documentația în sistemul național de
proiecție STEREOGRAFIC 1970, păstrând toate elementele
definitorii ale planului de amplasament și delimitare.
(7) Având în vedere caracterul de excepție al măsurilor de
expropriere, în cazul documentațiilor cadastrale aferente
imobilelor înscrise în cartea funciară, actualizarea informațiilor
tehnice se face cu acordul proprietarului, iar în lipsa
consimțământului acestuia, cu acordul președintelui comisiei
locale pentru stabilirea dreptului de proprietate privată asupra
terenului sau al reprezentantului expropriatorului, după o
prealabilă notificare prin poștă a proprietarului.
(8) Documentațiile cadastrale pentru imobilele expropriate
se recepționează în termen de 10 zile lucrătoare de la depunere
de către Agenția Națională de Cadastru și Publicitate Imobiliară,
prin unitățile sale teritoriale.
Art. 8. — (1) Expertul evaluator specializat în evaluarea
proprietăților imobiliare, membru al Asociației Naționale a
Evaluatorilor din România — ANEVAR, care va întocmi raportul
de evaluare prevăzut la art. 11 alin. (7) din lege, este obligat să
se raporteze la expertizele întocmite și actualizate de camerele
notarilor publici, potrivit art. 771 alin. (5) din Legea nr. 571/2003
privind Codul fiscal, cu modificările și completările ulterioare.
(2) Camerele notarilor publici vor pune la dispoziția
expropriatorului expertizele prevăzute la alin. (1).
(3) În aplicarea dispozițiilor art. 11 alin. (9) din lege, Uniunea
Națională a Notarilor Publici din România va pune la dispoziția
evaluatorului, la cerere, expertizele întocmite de camerele
notarilor publici
Art. 9. — (1) Imobilele proprietate privată necesare pentru
relocarea utilităților pentru drumurile tehnologice, drumurile

temporare, drumurile ocolitoare, cele necesare gropilor de
împrumut pentru asigurarea servituților aeronautice, precum și
cele necesare pentru construcții hidrotehnice speciale și alte
amenajări necesare protecției/realizării lucrării de utilitate publică
pot fi expropriate și se supun prevederilor legii.
(2) În cazul în care nu au fost stabilite prin studiul de
fezabilitate, terenurile prevăzute la alin. (1) se stabilesc de către
expropriator și pot fi expropriate potrivit prevederilor din lege.
Art. 10. — (1) Agenția Națională de Cadastru și Publicitate
Imobiliară, prin unitățile sale teritoriale, după recepția
amplasamentului lucrării și a fiecărei documentații cadastrale de
expropriere, are obligația de a transmite unităților administrativteritoriale lista încheierilor de respingere aferente imobilelor
situate pe coridorul de expropriere după care se interzice
emiterea de către autoritățile competente a oricărui aviz, acord,
permis, autorizație cu privire la imobilele supuse exproprierii.
(2) Atât procedura de expropriere, cât și realizarea lucrărilor
de utilitate publică ce fac obiectul legii nu pot fi suspendate sau
sistate la cererea vreunei persoane care invocă existența unor
litigii privind posesia ori proprietatea imobilului expropriat.
Art. 11. — La cererea expropriatorilor prevăzuți la art. 2 din
lege, secretarii unităților administrativ-teritoriale în raza cărora
sunt situate imobilele expropriate, precum și notarii publici sunt
obligați ca în termen de 5 zile să comunice informații cu privire
la deschiderea procedurilor succesorale.
CAPITOLUL IV
Accesul la imobilele afectate de expropriere
Art. 12. — (1) Deținătorii cu orice titlu ai imobilelor afectate de
elaborarea variantei finale a studiului de fezabilitate pe coridorul
de expropriere sunt obligați, după o prealabilă și obligatorie
înștiințare efectuată de către expropriator, să permită accesul
pentru efectuarea măsurătorilor topografice, a studiilor
geotehnice și a oricăror operațiuni necesare studiului de
fezabilitate, documentațiilor de urbanism și amenajare a
teritoriului, precum și a studiilor de teren arheologice.
(2) Aceste dispoziții se aplică și pentru efectuarea
măsurătorilor topografice necesare întocmirii planurilor, precum
și pentru întocmirea rapoartelor de evaluare sau pentru orice
alte activități necesare, prevăzute de lege.
(3) În vederea efectuării activităților prevăzute la alin. (1) și
(2), înștiințarea efectuată de expropriator se face printr-un anunț
afișat la sediul consiliului local al unității administrativteritoriale/Consiliului General al Municipiului București, ce va
cuprinde cel puțin amplasamentul lucrării și calendarul referitor
la datele în care se va permite accesul pentru activitățile
respective.
Art. 13. — Autoritățile administrației publice locale și forțele
de ordine publică sunt obligate să își dea concursul pentru
ducerea la îndeplinire a prevederilor art. 16 din lege.
CAPITOLUL V
Funcționarea comisiei de verificare a dreptului
de proprietate sau a altor drepturi reale și acordarea
despăgubirilor
Art. 14. — (1) La nivelul fiecărei unități administrativteritoriale, în termen de 5 zile de la data emiterii deciziei de
expropriere se va numi prin decizie a expropriatorului o comisie
de verificare a dreptului de proprietate sau a altui drept real în
temeiul căruia cererea a fost formulată și constată acceptarea

MONITORUL OFICIAL AL ROMÂNIEI, PARTEA I, Nr. 84/1.II.2011
sau, după caz, neacceptarea cuantumului despăgubirii de către
proprietar sau titularii altor drepturi reale asupra imobilelor
supuse exproprierii.
(2) Comisia de verificare a dreptului de proprietate sau a altui
drept real (denumită în continuare comisie) nu are personalitate
juridică.
Art. 15. — (1) Se consideră cerere în înțelesul art. 19 alin. (2)
din lege manifestarea de voință făcută în formă scrisă de către
titularul/titularii dreptului de proprietate sau al/ai altor drepturi
reale sau de către persoanele care justifică un interes legitim,
denumiți în continuare persoane interesate, ce va fi însoțită de
documentele doveditoare prevăzute de lege. Cererea va
cuprinde următoarele elemente:
a) numele și prenumele persoanei interesate;
b) adresa de domiciliu;
c) documentele doveditoare referitoare la existența
drepturilor reale asupra bunului imobil expropriat, în original sau
în copie legalizată;
d) opțiunea privind cuantumul despăgubirii.
(2) În cazul în care comisia va fi constituită la nivelul unei
localități unde nu funcționează birouri ale notarilor publici,
legalizarea copiilor de pe documentele doveditoare se va realiza
de către secretarii unităților administrativ-teritoriale ale
localităților respective, în conformitate cu prevederile art. 12 din
Legea notarilor publici și a activității notariale nr. 36/1995, cu
modificările și completările ulterioare.
(3) În cazul în care există mai multe persoane interesate cu
privire la imobilul supus exproprierii, cererea va fi semnată de
toți, personal sau prin mandatar împuternicit cu procură specială
autentică, iar procura se va atașa cererii.
(4) După numirea comisiei, expropriatorul va transmite
decizia consiliului local competent/Consiliului General al
Municipiului București, care are obligația de a asigura prin
secretarul unității administrativ-teritoriale secretariatul comisiei,
care va primi, înregistra și arhiva cererile și documentele
doveditoare depuse potrivit art. 5 alin. (4).
(5) Secretariatul comisiei va constitui registre și arhive
speciale, în care se vor înregistra cererile și originalele/copiile
legalizate ale documentelor anexate acestora. Cererile se
arhivează și se păstrează prin grija secretariatelor constituite la
nivelul unităților administrativ-teritoriale. Registrele vor cuprinde
mențiuni privitoare la:
a) data înregistrării cererii;
b) numele și prenumele titularului/titularilor cererii;
c) elementele de identificare a imobilului pentru care se
solicită despăgubirea, respectiv numărul cadastral, suprafața,
unitatea administrativ-teritorială în care se situează, proprietarul
sau titularul altui drept real;
d) documentele doveditoare care însoțesc cererea.
(6) Membrii comisiei au acces nelimitat la registre și arhive.
(7) După finalizarea procedurilor de acordare a
despăgubirilor, registrele și arhivele vor fi transmise
expropriatorului pentru a fi păstrate de acesta, conform
reglementărilor în vigoare.
(8) Comisia este formată din 5 membri, după cum urmează:
a) primarul unității administrativ-teritoriale sau, în lipsa
acestuia, viceprimarul;
b) un reprezentant al instituției prefectului;
c) un reprezentant al oficiului de cadastru și publicitate
imobiliară;

7

d) 2 reprezentanți ai expropriatorului, având calificare
juridică.
(9) Comisia își începe activitatea la sediul consiliului
local/Consiliului General al Municipiului București, potrivit art. 11
alin. (5) din lege.
(10) Ședințele comisiei se vor ține zilnic până la data la care
vor fi emise și comunicate, potrivit legii, toate hotărârile de
acordare a despăgubirilor pentru imobilele supuse exproprierii.
(11) Comisia este legal întrunită și își poate desfășura
lucrările în prezența a cel puțin 3 membri, prezența
reprezentanților expropriatorului fiind obligatorie.
(12) În termen de 10 zile de la data începerii activității,
comisia va analiza cererile și documentele anexate acestora și,
după caz:
a) constată că dosarul este complet și convoacă
titularul/titularii cererii, în scris, prin poștă, cu scrisoare
recomandată cu confirmare de primire, în vederea semnării
procesului-verbal;
b) constată că dosarul nu este complet și convoacă
titularul/titularii cererii, în scris, prin poștă, cu scrisoare
recomandată cu confirmare de primire, în termenul prevăzut de
lege, în vederea completării documentelor și a semnării
procesului-verbal.
(13) Convocarea va cuprinde data, ora și locul ședinței în
cadrul căreia va fi încheiat procesul-verbal ce cuprinde
elementele de identificare a imobilului propus spre expropriere,
respectiv tarlaua, parcela, numărul topografic sau numărul
cadastral, după caz, și numărul de carte funciară, după caz,
valoarea despăgubirii, determinată pe baza raportului de
evaluare, și, după caz, vor fi analizate documentele doveditoare
solicitate în completarea celor anexate cererii.
(14) În situația în care titularul dreptului de proprietate sau al
altui drept real care este cunoscut a fost identificat pe baza
datelor de carte funciară, respectiv extrase de carte funciară
pentru informare, a documentației cadastral-juridice, a titlului de
proprietate, a procesului-verbal de punere în posesie, a posesiei
de fapt, a registrului agricol și a altor acte/fapte similare care
produc efecte juridice potrivit legii nu întocmește cererea sau nu
depune documentele doveditoare solicitate în completare, după
împlinirea termenelor prevăzute de lege pentru îndeplinirea
acestor obligații, comisia va face mențiune despre aceasta
într-un proces-verbal, va emite și va comunica hotărârea
conform art. 20 din lege. Sumele datorate ca despăgubire vor fi
consemnate de expropriator pe numele persoanei/persoanelor
astfel identificate.
(15) În cazul în care nicio persoană interesată nu a depus
cerere, iar documentația cadastral-juridică prevăzută de lege a
fost întocmită pe baza documentelor puse la dispoziție de către
oficiile de cadastru și publicitate imobiliară și/sau consiliile locale
ale unităților administrativ-teritoriale competente și din aceste
documente nu rezultă adresa completă a titularilor drepturilor
reale, comisia va face mențiune despre aceasta într-un procesverbal și va emite hotărârea pentru sumele propuse cu titlu de
despăgubire. Notificarea respectivelor sume către aceștia se va
realiza prin afișare la sediul consiliului local/Consiliului General
al Municipiului București competent, iar consemnarea lor se va
face potrivit legii.
(16) În cazurile prevăzute la alin. (14) și (15) persoana
îndreptățită se poate adresa expropriatorului ulterior cu o cerere
însoțită de documentele doveditoare în condițiile prevăzute de

8

MONITORUL OFICIAL AL ROMÂNIEI, PARTEA I, Nr. 84/1.II.2011

lege sau de o hotărâre judecătorească definitivă și irevocabilă,
solicitând eliberarea despăgubirii, potrivit legii.
(17) În cazul în care persoana interesată a făcut cererea, a
depus în termen documentele care fac dovada calității sale și
este de acord cu suma propusă cu titlu de despăgubire, între
comisie și aceasta se încheie un proces-verbal în care se
menționează acordul cu privire la valoarea despăgubirii.
Procesul-verbal se semnează de către membrii comisiei și de
către persoana interesată.
(18) În situația în care persoana îndreptățită nu este de acord
cu cuantumul despăgubirii, comisia face mențiune despre
această situație în procesul-verbal, arătând că persoana
îndreptățită este în drept să se adreseze instanței de judecată în
condițiile prevederilor art. 21—27 din Legea nr. 33/1994 privind
exproprierea pentru cauză de utilitate publică. Procesul-verbal
se semnează de către membrii comisiei și de către persoana
îndreptățită sau se menționează faptul că aceasta nu poate
semna ori refuză să semneze.
(19) În cazul în care persoana interesată a făcut cererea, dar
nu a depus în termen documentele care fac dovada calității sale,
comisia va face mențiune despre acesta într-un proces-verbal și
va adopta hotărârea prevăzută de art. 20 din lege.
(20) În situația în care coproprietarii aflați în concurs sunt de
acord cu cuantumul despăgubirii propuse, între aceștia și
comisie se va încheia un proces-verbal în care se va consemna
acest fapt. Pe baza acestui proces-verbal comisia va emite
hotărârea, urmând ca plata despăgubirilor să se facă în contul
deschis de către expropriator pe numele acestora.
(21) În situația în care coproprietarii aflați în concurs nu sunt
de acord cu cuantumul despăgubirii propuse sau unii dintre
aceștia nu se prezintă în fața comisiei, între coproprietarii
prezenți și comisie se va încheia un proces-verbal în care se va
consemna acest fapt. În cazul în care coproprietarii prezenți
refuză semnarea procesului-verbal, se va face mențiune în
acest sens în cuprinsul acestuia. În temeiul procesului-verbal
comisia va emite hotărârea în temeiul căreia expropriatorul va
consemna sumele datorate ca despăgubire pe numele tuturor.
(22) În situația în care aceeași despăgubire este cerută în
contradictoriu de mai multe persoane ce se pretind deopotrivă
îndreptățite și între care există un litigiu pe rolul instanțelor
judecătorești, comisia va solicita părților să prezinte un certificat
de grefă din care să rezulte existența litigiului. Între comisie și
persoanele aflate în litigiu se va încheia un proces-verbal care
va atesta situația de fapt. Pe baza acestuia comisia va emite
hotărârea în temeiul căreia expropriatorul va consemna
despăgubirea pe numele părților aflate în litigiu.
(23) În situația în care titularul dreptului de proprietate a
înstrăinat imobilul prin simpla tradițiune a titlului sau prin
tradițiunea titlului însoțită de acte sub semnătură privată,
comisia, împreună cu cel puțin una dintre părți, va încheia un
proces-verbal în care se va consemna situația de fapt existentă
și se va indica părților să procedeze la întocmirea formalităților
legale de înstrăinare. Pe baza acestui proces-verbal comisia va
emite hotărârea în temeiul căreia expropriatorul va consemna
despăgubirea pe numele părților.
(24) În toate cazurile procesele-verbale se înregistrează
într-un registru unic, numerotat și sigilat. Originalele proceselorverbale se anexează la hotărârile de acordare a despăgubirilor.
(25) În situația în care, ca urmare a procesului de identificare,
rezultă că titularul dreptului este decedat, iar procedura
succesorală nu a fost deschisă sau în cazul în care comisia este

sesizată de către o persoană în calitate de succesibil al
defunctului, dar care nu deține certificat de moștenitor, comisia
consemnează aceasta în procesul-verbal, iar un reprezentant
împuternicit al expropriatorului, în calitate de persoană
interesată, se va adresa unui notar din circumscripția în care
și-a avut ultimul domiciliu defunctul, solicitându-i informații cu
privire la deschiderea procedurii succesorale.
(26) Suma reprezentând despăgubirile se va consemna pe
numele moștenitorilor aparenți, cu mențiunea că suma face
parte din masa succesorală. Această sumă va fi eliberată la
cererea expropriatorului, pe baza certificatului de moștenitor sau
pe baza unei hotărâri judecătorești definitive și irevocabile.
(27) În situația în care procedura succesorală a fost deja
deschisă, expropriatorul va consemna suma în condițiile
prevăzute la alin. (26).
(28) În cazul în care, ca urmare a procesului de identificare,
rezultă că titularul dreptului este decedat, iar moștenitorii
aparenți nu pot fi cunoscuți sau identificați, suma reprezentând
despăgubirea se va consemna pe seama succesiunii, cu
mențiunea că suma face parte din masa succesorală. Suma va
rămâne consemnată până la stabilirea moștenitorilor, când se
va proceda potrivit alin. (26) teza a doua, sau, după caz, până
la împlinirea termenului prevăzut de lege pentru vacanța
succesorală.
Art. 16. — (1) În toate cazurile comisia va emite o hotărâre
de stabilire a despăgubirilor în termen de două zile de la
încheierea procesului-verbal, care va cuprinde mențiuni
privitoare la:
a) data emiterii și componența comisiei;
b) elementele de identificare a imobilului afectat: județul,
localitatea, numărul cadastral și numărul de carte funciară, după
caz, suprafața și numele proprietarului/deținătorului;
c) datele de identificare a titularului cererii, dacă a fost
formulată cererea, numele și prenumele persoanelor îndreptățite
să primească despăgubiri sau mențiunea conform căreia nu a
fost depusă nicio cerere întemeiată pe dispozițiile art. 5 din lege;
d) acordul/dezacordul persoanelor îndreptățite să primească
despăgubiri cu privire la cuantumul despăgubirilor, exprimat în
cuprinsul procesului-verbal, sau mențiunea referitoare la
neprezentarea acestuia în fața comisiei;
e) valoarea despăgubirilor și modul de plată a acestora;
f) documentele avute în vedere la emiterea hotărârii;
g) concluzia comisiei și textul de lege pe care se întemeiază;
h) calea de atac împotriva hotărârii și termenul în care poate
fi exercitată.
(2) Hotărârea comisiei se emite în 4 exemplare originale și
poartă semnăturile membrilor comisiei prezenți. Hotărârea va
avea ca anexă procesul-verbal întocmit în condițiile prezentelor
norme metodologice. În cazul pluralității persoanelor interesate,
hotărârea se emite într-un număr de exemplare originale
corespunzător.
(3) Hotărârea comisiei poate fi revocată pentru motive
temeinice. În acest caz titularul cererii va fi notificat.
(4) Hotărârea se comunică în original titularului cererii prin
scrisoare recomandată cu confirmare de primire sau poate fi
ridicată personal de titularul cererii ori de mandatarul acestuia cu
procură specială autentică, cu semnătură de primire.
(5) Hotărârea comisiei poate fi consultată la sediul
expropriatorului. Hotărârile, cuprinzând și cuantumul
despăgubirilor, se vor afișa în extras atât la sediul consiliului
local/Consiliului General al Municipiului București în raza căruia

MONITORUL OFICIAL AL ROMÂNIEI, PARTEA I, Nr. 84/1.II.2011
se află situat imobilul expropriat, cât și pe pagina proprie de
internet a expropriatorului.
(6) În cazul în care, potrivit hotărârii comisiei, expropriatorul
consemnează despăgubirile într-un cont bancar, un exemplar al
hotărârii se va comunica unității bancare la care s-a deschis
contul pe numele titularului/titularilor de drepturi reale.
Art. 17. — (1) În cazul în care există mai multe persoane
îndreptățite să primească despăgubiri, eliberarea sumei în
numerar se va face tuturor titularilor de drepturi reale sau
mandatarilor acestora, cu procură autentică și specială, care vor
semna de primire. Mai multe persoane pot fi reprezentate de un
singur mandatar.
(2) Consemnarea despăgubirilor se va face de către
expropriator la unități bancare, după următoarea procedură:
a) în cazul în care există un singur titular de drepturi reale, al
cărui drept este recunoscut de comisia constituită de
expropriator, expropriatorul va consemna despăgubirile pe
numele acestuia;
b) în cazul în care există mai mulți titulari de drepturi reale
care nu au convenit asupra despăgubirilor, expropriatorul va
consemna despăgubirile pe numele tuturor. La cererea
expropriatorului unitatea bancară va elibera despăgubirile
persoanelor care își probează dreptul real în fața
expropriatorului, în temeiul unei hotărâri judecătorești definitive
și irevocabile sau în temeiul unui alt act autentic prin care se
consfințește învoiala tuturor titularilor de drepturi reale cu privire
la cuantumul despăgubirilor ce le revin fiecăruia dintre ei;
c) în cazul în care există mai multe persoane care pretind în
contradictoriu un drept real, expropriatorul va consemna
despăgubirile pe numele tuturor părților aflate în litigiu. La
cererea expropriatorului, unitatea bancară va elibera
despăgubirile persoanei care își probează dreptul real în temeiul
unei hotărâri judecătorești definitive și irevocabile;
d) în cazul în care titularul unic sau unul/unii dintre titularii de
drepturi reale a/au decedat și procedura succesorală a fost
deschisă, expropriatorul va consemna despăgubirile pe seama
succesiunii într-un cont deschis pe numele notarului pe rolul
căruia se află procedura succesorală, cu mențiunea că suma
reprezintă despăgubire în temeiul legii. La cererea
expropriatorului, suma va fi eliberată de către notar
moștenitorilor, pe bază de certificat de moștenitor sau în temeiul
unei hotărâri judecătorești definitive și irevocabile;
e) în cazul în care titularul unic sau unul/unii dintre titularii de
drepturi reale a/au decedat și succesiunea nu a fost deschisă,
expropriatorul va solicita deschiderea succesiunii. În acest caz,
procedura de consemnare și de acordare a despăgubirilor este
cea prevăzută la lit. d).
(3) La cererea expropriatorului, unitatea bancară va deschide
conturi pe numele persoanelor expropriate pe baza informațiilor
furnizate de expropriator cu privire la numele persoanelor și la
elementele de identificare a imobilului, respectiv numărul
cadastral și numărul de carte funciară, ce a fost expropriat.
Unitatea bancară va elibera sumele consemnate doar la cererea
expropriatorului și numai persoanei indicate de către acesta.
CAPITOLUL VI
Avize, acorduri, certificate si autorizații
Art. 18. — Documentația de avizare și aprobare a scoaterii
definitive sau temporare a terenurilor necesare pentru lucrări de
utilitate publică de interes național, județean și local din circuitul

9

agricol și, respectiv, din fondul forestier național, fără plata
taxelor prevăzute la art. 92 alin. (4) din Legea fondului funciar
nr. 18/1991, republicată, cu modificările și completările
ulterioare, respectiv a taxelor și a celorlalte sume datorate
potrivit art. 33 alin. (2) lit. h), art. 36 alin. (2), art. 41 și 42 din
Legea nr. 46/2008 — Codul silvic, cu modificările și completările
ulterioare, se va întocmi, conform reglementărilor în vigoare, de
către expropriator. Documentația pentru terenurile forestiere se
întocmește în condițiile art. 19 și 20.
Art. 19. — Pentru terenurile forestiere cu suprafața mai mică
de 1,0 ha, documentațiile în baza cărora se emit aprobările de
scoatere din fondul forestier național conțin următoarele
documente:
a)
solicitarea
expropriatorului
de
scoatere
definitivă/temporară a terenului din fondul forestier național,
adresată inspectoratului teritorial de regim silvic și de vânătoare
în raza căruia se află terenul solicitat pentru scoatere din fondul
forestier;
b) plan de încadrare în zonă;
c) plan de situație al amplasamentului care urmează a fi
ocupat. Din plan va rezulta situația terenului înainte de a fi scos
din fondul forestier, precum și după ce va fi realizat obiectivul
pentru care s-a solicitat scoaterea;
d) fișa tehnică de transmitere-defrișare;
e) avizul Regiei Naționale a Pădurilor — Romsilva, pentru
terenurile forestiere proprietate publică a statului. În cazul în
care terenul a fost expropriat fără să mai fie transmis în
administrarea Regiei Naționale a Pădurilor — Romsilva, nu este
nevoie de aviz;
f) actul administrativ al autorității de protecție a mediului;
g) decizia de expropriere și documentele care atestă plata, în
copie, certificate conform cu originalul, pentru terenurile
dobândite în baza legii.
Art. 20. — Pentru terenurile forestiere cu suprafața mai mare
sau egală cu 1,0 ha, documentațiile în baza cărora se emit
aprobările de scoatere din fondul forestier național conțin
următoarele documente:
a) solicitarea de scoatere definitivă/temporară a terenului din
fondul forestier național, adresată autorității publice centrale
care răspunde de silvicultură;
b) plan de încadrare în zonă;
c) plan de situație al amplasamentului care urmează a fi
ocupat. Din plan va rezulta situația terenului înainte de a fi scos
din fondul forestier, precum și situația terenului după ce va fi
realizat obiectivul pentru care s-a solicitat scoaterea;
d) fișa tehnică de transmitere-defrișare a terenului solicitat
pentru scoatere din fondul forestier național, întocmită de unități
abilitate. Fișa tehnică va fi vizată de către inspectoratul teritorial
de regim silvic și de vânătoare;
e) avizul Regiei Naționale a Pădurilor — Romsilva, pentru
terenurile forestiere proprietate publică a statului. În cazul în
care terenul forestier a fost expropriat, nu mai este nevoie de
acest aviz;
f) avizul inspectoratului teritorial de regim silvic și de
vânătoare în raza căruia se află terenul solicitat pentru scoatere
din fondul forestier național;
g) acordul de mediu;
h) decizia de expropriere și documentele care atestă plata, în
copie, certificate conform cu originalul, pentru terenurile
dobândite în baza legii.

10

MONITORUL OFICIAL AL ROMÂNIEI, PARTEA I, Nr. 84/1.II.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind aprobarea ghidului de practică medicală pentru specialitățile radiologie-imagistică medicală
și medicină nucleară
Văzând Referatul de aprobare al Direcției asistență medicală nr. Cs.A. 9.122 din 27 august 2010,
având în vedere prevederile art. 16 alin. (1) lit. g) din Legea nr. 95/2006 privind reforma în domeniul sănătății, cu modificările
și completările ulterioare, și ale art. 7 lit. c) din anexa nr. 1A ăRegulament de organizare și funcționare al Comisiilor de specialitate
ale Ministerului Sănătății” la Ordinul ministrului sănătății nr. 326/2009 privind înființarea comisiilor de specialitate ale Ministerului
Sănătății și a Comisiei naționale de transparență, cu modificările și completările ulterioare,
în temeiul prevederilor Hotărârii Guvernului nr. 144/2010 privind organizarea și funcționarea Ministerului Sănătății, cu
modificările și completările ulterioare,
ministrul sănătății emite următorul ordin:
Art. 1. — Se aprobă ghidul de practică medicală pentru
specialitatea radiologie-imagistică medicală și medicină
nucleară ăGhid de utilizare a examenelor radiologice și
imagistice medicale” prevăzut în anexă.
Art. 2. — Anexa va putea fi accesată pe site-ul Ministerului
Sănătății, la adresa www.ms.ro, rubrica ăGhiduri clinice”.
Art. 3. — Anexa*) face parte integrantă din prezentul ordin.
Art. 4. — Direcțiile de specialitate ale Ministerului Sănătății,
direcțiile de sănătate publică județene și a municipiului

București, membrii comisiilor de specialitate ale Ministerului
Sănătății, unitățile sanitare publice și private, precum și
personalul medical implicat în furnizarea de servicii medicale din
specialitățile implicate vor duce la îndeplinire prevederile
prezentului ordin.
Art. 5. — Prezentul ordin se publică în Monitorul Oficial al
României, Partea I.

Ministrul sănătății,
Cseke Attila
București, 8 noiembrie 2010.
Nr. 1.393.
*) Anexa se publică în Monitorul Oficial al României, Partea I, nr. 84 bis, care se poate achiziționa de la Centrul pentru relații cu publicul al Regiei
Autonome ăMonitorul Oficial”, București, șos. Panduri nr. 1.

MINISTERUL AFACERILOR EXTERNE

ORDIN
privind publicarea Rezoluției Consiliului Guvernatorilor nr. 86
a Agenției Multilaterale de Garantare a Investițiilor
În temeiul art. 38 alin. (4) din Legea nr. 590/2003 privind tratatele, potrivit
căruia prin ordin al ministrului afacerilor externe se fac cunoscute date și informații
privind evoluțiile survenite în privința tratatelor încheiate de România, precum și
textele tratatelor revizuite, care se publică, fără plată, în Monitorul Oficial al
României, Partea I,
în baza Legii nr. 43/1992 pentru ratificarea Convenției de constituire a
Agenției Multilaterale de Garantare a Investițiilor,
în temeiul art. 4 alin. (5) din Hotărârea Guvernului nr. 100/2004 privind
organizarea și funcționarea Ministerului Afacerilor Externe, cu modificările și
completările ulterioare,
ministrul afacerilor externe emite prezentul ordin.
Articol unic. — Se dispune publicarea în Monitorul Oficial al României, Partea I,
a Rezoluției Consiliului Guvernatorilor nr. 86 a Agenției Multilaterale de Garantare
a Investițiilor, prevăzută în anexa care face parte integrantă din prezentul ordin.
Ministrul afacerilor externe,
Teodor Baconschi
București, 12 ianuarie 2011.
Nr. 2.

MONITORUL OFICIAL AL ROMÂNIEI, PARTEA I, Nr. 84/1.II.2011

11
ANEXĂ

AGENȚIA MULTILATERALĂ DE GARANTARE A INVESTIȚIILOR
CONSILIUL GUVERNATORILOR
R E Z O L U Ț I A Nr. 86

Modernizarea mandatului MIGA: Amendamente la Convenția de constituire a Agenției Multilaterale de Garantare a
Investițiilor (MIGA)
În condițiile în care art. 59 din Convenția MIGA de constituire a Agenției Multilaterale de Garantare a Investițiilor (Convenția
MIGA) stipulează că ăaceastă convenție și anexele sale pot fi modificate prin votul a 3/5 din guvernatori, exercitând 4/5 din totalul
capacității de vot”; și
în condițiile în care art. 60 din Convenția MIGA stipulează că ăOrice propunere de modificare a acestei convenții, dacă
emană de la un stat membru sau un guvernator ori un director, va fi comunicată președintelui Consiliului de conducere, care va
aduce propunerea la cunoștința Consiliului de conducere. Dacă modificarea propusă este recomandată de Consiliul de conducere,
ea va fi supusă spre aprobare Consiliului guvernatorilor, în conformitate cu art. 59. Când o modificare a fost aprobată în regulă de
Consiliul guvernatorilor, agenția va certifica aceasta printr-o comunicare formală adresată tuturor membrilor săi. Modificările vor
intra în vigoare pentru toți membrii în 90 de zile după data comunicării formale, numai dacă Consiliul guvernatorilor nu va specifica
o dată diferită.”,
având în vedere cele prezentate,
Consiliul Guvernatorilor d e c i d e:
1. Articolul 11 al Convenției MIGA se modifică după cum
urmează:
ăARTICOLUL 11
Riscuri acoperite

a) Ținând cont de prevederile secțiunilor b) și c) de mai jos,
Agenția poate garanta investiții eligibile împotriva unei pierderi
rezultate ca urmare a unuia sau mai multora dintre următoarele
tipuri de risc:
(i) transfer valutar — implementarea oricăror restricții,
imputabilă guvernului-gazdă, asupra transferului, în
afara statului-gazdă, a monedei naționale într-o valută
liber convertibilă sau într-o altă valută acceptabilă
pentru beneficiarul garanției, inclusiv un eșec al
guvernului-gazdă de a reacționa într-un interval de timp
rezonabil la o solicitare a unui asemenea beneficiar
pentru un transfer de acest gen;
(ii) expropriere sau măsuri similare — orice acțiune
legislativă sau administrativă ori omisiune imputabilă
guvernului-gazdă și care are efectul de a priva
beneficiarul garanției de proprietatea sau controlul
asupra investiției sale ori de un beneficiu substanțial
rezultat din investiția sa, cu excepția măsurilor cu
caracter nediscriminatoriu și cu aplicare generală pe
care autoritățile guvernamentale le adoptă în mod
normal pentru reglarea activității economice în teritoriile
sale;
(iii) denunțarea contractului — orice respingere sau
denunțare a contractului de către guvernul-gazdă a unui
contract cu beneficiarul garanției, atunci când:
a) beneficiarul garanției nu are posibilitatea de a apela
la o instanță de judecată sau arbitrală pentru a analiza
plângerea privind respingerea ori denunțarea
contractului; sau b) o decizie a unei asemenea instanțe
nu este emisă într-un interval rezonabil de timp, după

cum va fi prevăzut în contractele de garantare în
conformitate cu reglementările Agenției; sau c) o
asemenea decizie nu poate fi pusă în aplicare; și
(iv) război sau conflicte civile — orice acțiune militară sau
conflicte civile în orice teritoriu al statului-gazdă asupra
căruia prezenta convenție va fi aplicabilă conform
prevederilor art. 66.
b) În plus, Consiliul de conducere, cu majoritate specială,
poate aproba extinderea acoperirii, în condițiile prezentului
articol, la riscuri necomerciale specifice, altele decât cele
menționate în secțiunea a) de mai sus, dar sub nicio formă nu
poate include riscul de devalorizare sau de depreciere
monetară.
c) Nu vor fi acoperite pierderile rezultate din următoarele
situații:
(i) orice acțiune sau omisiune a guvernului-gazdă care a
fost agreată de beneficiarul garanției sau pentru care
acesta a fost responsabil; și
(ii) orice acțiune sau omisiune a guvernului-gazdă sau
orice alt eveniment care s-a produs înainte de
încheierea contractului de garantare.”
2. Articolul 12 al Convenției MIGA se modifică după cum
urmează:
ăARTICOLUL 12
Investiții eligibile

a) Investițiile eligibile vor include participații de capital,
inclusiv împrumuturi pe termen mediu și lung contractate sau
garantate de acționarii societății vizate, și alte forme similare de
investiții directe, care pot fi stabilite de către Consiliul de
conducere.
b) Împrumuturi, altele decât cele menționate în secțiunea a),
sunt eligibile pentru a fi acoperite de garanție (i) dacă sunt

12

MONITORUL OFICIAL AL ROMÂNIEI, PARTEA I, Nr. 84/1.II.2011

contractate pentru finanțarea sau sunt relaționate în alt fel cu o
investiție ori un proiect specific în care se regăsește o altă formă
de investiție directă, garantată sau nu de către Agenție și
indiferent de momentul în care respectiva investiție a fost
efectuată, sau (ii) în alte situații care pot fi aprobate de către
Consiliul de conducere prin majoritate specială.
c) Consiliul de conducere, prin majoritate specială, poate
încadra drept eligibilă orice altă formă de investiție pe termen
mediu sau lung.
d) Garanțiile se vor limita, în general, la investiții a căror
implementare începe după înregistrarea solicitării de garantare
de către Agenție sau după primirea de către Agenție a unei alte
dovezi satisfăcătoare cu privire la intenția investitorului de a
obține garanții din partea Agenției. Astfel de investiții pot include:
(i) un transfer de valută efectuat pentru modernizarea,
extinderea sau dezvoltarea unei investiții existente, caz
în care atât investiția inițială, cât și cea suplimentară pot
fi considerate eligibile spre a fi acoperite de garanție;
(ii) folosirea veniturilor din investiții existente, care, în caz
contrar, ar putea fi transferate în afara statului-gazdă;
(iii) achiziția unei investiții existente de către un investitor
eligibil nou;
(iv) investiții existente, în cadrul cărora un investitor eligibil
încearcă să implementeze un mix de investiții existente
și noi;

(v)

investiții existente aflate în proprietatea unui investitor
eligibil, la nivelul cărora are loc o îmbunătățire sau o
dezvoltare a proiectului care stă la baza acestora sau la
care investitorul demonstrează în alt fel angajamentul
său pe termen mediu sau lung față de proiect, iar
Agenția este convinsă de faptul că proiectul va continua
să aibă un impact de dezvoltare ridicat în statul-gazdă;
și

(vi)

alte investiții care pot fi aprobate de către Consiliul de
conducere prin majoritate specială.

e) La garantarea unei investiții, Agenția va trebui să se
asigure cu privire la:
(i)

performanța economică a investiției și contribuția sa la
dezvoltarea statului-gazdă;

(ii)

respectarea de către investiție a legislației și a
reglementărilor legale ale statului-gazdă;

(iii)

încadrarea investiției în prioritățile și obiectivele de
dezvoltare declarate ale statului-gazdă; și

(iv)

mediul investițional din statul-gazdă, inclusiv existența
unui tratament corect și echitabil și protecția juridică a
investiției.”

(Adoptat la 30 iulie 2010.)

MINISTERUL AGRICULTURII ȘI DEZVOLTĂRII RURALE

ORDIN
privind aprobarea reducerilor și excluderilor aplicabile cererilor de plată a ajutorului specific
pentru îmbunătățirea calității produselor agricole în sectorul de agricultură ecologică
Având în vedere prevederile Regulamentului (CE) nr. 73/2009 al Consiliului din 19 ianuarie 2009 de stabilire a unor norme
comune pentru sistemele de ajutor direct pentru agricultori în cadrul politicii agricole comune și de instituire a anumitor sisteme de
ajutor pentru agricultori, de modificare a Regulamentelor (CE) nr. 1.290/2005, (CE) nr. 247/2006, (CE) nr. 378/2007 și de abrogare
a Regulamentului (CE) nr. 1.782/2003,
în conformitate cu Regulamentul Consiliului (CE) nr. 1.122/2009 din 30 noiembrie 2009 de stabilire a normelor de aplicare
a Regulamentului (CE) nr. 73/2009 al Consiliului în ceea ce privește ecocondiționalitatea, modularea și sistemul integrat de
administrare și control în cadrul schemelor de ajutor direct pentru agricultori prevăzute de regulamentul respectiv, precum și de
aplicare a Regulamentului (CE) nr. 1.234/2007 al Consiliului în ceea ce privește ecocondiționalitatea în cadrul schemei de ajutoare
prevăzute pentru sectorul vitivinicol,
în temeiul prevederilor art. 14 alin. (1) din Hotărârea Guvernului nr. 759/2010 privind acordarea de ajutoare specifice
pentru îmbunătățirea calității produselor agricole în sectorul de agricultură ecologică, cu modificările și completările ulterioare,
în baza prevederilor Referatului de aprobare al Direcției generale politici agricole nr. 69.084 din 7 ianuarie 2011,
în temeiul Hotărârii Guvernului nr. 725/2010 privind reorganizarea și funcționarea Ministerului Agriculturii și Dezvoltării
Rurale, precum și a unor structuri aflate în subordinea acestuia, cu modificările și completările ulterioare,
ministrul agriculturii și dezvoltării rurale emite prezentul ordin.
Art. 1. — Prezentul ordin aprobă reducerile și excluderile
aplicabile cererilor de plată a ajutorului specific pentru

îmbunătățirea calității produselor agricole în sectorul de
agricultură ecologică.

MONITORUL OFICIAL AL ROMÂNIEI, PARTEA I, Nr. 84/1.II.2011
Art. 2. — În sensul prezentului ordin, termenii și expresiile de
mai jos au următoarele semnificații:
a) beneficiari — beneficiarii ajutorului specific acordat
conform Hotărârii Guvernului nr. 759/2010 privind acordarea de
ajutoare specifice pentru îmbunătățirea calității produselor
agricole în sectorul de agricultură ecologică, cu modificările și
completările ulterioare;
b) suprafața solicitată — suprafața pentru care beneficiarul
solicită ajutorul specific prin cererea de plată;
c) numărul de animale/păsări/familii de albine solicitat —
numărul de animale/păsări/familii de albine pentru care
beneficiarul solicită ajutorul specific prin cererea de plată;
d) suprafața determinată — suprafața care îndeplinește toate
condițiile de eligibilitate pentru acordarea ajutorului specific,
stabilită în urma controalelor administrative și la fața locului;
e) numărul de animale/păsări/familii de albine determinat —
numărul de animale/păsări/familii de albine care îndeplinește
toate condițiile de eligibilitate pentru acordarea ajutorului
specific, stabilit în urma controalelor administrative și la fața
locului.
Art. 3. — (1) Beneficiarilor li se pot aplica reduceri și excluderi
de la plată pe toată perioada angajamentului de menținere în
sistemul de agricultură ecologică, în limita perioadei de acordare
a ajutorului specific.
(2) Prevederile alin. (1) nu se aplică în cazurile de forță
majoră, circumstanțe excepționale și circumstanțe naturale,
menționate la art. 67, 73 și 75 din Regulamentul Consiliului (CE)
nr. 1.122/2009 din 30 noiembrie 2009 de stabilire a normelor de
aplicare a Regulamentului (CE) nr. 73/2009 al Consiliului în ceea
ce privește ecocondiționalitatea, modularea și sistemul integrat
de administrare și control în cadrul schemelor de ajutor direct
pentru agricultori prevăzute de regulamentul respectiv, precum
și de aplicare a Regulamentului (CE) nr. 1.234/2007 al
Consiliului în ceea ce privește ecocondiționalitatea în cadrul
schemei de ajutoare prevăzute pentru sectorul vitivinicol.
(3) Excluderile de la plată se aplică în următoarele cazuri:
a) depunerea cu întârziere a cererii de plată, după data-limită
de depunere;
b) depunerea cererilor de plată pentru exploatațiile care nu
sunt în perioada de conversie la agricultura ecologică;
c) depunerea mai multor cereri pentru solicitarea ajutorului
specific, începând cu a doua cerere depusă în ordine
cronologică;
d) neîndeplinirea uneia sau mai multor condiții de eligibilitate
prevăzute la art. 3 din Hotărârea Guvernului nr. 759/2010, cu
modificările și completările ulterioare;
e) nerespectarea angajamentului de menținere în sistemul
de agricultură ecologică, depus de beneficiar în conformitate cu
art. 5 alin. (1) lit. h) din Hotărârea Guvernului nr. 759/2010, cu
modificările și completările ulterioare;

f) în cazul în care diferența dintre suprafața determinată și
suprafața solicitată sau numărul de animale/păsări/familii de
albine determinat și numărul de animale/păsări/familii de albine
solicitat este mai mare de 20%.
(4) Reducerea sumei de plată se aplică în următoarele
cazuri:
a) documentele care fac dovada folosinței terenului atestă o
suprafață mai mică decât suprafața pentru care se solicită
ajutorul specific;
b) suprafața/numărul de animale/păsări/familii de albine
pentru care organismul de inspecție și certificare a emis certificat
de conformitate/master certificat/certificat de confirmare a
conversiei este mai mică decât suprafața/numărul de
animale/păsări/familii de albine pentru care se solicită ajutorul
specific.
(5) Pentru producția vegetală, reducerea sumei de plată se
aplică în cazul în care diferența dintre suprafața determinată și
cea solicitată se încadrează între 3% și 20%, în conformitate cu
anexa care face parte integrantă din prezentul ordin. Pentru
diferențe mai mici de 3% sau 2 ha nu se aplică nicio reducere.
(6) Pentru producția animalieră, reducerea sumei de plată se
aplică în cazul în care diferența dintre numărul de
animale/păsări/familii de albine determinat și cel solicitat se
încadrează între 3% și 20%, în conformitate cu anexa care face
parte integrantă din prezentul ordin. Pentru diferențe mai mici
de 3% sau 3 animale/păsări/familii de albine nu se aplică nicio
reducere.
Art. 4. — Începând cu al doilea an de la semnarea
angajamentului de menținere în sistemul de agricultură
ecologică, beneficiarul este obligat să restituie suma încasată
anterior dacă nu a menținut exploatația în sistemul de
agricultură ecologică pe o perioadă de 5 ani de la data depunerii
cererii. În cazul în care nu a menținut în sistemul de agricultură
ecologică cel puțin suprafața, numărul de animale/păsări/familii
de albine pentru care a încasat ajutorul specific, se va proceda
la reducerea de la plată/restituirea sumei proporțional cu
diferența față de cererea inițială.
Art. 5. — Beneficiarul trebuie să depună anual, începând cu
anul 2011, până la data de 15 octombrie, pe toată perioada
angajamentului, copia certificatului de conformitate/master
certificatului/certificatului de confirmare a conversiei din care să
reiasă că suprafața sau numărul de animale/păsări/familii de
albine care a fost determinată/determinat în primul an ca
eligibilă/eligibil pentru acordarea ajutorului specific este
menținută/menținut în sistemul de agricultură ecologică.
Art. 6. — Prezentul ordin se publică în Monitorul Oficial al
României, Partea I.

Ministrul agriculturii și dezvoltării rurale,
Valeriu Tabără

București, 20 ianuarie 2011.
Nr. 17.

13

14

MONITORUL OFICIAL AL ROMÂNIEI, PARTEA I, Nr. 84/1.II.2011
ANEXĂ

Plata anuală
— euro —

% diferență*)

Reducerea aplicată
—%—

Restul de plată
după reducere

3—10%

5%

1.425

10—15%

10%

1.350

15—20%

15%

1.275

3—10%

5%

2.185

10—15%

10%

2.070

15—20%

15%

1.955

3—10%

5%

2.755

10—15%

10%

2.610

15—20%

15%

2.465

3—10%

5%

3.230

10—15%

10%

3.060

15—20%

15%

2.890

3—10%

5%

3.610

10—15%

10%

3.420

15—20%

15%

3.230

3—10%

5%

1.425

10—15%

10%

1.350

15—20%

15%

1.275

3—10%

5%

2.985

10—15%

10%

2.700

15—20%

15%

2.550

3—10%

5%

760

10—15%

10%

720

15—20%

15%

680

3—10%

5%

1.900

10—15%

10%

1.800

15—20%

Dimensiunea exploatației

15%

1.700

3—10%

5%

475

10—15%

10%

450

15—20%

15%

425

Producția vegetală — suprafețe în conversie
0,3—5 ha

5—20 ha

20—50 ha

50—100 ha

peste 100 ha

1.500

2.300

2.900

3.400

3.800

Creșterea animalelor în conversie
Păsări
sub 500 de capete

peste 500 de capete

1.500

3.000

Bovine
sub 20 de capete

peste 20 de capete

800

2.000

Ovine/Caprine
sub 20 de capete

500

15

MONITORUL OFICIAL AL ROMÂNIEI, PARTEA I, Nr. 84/1.II.2011

Dimensiunea exploatației

Plata anuală
— euro —

% diferență*)

Reducerea aplicată
—%—

Restul de plată
după reducere

21—100 de capete

1.500

3—10%

5%

1.425

10—15%

10%

1.350

15—20%

15%

1.275

3—10%

5%

3.325

10—15%

10%

3.150

15—20%

15%

2.975

3—10%

5%

712,5

10—15%

10%

675

15—20%

15%

637,5

3—10%

5%

807,5

10—15%

10%

765

15—20%

15%

722,5

3—10%

5%

902,5

10—15%

10%

855

15—20%

15%

807,5

peste 100 de capete

3.500

Apicultură
0—50 de familii

51—100 de familii

peste 100 de familii

750

850

950

*) % diferență se stabilește ca fiind raportul dintre diferența dintre suprafața/numărul de animale/păsări/familii de albine solicitat/ă și suprafața/numărul
de animale/păsări/familii de albine determinat/ă și suprafața/numărul de animale/păsări/familii de albine determinat/ă înmulțit cu 100.

ACTE ALE AUTORITĂȚII
ELECTORALE PERMANENTE
AUTORITATEA ELECTORALĂ PERMANENTĂ

L I S TA
partidelor politice, alianțelor politice, alianțelor electorale,
organizațiilor cetățenilor români aparținând minorităților
naționale și a candidaților independenți participanți la
alegerile parțiale din data de 23 ianuarie 2011 care au depus
raportul detaliat al veniturilor și cheltuielilor electorale,
conform art. 38 alin. (2) din Legea nr. 334/2006 privind
finanțarea activității partidelor politice și a campaniilor
electorale, republicată, pentru alegerile locale parțiale
desfășurate conform Hotărârii Guvernului nr. 1.273/2010
privind stabilirea datei alegerilor locale parțiale pentru
Consiliul Local al Comunei Orașu Nou, județul Satu Mare
Comuna Orașu Nou, județul Satu Mare
— Uniunea Democrată Maghiară din România
— Partidul Social Democrat
— Partidul Național Liberal
— Partidul Democrat Liberal
București, 28 ianuarie 2011.
Nr. 2.

16

MONITORUL OFICIAL AL ROMÂNIEI, PARTEA I, Nr. 84/1.II.2011

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind nivelul ratei dobânzii de referință
a Băncii Naționale a României valabil în luna februarie 2011
Având în vedere prevederile Legii nr. 312/2004 privind Statutul Băncii
Naționale a României și ținând seama de evoluțiile macroeconomice și monetare
recente,
Banca Națională a României h o t ă r ă ș t e:
Pentru luna februarie 2011, nivelul ratei dobânzii de referință a Băncii
Naționale a României este de 6,25% pe an.
p. Președintele Consiliului de administrație al Băncii Naționale a României,
Florin Georgescu
București, 1 februarie 2011.
Nr. 5.

RECTIFICĂRI
La Ordinul ministrului sănătății și al președintelui Casei Naționale de Asigurări de Sănătate nr. 1.591/1.110/2010
pentru aprobarea Normelor tehnice de realizare a programelor naționale de sănătate pentru anii 2011 și 2012, publicat
în Monitorul Oficial al României, Partea I, nr. 53 din 21 ianuarie 2011, se face următoarea rectificare (care nu aparține
Redacției ăMonitorul Oficial, Partea I”):
— la semnături, în loc de: ăMinistrul sănătății, Cseke Attila” se va citi: ăp. Ministrul sănătății, Raed Arafat”.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 84/1.II.2011 conține 16 pagini.

Prețul: 3,20 lei

&JUYDGY|449688]
ISSN 1453—4495

