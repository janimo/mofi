PARTEA I

Anul 179 (XXIII) — Nr. 541

Luni, 1 august 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

169/1.801. — Ordin al ministrului transporturilor și
infrastructurii și al ministrului mediului și pădurilor
pentru aprobarea Planului național de acțiune privind
reducerea emisiilor de gaze cu efect de seră în
domeniul aviației civile pentru perioada 2011—2020 ....

2–16

2

MONITORUL OFICIAL AL ROMÂNIEI, PARTEA I, Nr. 541/1.VIII.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR ȘI INFRASTRUCTURII
Nr. 169 din 11 martie 2011

MINISTERUL MEDIULUI ȘI PĂDURILOR
Nr. 1.801 din 29 iunie 2011

ORDIN
pentru aprobarea Planului național de acțiune privind reducerea emisiilor de gaze cu efect de seră
în domeniul aviației civile pentru perioada 2011—2020
În temeiul prevederilor art. 55 din Ordonanța Guvernului nr. 29/1997 privind Codul aerian civil, republicată, cu modificările
și completările ulterioare, ale art. 15 alin (4) din Hotărârea Guvernului nr. 1.635/2009 privind organizarea și funcționarea Ministerului
Mediului și Pădurilor, cu modificările și completările ulterioare, precum și ale art. 5 alin. (4) din Hotărârea Guvernului nr. 76/2009
privind organizarea și funcționarea Ministerului Transporturilor și Infrastructurii, cu modificările și completările ulterioare,
ministrul transporturilor și infrastructurii și ministrul mediului și pădurilor emit următorul ordin:
Art. 1. — Se aprobă Planul național de acțiune privind
reducerea emisiilor de gaze cu efect de seră în domeniul aviației
civile pentru perioada 2011—2020, prevăzut în anexa care face
parte integrantă din prezentul ordin.
Art. 2. — Direcția generală aviație civilă și Direcția
management, strategie și mediu din cadrul Ministerului
Transporturilor și Infrastructurii, Autoritatea Aeronautică

Civilă Română, Ministerul Mediului și Pădurilor, Agenția
Națională pentru Protecția Mediului, transportatorii aerieni
români și administrațiile aeroportuare vor lua măsurile
necesare ducerii la îndeplinire a prevederilor prezentului
ordin.
Art. 3. — Prezentul ordin se publică în Monitorul Oficial al
României, Partea I.

Ministrul transporturilor și infrastructurii,
Anca Daniela Boagiu

Ministrul mediului și pădurilor,
László Borbély

ANEXĂ

PLANUL NAȚIONAL DE ACȚIUNE

privind reducerea emisiilor de gaze cu efect de seră în domeniul aviației civile pentru perioada 2011—2020
Acronime
AACR — Autoritatea Aeronautică Civilă Română
AFM — Administrația Fondului pentru Mediu
ANM — Administrația Națională pentru Meteorologie
ANPM — Agenția Națională pentru Protecția Mediului
ATM — managementul traficului aerian (Air Traffic Management)
BERD — Banca Europeană de Reconstrucție și Dezvoltare
CDM — mecanism de dezvoltare curată (Clean Development Mechanism)
CER — certificate de reducere a emisiilor
CNG — creșterea neutralității carbonului (Carbon Neutral Growth)
EU ETS — schema Uniunii Europene de comercializare a certificatelor de emisii de gaze cu efect de seră
GES — gaze cu efect de seră
GEF — Fondul global pentru mediu
INS — Institutul Național de Statistică
JI — implementare în comun (Joint Implementation)
KP — Protocolul de la Kyoto
MTI — Ministerul Transporturilor și Infrastructurii
MMP — Ministerul Mediului și Pădurilor
MECMA — Ministerul Economiei, Comerțului și Mediului de Afaceri
OACI — Organizația Aviației Civile Internaționale
ROMATSA — Administrația Română a Serviciilor de Trafic Aerian
RTK — venituri per tonă/kilometru (Revenue Tonne per Kilometre)
WMO — Organizația Meteorologică Mondială (World Meteorological Organisation)

MONITORUL OFICIAL AL ROMÂNIEI, PARTEA I, Nr. 541/1.VIII.2011
CAPITOLUL 1
Introducere
1.1. Aviația civilă internațională și schimbările climatice —
Rezoluția OACI A37-19
Primul raport special privind aviația și atmosfera globală a
fost elaborat, la solicitarea Organizației Aviației Civile
Internaționale (OACI), de către Grupul interguvernamental
privind schimbările climatice (IPPC — Intergovernmental Panel
on Climate Change) și Organizația Meteorologică Mondială
(WMO), în colaborare cu grupul de evaluare științifică (SAP) al
Protocolului de la Montreal privind substanțele care epuizează
stratul de ozon, și publicat în 1999 (www.ipcc.ch).
Având în vedere evoluția cercetărilor în domeniul
schimbărilor climatice și a factorilor care influențează aceste
schimbări, OACI a solicitat ca IPCC să realizeze o actualizare a
raportului special privind aviația și atmosfera globală. Această
actualizare s-a concretizat în cel de-al patrulea raport special de
evaluare (AR4 IPCC), publicat în 2007, care a concluzionat,
printre altele, că:
— emisiile totale de CO2 în sectorul aviație reprezintă
aproximativ 2% din emisiile globale de gaze cu efect de seră;
— în ritmul de dezvoltare al sectorului aviației, nivelul
emisiilor de CO2 din aviație va crește cu aproximativ 3—4% pe
an.
Recunoscând necesitatea reducerii emisiilor de gaze cu
efect de seră, OACI a convenit asupra unui obiectiv colectiv
până în 2020 de plafonare a acestor emisii provenite din aviația
internațională, acceptând totodată că statele membre ale Uniunii
Europene (UE) sau organizațiile regionale pot implementa
măsuri mai ambițioase pentru reducerea emisiilor de gaze cu
efect de seră.
Astfel, în cadrul Adunării Generale OACI din 2010 a fost
adoptată Rezoluția A37-19 prin care statele membre se
angajează să aibă o creștere a eficienței utilizării combustibilului
de 2% pe an.
Alte elemente importante cuprinse în Rezoluția OACI A3719 sunt următoarele:
— statele membre sunt încurajate să transmită OACI
planurile naționale de acțiune cuprinzând măsurile voluntare pe
care le iau pentru a îndeplini obiectivul stabilit de reducere a
emisiilor de gaze cu efect de seră;
— este recunoscut rolul măsurilor bazate pe piață cum ar fi
introducerea unor mecanisme de comercializare a certificatelor
de emisii de gaze cu efect de seră.
Rezoluția OACI A37-19 este foarte importantă și prin prisma
că reprezintă practic primul acord global de limitare a nivelului
emisiilor de gaze cu efect de seră, încheiat la nivelul unui sector
de transport.
1.2. Inițiative la nivelul Uniunii Europene
1.2.1. Clean Sky
Al șaptelea Program-cadru de cercetare în aeronautică
(Aeronautical Research Framework Programme — FP7), lansat
pentru perioada 2007—2013, include inițiativa denumită Clean
Sky. Clean Sky beneficiază de un buget de 1,6 miliarde euro
(aproximativ 70% din bugetul FP7), finanțarea fiind asigurată
50% de Comisia Europeană și 50% de parteneri din industrie și
cercetare. Programul Clean Sky realizează o coordonare fără
precedent a resurselor, aducând împreună 120 de organizații
din 16 state membre ale UE, dintre care 86 sunt din industrie,
15 centre de cercetare și 17 universități.
Obiectivele Clean Sky rezultă direct din cele stabilite de
Consiliul Consultativ pentru Aeronautică în Europa (ACARE)
pentru orizontul de timp 2020: înjumătățirea emisiilor de CO2 și
a nivelului de zgomot, precum și reducerea cu 80% a emisiilor
de NOx pentru tot transportul aerian, incluzând aeronavele și
sistemele de management al traficului aerian. În prezent,
cercetările în cadrul programului Clean Sky se desfășoară pe

3

6 platforme: aeronavă cu aripă fixă inteligentă (smart fixed wing
aircraft), aeronave regionale verzi (green regional aircraft),
elicoptere verzi (green rotorcraft), motoare verzi și sustenabile
(sustainable and green engines), sisteme pentru operațiuni verzi
(systems for green operations) și ecodesign.
Contribuțiile românești în cadrul programului Clean Sky se
regăsesc în proiectele ăAvionul verde regional” (Green regional
aircraft) și ăAvionul cu aripă fixă inteligentă” (Smart fixed wing
aircraft).
1.2.2. SESAR
Programul SESAR (Single European Sky ATM Research)
reprezintă pârghia tehnologică a inițiativei Cer european unic și
are ca scop atingerea a 4 ținte de performanță: triplarea
capacității sistemelor de management al traficului aerian (ATM)
în Europa, îmbunătățirea siguranței cu un multiplu de 10,
reducerea cu 10% a impactului fiecărui zbor asupra mediului,
înjumătățirea costurilor cu ATM. Prima fază a programului se
derulează în perioada 2008—2013 și este gestionată de o
întreprindere mixtă SESAR (SESAR Joint Undertaking) înființată
la 27 februarie 2007 sub forma unui parteneriat public—privat.
Ca și programul Clean Sky, SESAR reunește o mulțime de
organizații reprezentative din domeniul ATM, numărul acestora,
implicate direct sau indirect în program, fiind în prezent de 35.
În cadrul acțiunilor pentru pregătirea implementării
programului SESAR, Consiliul UE a adoptat Decizia
2009/320/CE a Consiliului din 30 martie 2009 de aprobare a
Planului general european de management al traficului aerian al
proiectului de cercetare privind ATM în contextul cerului unic
european.
Unul dintre proiectele derulate începând cu iunie 2009 sub
programul SESAR este și MINT (Minimum CO2 in Terminal
Manooeuvring Area). Proiectul MINT a demonstrat că există
reale disponibilități de reducere a consumului de combustibil și
a emisiilor de CO2 prin aplicarea unor proceduri
corespunzătoare în cadrul sistemelor actuale de trafic aerian.
De exemplu, prin aplicarea unei proceduri de aterizare continuă
(continuos descent operation) la nivelul Europei s-ar economisi
anual 150.000 de tone de combustibil, respectiv aproape
500.000 tone de CO2.
SESAR gestionează, împreună cu Administrația Federală a
Aviației din Statele Unite ale Americii și programul AIRE (Atlantic
Interoperability Initiative to Reduce Emissions), având drept
scop îmbunătățirea eficienței energetice, reducerea emisiilor de
CO2 și a zgomotului în toate fazele zborurilor transatlantice. În
prima jumătate a anului 2010, la nivelul a 1.152 de zboruri
efectuate în cadrul programului AIRE, au fost economisite
400 de tone de combustibil numai prin aplicarea unor proceduri
ATM ăverzi”.
1.2.3. Schema europeană de comercializare a certificatelor
de emisii de gaze cu efect de seră (EU — Emissions Trading
Scheme)
În anul 2008, a fost adoptată Directiva 2008/101/CE a
Parlamentului European și a Consiliului din 19 noiembrie 2008
de modificare a Directivei 2003/87/CE pentru a include
activitățile de aviație în sistemul de comercializare a certificatelor
de emisii de gaze cu efect de seră în cadrul Comunității.
Obiectivul directivei este reducerea impactului aviației asupra
schimbărilor climatice, respectiv reducerea emisiilor de gaze cu
efect de seră generate de activitățile de aviație. Pentru a evita
denaturarea concurenței și pentru a îmbunătăți eficiența
ecologică, începând cu anul 2012, sub Directiva 2008/101/CE
vor fi incluse emisiile de gaze cu efect de seră provenite de la
toate zborurile care aterizează și decolează de pe aerodromurile
din spațiul UE.
Conform studiului de impact elaborat de Comisia Europeană,
prin implementarea Directivei 2008/101/CE, până în 2020
emisiile de gaze cu efect de seră generate de aviație se pot

4

MONITORUL OFICIAL AL ROMÂNIEI, PARTEA I, Nr. 541/1.VIII.2011

reduce cu mai mult de 45%, reprezentând aproximativ
183 milioane tone CO2 anual.
Elementele-cheie ale Directivei 2008/101/CE pot fi sintetizate
după cum urmează:
— operatorii de aeronave sunt responsabili pentru
conformarea cu obligațiile care le revin conform prevederilor
directivei, inclusiv pentru monitorizarea și raportarea emisiilor
de gaze cu efect de seră generate de activitățile de aviație;
— schema va acoperi în anul 2011 numai zborurile
intracomunitare, iar începând cu 2012 toate zborurile intra- și
extracomunitare, cu aterizare/decolare pe/de pe aeroporturi
comunitare;
— operatorii de transport aerian comercial care efectuează
în decursul a 3 perioade consecutive de 4 luni fiecare mai puțin
de 243 de zboruri pe perioadă trebuie excluși din sistemul
european de tranzacționare a certificatelor;
— zborurile având originea într-un stat terț care aplică măsuri
echivalente nu vor fi incluse în schemă;
— alocarea certificatelor se va face pe baza unor reguli
armonizate la nivelul UE, iar numărul de certificate ce vor fi
alocate sectorului aviație va fi determinat la nivelul Comunității,
pe baza emisiilor istorice generate de sectorul aviație în
perioada 2004—2006;
— pentru perioada 1 ianuarie—31 decembrie 2020, un
procent de 15% din cantitatea totală de certificate va fi supus
procedurii de licitație;
— pentru perioada 1 ianuarie 2012—31 decembrie 2020,
operatorii pot solicita alocarea certificatelor de emisii de gaze
cu efect de seră cu ătitlu gratuit”, cu condiția ca aceștia să fie în
măsură să monitorizeze și să raporteze emisiile generate de
activitățile de aviație și datele tonă-kilometru, în anul de
monitorizare 2010;
— până la 30 aprilie a fiecărui an, operatorii de aeronave au
obligația de a returna în conturile din registrul național al
emisiilor de gaze cu efect de seră un număr de certificate egal
cu cantitatea totală de emisii generate de activitățile de aviație
în anul calendaristic anterior, verificate de organisme de
verificare acreditate;
— pentru a-și îndeplini obligațiile de returnare a certificatelor
în conformitate cu prevederile Directivei 2008/101/CE, operatorii
de aeronave pot utiliza unități de reducere a emisiilor (ERU) din
proiecte de tip JI (Joint Implementation) și certificate de reducere
a emisiilor (CER) din proiectele de tip CDM realizate în baza
Protocolului de la Kyoto (KP), până la un procent de 15% din
numărul de certificate pe care trebuie să le restituie;
— pentru perioada 1 ianuarie—31 decembrie 2012 și
1 ianuarie 2013—31 decembrie 2020, un procent de 3% din
cantitatea de certificate care urmează a fi alocată se atribuie
unei rezerve speciale pentru operatorii de aeronave, iar alocarea
certificatelor către un operator eligibil nu poate depăși 1.000.000
de certificate;
— operatorii de aeronave care nu respectă obligația anuală
de returnare a certificatelor până la 30 aprilie sunt sancționați
cu amendă în valoare de 100 euro pentru fiecare tonă de CO2
emisă, pentru care nu au restituit certificatele de emisii de gaze
cu efect de seră corespunzătoare emisiilor din anul anterior;
— statul membru de administrare al unui operator de
aeronave poate solicita Comisiei Europene să decidă
impunerea interdicției de operare pentru acesta, dacă operatorul
nu respectă obligațiile care îi revin sub Directiva 2008/101/CE,
precum și alte prevederi stabilite de legislația din statul membru
de administrare.
Prevederile privind licitarea certificatelor de emisii de gaze
cu efect de seră sunt stabilite prin Regulamentul (UE)
nr. 1.031/2010 al Comisiei din 12 noiembrie 2010 privind
calendarul, administrarea și alte aspecte ale licitării certificatelor
de emisii de gaze cu efect de seră în temeiul Directivei

2003/87/CE a Parlamentului European și a Consiliului de
stabilire a unui sistem de comercializare a certificatelor de emisii
de gaze cu efect de seră în cadrul Comunității.
Operatorii de aeronave vor avea posibilitatea să
tranzacționeze certificate de emisii de gaze cu efect de seră cu
operatorii din celelalte sectoare care fac obiectul EU ETS, prin
echivalarea certificatelor din aviație cu certificatele din celelalte
sectoare.
1.3. Asociația Transportatorilor Aerieni Internaționali
(IATA)
În iunie 2009, boardul IATA a adoptat decizia cuprinzând
țintele stabilite la nivelul membrilor săi în scopul reducerii
emisiilor de gaze cu efect de seră rezultate din activitatea de
zbor:
— îmbunătățirea eficienței combustibilului în medie cu 1,5%
pe an, în perioada 2009—2020;
— plafonarea emisiilor de CO2 începând cu 2020;
— reducerea emisiilor de CO2 din aviație până în 2050 la
50% din nivelul emisiilor din 2005.
1.4. Consiliul Aeroporturilor Internaționale (ACI)
Deși numai 5% din emisiile de CO2 provenite din aviație se
datorează activităților aeroportuare, ACI a lansat în luna iunie
2009 proiectul ăAirport Carbon Accreditation” în cadrul căruia
sunt evaluate performanțele aeroporturilor în gestionarea și
reducerea emisiilor de CO2 rezultate din activitățile aeroportuare
(emisii rezultate din energia utilizată în clădirile aeroporturilor și
la operarea infrastructurii, transportul la/de la aeroport,
vehiculele utilizate pe platforme, deplasarea aeronavelor la sol
etc.). Proiectul prevede 4 nivele de acreditare, pornind de la
ămapping” (evaluarea emisiilor de CO2), ăreduction” (aplicarea
unor măsuri de reducere a emisiilor), ăoptimisation” (optimizarea
activităților aeroportuare) și finalizând cu ăneutrality” (aplicarea
unor măsuri de plafonare a emisiilor prin introducerea
posibilităților de offset).
În prezent sunt acreditate prin programul ăAirport Carbon
Accreditation” un număr de 28 de aeroporturi din 15 state
europene.
CAPITOLUL 2
Aviația civilă și protecția mediului în România —
autorități, legislație, statistici, prognoze
2.1. Autorități competente pentru sectorul aviației civile
și protecția mediului
Ministerul Transporturilor și Infrastructurii, denumit în
continuare MTI, este autoritatea publică centrală responsabilă
cu elaborarea, reglementarea și implementarea strategiilor și
politicilor de transport în România. În conformitate cu prevederile
Codului aerian civil, reprezintă Guvernul, în domeniul aviației
civile, în organismele internaționale și comunitare specifice.
Autoritatea Aeronautică Civilă Română, denumită în
continuare AACR, este regie autonomă de interes public
național sub autoritatea MTI, organism tehnic cu atribuții de
autoritate delegată în domeniul supervizării siguranței zborului.
Ministerul Mediului și Pădurilor, denumit în continuare MMP,
este autoritatea publică centrală care realizează politica în
domeniul mediului la nivel național și coordonează activitatea
de integrare a cerințelor privind protecția mediului în celelalte
politici sectoriale, în concordanță cu cerințele și standardele
europene și internaționale, conform Hotărârii Guvernului
nr. 1.635/2009 privind organizarea și funcționarea Ministerului
Mediului și Pădurilor, cu modificările și completările ulterioare.
Agenția Națională pentru Protecția Mediului, denumită în
continuare ANPM, este instituție publică în subordinea MMP,
având responsabilitatea implementării politicilor și legislației în
domeniul protecției mediului, conform Hotărârii Guvernului
nr. 918/2010 privind reorganizarea și funcționarea Agenției
Naționale pentru Protecția Mediului și a instituțiilor publice aflate

MONITORUL OFICIAL AL ROMÂNIEI, PARTEA I, Nr. 541/1.VIII.2011
în subordinea acesteia, cu modificările ulterioare, respectiv în
domeniul schimbărilor climatice. De asemenea, conform
prevederilor Hotărârii Guvernului nr. 780/2006 privind stabilirea
schemei de comercializare a certificatelor de emisii de gaze cu
efect de seră, cu modificările și completările ulterioare, ANPM a
fost desemnată drept autoritatea competentă pentru
implementarea Directivei 2008/101/CE privind includerea
activităților de aviație în schema de comercializare a
certificatelor de emisii de gaze cu efect de seră (EU ETS), pe
lângă alte responsabilități fiind și aceea de verificare și aprobare
a planurilor de monitorizare și raportare a emisiilor de gaze cu
efect de seră.

5

2.2. Legislația internațională aplicabilă în domeniul
protecției mediului
În anexa nr. 1 sunt prezentate actele normative care stau la
baza implementării în România a măsurilor de reducere a
emisiilor de gaze cu efect de seră la nivel național.
2.3. Companii aeriene și aeroporturi din România
Lista operatorilor aerieni români și a aeroporturilor din
România se găsește pe pagina de internet a AACR, respectiv
www.caa.ro
2.4. Statistici și prognoze cu privire la traficul aerian
2.4.1. Date statistice
Traficul aerian în spațiul aerian național a crescut de peste
5 ori în perioada 1990—2010, astfel cum este prezentat în
tabelul*) de mai jos:

Traficul de pasageri și mișcările comerciale de aeronave au înregistrat creșteri semnificative în perioada 2005—2010,
astfel cum este prezentat în tabelul*) de mai jos:

*) Tabelele sunt reproduse în facsimil.

6

MONITORUL OFICIAL AL ROMÂNIEI, PARTEA I, Nr. 541/1.VIII.2011

O analiză la nivelul Societății Comerciale Compania Națională de Transporturi Aeriene Române — TAROM — S.A. (TAROM)
arată și modul în care consumul de combustibil a evoluat în perioada 2005—2008:
Consumul de combustibil kf/flota 2005—2008

Figura nr. 1*). Consumul de combustibil, TAROM 2005—2008

2.4.2. Prognoze
Prognozele emise de Organizația Europeană pentru Siguranța Traficului Aerian (EUROCONTROL) estimează pentru
România o creștere a traficului pentru anul 2011 de 5,2%. De asemenea, prognozele pe termen lung emise de EUROCONTROL
(2010—2030) prevăd o creștere medie anuală a traficului în spațiul aerian al României de 5—6%.
În graficul de mai jos sunt prevăzute creșterile prognozate la nivelul Europei pe termen mediu, respectiv perioada 2010—
2017, spațiul est-european înregistrând creșteri semnificative peste media europeană (2,2—3,5%/an).

*) Figura nr. 1 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 541/1.VIII.2011

7

Se estimează de asemenea că prin introducerea aviației în schema de comerț cu emisii (ETS), începând cu anul 2012,
creșterea traficului va înregistra o reducere de aproximativ 0,3%.

Figura nr. 2*). Estimări ale creșterilor traficului aerian în Europa

*) Figura nr. 2 este reprodusă în facsimil.

CAPITOLUL 3
Activități întreprinse de către sectorul aviației civile
din România pentru reducerea emisiilor de gaze
cu efect de seră
3.1. Prevederi generale
La nivel mondial, sectorul aviație contribuie în mod
semnificativ la schimbările climatice, fiind sectorul din domeniul
transporturilor care înregistrează cea mai rapidă dezvoltare,
tendința pentru următorii ani fiind una de creștere considerabilă.
Un raport al Agenției Europene de Mediu (AEM) din anul
2010 evidențiază faptul că emisiile de gaze cu efect de seră din
aviația civilă internă la nivelul celor 32 de state membre ale AEM au
crescut de la 19,19 milioane tone CO2 la 29,65 milioane tone CO2,
între 1990 și 2007. Luând în considerare numărul de kilometri
parcurși în zborurile efectuate, aviația civilă rămâne în
continuare modalitatea de transport cu cea mai considerabilă
creștere din tot sectorul transporturilor: 48% între anul 1997 și
2007.
Măsurile ce pot fi întreprinse la nivel global pentru reducerea
emisiilor de gaze cu efect de seră au fost identificate de către
Grupul de lucru privind reducerea emisiilor de CO2 în sectorul

aviație, constituit la nivelul OACI. Grupul de lucru a fost format
în anul 2007 și a avut ca temă analiza impactului activităților de
aviație civilă asupra schimbărilor climatice. În urma studiului au
fost identificate următoarele domenii în care se poate acționa
pentru reducerea emisiilor de gaze cu efect de seră, și anume:
a) economic — măsuri de piață ăMarket Based Measures”
(EU ETS, taxe, offset/compensare emisii);
b) operațional (reducerea utilizării unităților auxiliare de
putere — APU, proceduri de zbor eficiente, măsuri pentru
reducerea greutății aeronavelor, proceduri de mișcare aeronava
la sol — ăone engine taxi in&out” etc.);
c) tehnologic (incluzând înnoiri de flotă, combustibilii
alternativi, tehnologii și echipamente eficiente care vor fi
dezvoltate prin programul Clean Sky etc.);
d) ATM și infrastructură (incluzând proiectele SES/SESAR,
NextGen, RVSM în spațiul aerian al Federației Ruse etc.);
e) legislativ.
În urma analizelor la nivel internațional ale IATA, s-a estimat
că influența acestor măsuri s-ar cuantifica prin reduceri ale
emisiilor de CO2 până în anul 2020 după cum urmează: înnoirea
flotei companiilor aeriene — 21%; operațional — 3%, ATM și
infrastructură — 4%; tehnologic — 6%. Având în vedere

8

MONITORUL OFICIAL AL ROMÂNIEI, PARTEA I, Nr. 541/1.VIII.2011

angajamentul ca începând cu 2020 emisiile de CO2 să fie
plafonate și să înceapă un proces de reducere masivă a
acestora prin utilizarea noilor tehnologii, astfel încât în anul 2050
volumul emisiilor să reprezinte 50% din volumul emisiilor la
nivelul anului 2005, IATA anticipează că în perioada 2020—2025
companiile aeriene vor avea nevoie să achiziționeze din piață
aproximativ 90 milioane tone CO2, reprezentând costuri
suplimentare de 7 miliarde USD/an.
3.2. Implementarea legislației comunitare în România
Directiva Parlamentului European și a Consiliului
2003/87/CE din 13 octombrie 2003 de stabilire a unui sistem de
comercializare a cotelor de emisie de gaze cu efect de seră în
cadrul Comunității și de modificare a Directivei 96/61/CE a
Consiliului și Directiva 2004/101/CE a Parlamentului European
și a Consiliului din 27 octombrie 2004 de modificare a Directivei
2003/87/CE de stabilire a unui sistem de comercializare a
cotelor de emisie de gaze cu efect de seră în cadrul Comunității,
în temeiul mecanismelor bazate pe proiectul din Protocolul de la
Kyoto, au fost transpuse în totalitate în legislația națională prin
Hotărârea Guvernului nr. 780/2006 privind stabilirea schemei de
comercializare a certificatelor de emisii de gaze cu efect de seră,
cu modificările și completările ulterioare.
Hotărârea Guvernului nr. 780/2006, cu modificările și
completările ulterioare, conține prevederi referitoare la schema
de comercializare a certificatelor de emisii de gaze cu efect de
seră, iar aspectele tehnice privind implementarea schemei au
fost cuprinse în cadrul actelor normative subsecvente elaborate
și adoptate de autoritatea publică centrală pentru protecția
mediului și de autoritatea publică centrală pentru economie.
În ceea ce privește combustibilii alternativi, conform
directivelor europene (Directiva 2009/28/CE a Parlamentului
European și a Consiliului din 23 aprilie 2009 privind promovarea
utilizării energiei din surse regenerabile, de modificare și ulterior
de abrogare a Directivelor 2001/77/CE și 2003/30/CE, transpusă
prin Hotărârea Guvernului nr. 1.844/2005 privind promovarea
utilizării biocarburanților și a altor carburanți regenerabili în
transport, cu modificările și completările ulterioare) care
încurajează utilizarea și producerea combustibililor alternativi,
România a demarat acțiuni cu privire la analizarea posibilităților
de producere și utilizare a combustibililor alternativi.
De exemplu, compania TAROM a realizat întâlniri cu organizații
implicate în producerea/utilizarea combustibililor alternativi.
Soluția identificată de TAROM, prin intermediul AIRBUS, a fost
camelina, respectiv obținerea de biocombustibili din camelină
utilizând tot lanțul acestui procedeu, de la fermier la rafinărie și
până la alimentarea aeronavei.
3.3. Acțiunile/proiectele inițiate și/sau implementate
până în prezent în România
Pornind de la studiile și analizele prezentate la pct. 3.1,
activitățile realizate până în prezent în România în scopul
reducerii emisiilor de CO2 din activități de aviație au fost axate
pe partea de operațiuni, ATM și infrastructură, prin realizarea
unor proiecte specifice în colaborare cu diverse
organizații/instituții/companii.
Câteva din aceste acțiuni sunt prezentate mai jos:
a) ăSave one minute initiative” — proiect întreprins de
ROMATSA ce include măsuri în vederea reducerii emisiilor de
gaze cu efect de seră:
Măsuri realizate în cadrul proiectului:
— identificarea oportunităților operaționale de a minimiza
timpul de zbor și reducerea consumului de combustibil;
— acordarea de către unitățile de control al traficului aerian
operatorilor aerieni a aprobării unor rute directe;
— alocarea nivelului de zbor optim;
— furnizarea de prognoze meteo cât mai reale.

b) ăBasic Continous Descent”/B-CDA Project
Acest proiect reprezintă inițierea de către Compania
Națională ăAeroporturi București” — S.A. — punct de lucru
Aeroportul Internațional ăHenri Coandă” — a procesului de
reducere a impactului zgomotului aeroportuar și implicit a
combustibilului consumat și a noxelor generate de aeronave în
secvența de aterizare, prin identificarea metodologiei de
implementare a acestei proceduri (CDA-Guidelines). Proiect
derulat prin colaborarea dintre TAROM, ROMATSA și AACR în
perioada 2003—2005, fiind finanțat de EUROCONTROL;
c) ăAirport Local Air Quality Studies”
Acest proiect reprezintă inițierea de către Compania
Națională ăAeroporturi București” — S.A. — punct de lucru
Aeroportul Internațional ăHenri Coandă” — a procesului de
identificare a impactului traficului aerian, respectiv rutier asupra
calității aerului, constituirea cu ajutorul unui software dedicat a
unei baze de date privind atmosfera. Proiectul s-a derulat cu
colaborarea dintre Compania Națională ăAeroporturi
București” — S.A., Societatea Comercială ăEst Consult” — S.A.
și ENV-ISA (Franța) în anul 2005, fiind finanțat de
EUROCONTROL;
d) ăEnvironmentally Responsible Air Transport”/ERAT Project
— proiect european care are ca obiectiv reducerea
impactului de mediu al traficului aerian asupra vecinătății
aeroportuare, prin dezvoltarea și integrarea într-un concept
unitar a procesului de operare aeriană;
— proiectul, cofinanțat de UE, se derulează până în anul
2011 cu participarea în parteneriat a Companiei Naționale
ăAeroporturi București” — S.A. — punct de lucru Aeroportul
Internațional ăHenri Coandă”, alături de To70 — Aviation &
Environment — integrator și manager de proiect, Eurocontrol
Experimental Centre, Airbus France, National Aerospace
Laboratory, Deutsche Lufthansa, National Air Traffic Services,
SNECMA, Deutsche Zentrum fur Luft und Raumfahrt,
Luftfartsverket, ENV-ISA.
e) ăContinuos Descent Approach” (CDA) Project
Acest proiect reprezintă continuarea proiectelor de
ăoptimizare a traiectoriei de aterizare”, primul proiect fiind inițiat
în perioada 2003—2005 B-CDA (Basic Continuos Descent
Approach) împreună cu EUROCONTROL.
Proiect european, inițiat de TAROM și AIRBUS, în care
accentul se pune pe optimizarea traiectoriei de aterizare
continuă. Partenerii locali ai TAROM în acest proiect sunt:
ROMATSA, AACR, TAROM și Compania Națională ăAeroporturi
București” — S.A. — punct de lucru Aeroportul Internațional
ăHenri Coandă”.
f) ăDirect To” — proiect ce implică introducerea de rute mai
scurte și zboruri directe prin Regiunea de informare a zborurilor
(FIR) București.
În cadrul acțiunilor programului de îmbunătățire a eficienței
zborurilor, ROMATSA a dezvoltat acest proiect care contribuie la
acest proces prin măsuri operaționale, oferind utilizatorilor rute
mai scurte și zboruri directe în FIR București.
g) Implementarea Programului de eficientizare a consumului
de combustibil la compania TAROM
Scopul programului este eficientizarea consumului de
combustibil și constă în identificarea ariilor în care se pot efectua
economii de combustibil, astfel încât să se reducă cantitatea de
emisii produsă de aeronavele companiei TAROM.
Măsurile din cadrul programului sunt reprezentate de
aplicarea unor proceduri privind ăfuel efficiency”:
— decolarea cu metoda FLEX/Assumed Temp/Derate pentru
protecția motoarelor și un consum cât mai scăzut pe termen
lung;
— decolarea cu flaps minim;

MONITORUL OFICIAL AL ROMÂNIEI, PARTEA I, Nr. 541/1.VIII.2011
— accelerarea la viteza mai economică de ăenroute climb”,
acolo unde este posibil sub nivel 100;
— folosirea unei plaje de Cost Index care să asigure
respectarea programului de zbor, dar și un consum minim de
combustibil;
— folosirea nivelului optim de croazieră;
— continous descent approach;
— aterizarea cu flaps minim acolo unde este posibil;
— folosirea reversoarelor la poziția ăidle” (minim) la
majoritatea aterizărilor;
— single engine taxi;
— optimizarea folosirii APU;
— reducerea greutății avioanelor prin limitarea numărului de
reviste, ziare, catering etc.;
— încărcarea aeronavelor în așa fel încât poziția centrului
de greutate în zbor să fie cât mai în spate, asigurând astfel un
consum minim de combustibil;
— optimizarea fiecărui plan de zbor în parte, în funcție de
condițiile din ziua respectivă;
— transmiterea planurilor de zbor cât mai aproape de ora
decolării;
— folosirea a 3 valori ale Cost Indexului în funcție de durata
cursei și de vânt, rezultând un număr de zboruri mai economice,
bazate pe condițiile din ziua respectivă;
— implementarea unui software de flight planning
performant;
h) Aplicarea dispozitivelor de tip Winglet pentru avioanele de
tip Boeing 737—700 ale flotei TAROM.
CAPITOLUL 4
Planul național de acțiune privind reducerea emisiilor
de gaze cu efect de seră în domeniul aviației civile
pentru perioada 2011—2020
4.1. Prezentare generală
4.1.1. Obiective
Planul național de acțiune privind reducerea emisiilor de
gaze cu efect de seră în domeniul aviației civile pentru perioada
2011—2020, denumit în continuare plan național de acțiune, are
drept obiective:
a) îndeplinirea obiectivelor ce le revin operatorilor de
aeronave prin participarea la schema EU ETS;
b) îmbunătățirea eficienței utilizării combustibilului de aviație
cu cel puțin 2%/an;
c) îndeplinirea angajamentului strategic asumat de UE de
reducere a emisiilor de gaze cu efect de seră cu cel puțin 20%
până în anul 2020, față de nivelul emisiilor din anul 1990, până
la încheierea unui acord la nivel internațional pentru perioada
post — 2012;
d) informarea operatorilor de aeronave cu privire la noile
tehnologii promovate la nivel internațional;
e) plafonarea emisiilor de CO2 din activitățile din sectorul
aviației civile începând cu 2020.
4.1.2. Acțiunile ce urmează a fi întreprinse pentru atingerea
țintelor propuse sunt următoarele:
a) acțiuni la nivel legislativ și interinstituțional;
b) acțiuni la nivel economic;
c) acțiuni la nivel operațional;
d) acțiuni la nivel tehnologic;
e) acțiuni la nivel ATM/infrastructură;
f) alte acțiuni.
Descrierea amănunțită a acțiunilor ce urmează a fi
întreprinse în vederea atingerii obiectivelor menționate la
pct. 4.1.1 este prezentată în anexa nr. 2.

9

4.1.3. Instituții responsabile
Instituțiile responsabile cu implementarea planului de
acțiune: MTI, MMP și autoritățile din subordine, operatorii
aerieni, administrațiile aeroportuare, institutele de cercetare, în
funcție de acțiunile propuse.
4.1.4. Resurse necesare pentru implementarea acțiunilor
propuse
În funcție de acțiunile prevăzute în plan au fost identificate
următoarele aspecte:
a) resurse umane — personalul din compartimentele de
specialitate ale instituțiilor responsabile cu implementarea
planului de acțiune;
b) resurse financiare — resursele financiare necesare pentru
implementarea planului de acțiune se vor constitui din: surse
proprii ale agenților economici implicați, fonduri obținute prin
programe ale UE sau Băncii Mondiale, alte fonduri ce ar putea
fi accesate în funcție de programele disponibile pentru acest
domeniu.
4.2. Evaluarea acțiunilor
4.2.1. Operatorii aerieni români, deținători de licență de
transport aerian, administrațiile aeroportuare, ROMATSA și
AACR prezintă anual către MTI un raport conținând descrierea
proiectelor și măsurilor implementate sau în curs de
implementare în conformitate cu acțiunile prevăzute în anexa
nr. 2.
Termen de raportare: până la data de 31 martie a fiecărui an,
pentru anul precedent; prima raportare: 31 martie 2012 (pentru
activitățile aferente anului 2011).
Raportările vor conține o descriere a proiectelor/măsurilor
implementate/în curs de implementare și o evaluare a efectelor
acestora din punctul de vedere al eficientizării consumului de
combustibil și al reducerii emisiilor de CO2.
Raportările vor conține, de asemenea, următoarele date
statistice globale aferente activității de transport aerian din anul
calendaristic monitorizat: tone-kilometru (date calculate în
conformitate cu liniile directoare conținute în Decizia
2007/589/CE a Comisiei din 18 iulie 2007 de stabilire a unor
orientări privind monitorizarea și raportarea emisiilor de gaze cu
efect de seră în conformitate cu Directiva 2003/87/CE a
Parlamentului European și a Consiliului, cu modificările
ulterioare) și cantitatea și tipul de combustibil utilizat (în tone).
MTI asigură confidențialitatea datelor și informațiilor furnizate de
operatori.
4.2.2. MTI poate solicita ANPM să transmită datele privind
emisiile totale de CO2 și datele agregate privind diferitele tipuri
de combustibil utilizate de operatorii aerieni români de aeronave
care intră sub incidența anexei nr. 1 a Directivei 2008/101/CE,
cu respectarea confidențialității datelor și informațiilor furnizate
de operatori. Transmiterea acestor date va face obiectul unui
protocol încheiat între cele două instituții.
4.2.3. Pe baza datelor primite în conformitate cu
subpct. 4.2.1. și 4.2.2., MTI elaborează raportul anual privind
acțiunile pentru eficientizarea consumului de combustibil de
aviație și reducerea emisiilor de gaze cu efect de seră datorate
activităților de aviație civilă. Primul raport va fi elaborat în 2012
pentru acțiunile întreprinse în anul 2011.
4.3. Actualizarea planului de acțiune
Planul național de acțiune va fi un instrument dinamic ce va
fi actualizat periodic pentru a putea facilita deciziile privind
politicile și măsurile în domeniul aviației civile, astfel încât acesta
să se adapteze la evoluția economică a României și a
obiectivelor stabilite la nivel european în domeniul reducerii
emisiilor de gaze cu efect de seră. Actualizarea planului de
acțiune se va efectua prin ordin comun al MTI și MMP.

10

MONITORUL OFICIAL AL ROMÂNIEI, PARTEA I, Nr. 541/1.VIII.2011
CAPITOLUL 5
Raportarea progreselor acțiunilor înregistrate
în implementarea planului național de acțiune

Prima raportare către OACI cu privire la progresele realizate
de către România va fi făcută la 2 ani de la aprobarea planului
național de acțiune, după care progresele vor fi raportate anual
în baza unui format stabilit ulterior de către OACI.
Raportările periodice către OACI se vor face de către MTI
prin Direcția generală aviație civilă, cu sprijinul celorlalte
autorități și unități cu responsabilități în acest domeniu.

CAPITOLUL 6
Anexe la planul național de acțiune
6.1. Anexa nr. 1 — Legislația în domeniul protecției mediului
face parte integrantă din prezentul plan național de acțiune.
6.2. Anexa nr. 2 — Descrierea acțiunilor care fac obiectul
Planului național de acțiune privind reducerea emisiilor de gaze
cu efect de seră în domeniul aviației civile pentru perioada
2011—2020 face parte integrantă din prezentul plan național de
acțiune.

ANEXA Nr. 1
la planul național de acțiune

Legislație în domeniul protecției mediului
I. Tratate internaționale
1. Convenția privind aviația civilă internațională, încheiată la
Chicago, la 7 decembrie 1944, denumită în continuare
Convenția de la Chicago, ratificată de România prin Decretul
nr. 194/1965, publicat în Buletinul Oficial nr. 14 din 29 aprilie
1965
În calitate de stat contractant la Convenția de la Chicago,
România are obligația de a aplica și respecta atât prevederile
convenției, cât și standardele prevăzute în anexele la aceasta.
Directiva 2002/30/CE a Parlamentului European și a
Consiliului din 26 martie 2002 privind stabilirea normelor și a
procedurilor cu privire la introducerea restricțiilor de exploatare
referitoare la zgomot pe aeroporturile comunitare, Directiva
2006/93/CE a Parlamentului European și a Consiliului din
12 decembrie 2006 privind reglementarea exploatării avioanelor
care intră sub incidența părții a II-a, capitolul 3, volumul 1 din
anexa 16 la Convenție privind aviația civilă internațională, a
doua ediție (1988) și Directiva 89/629/CEE a Consiliului din
4 decembrie 1989 privind limitarea emisiilor sonore produse de
avioanele civile subsonice cu reacție, au fost transpuse în
legislația națională prin Ordinul ministrului transporturilor
nr. 1.261/2007 pentru aprobarea Reglementării aeronautice
civile române RACR — PM ăProtecția mediului”, ediția 3/2007,
publicat în Monitorul Oficial al României, Partea I, nr. 847 din
10 decembrie 2007.
2. Protocolul de la Kyoto la Convenția-cadru a Națiunilor
Unite asupra schimbărilor climatice, adoptat la 11 decembrie
1997, ratificat prin Legea nr. 3/2001
România a semnat Protocolul de la Kyoto în 1999. Valoarea
angajamentului de reducere a emisiilor de gaze cu efect de seră
adoptat de România este de 8% față de anul de bază 1989.
Protocolul de la Kyoto a intrat în vigoare la nivel internațional la
data de 16 februarie 2005.
Protocolul prevede, de asemenea, posibilitatea utilizării
voluntare a celor 3 mecanisme flexibile: implementare în comun (JI),
mecanismul de dezvoltare curată (CDM) și comercializarea
internațională a emisiilor (IET).
3. Convenția-cadru a Națiunilor Unite asupra schimbărilor
climatice, ratificată prin Legea nr. 24/1994
Această convenție stabilește cadrul general al acțiunilor
interguvernamentale de răspuns la provocarea reprezentată de
schimbările climatice și are ca obiectiv principal realizarea
stabilizării concentrațiilor de gaze cu efect de seră în atmosferă
la un nivel care să prevină perturbarea antropică periculoasă a
sistemului climatic.
II. Legislație europeană
1. Schema EU ETS

• Directiva 2003/87/CE a Parlamentului European și a
Consiliului din 13 octombrie 2003 de stabilire a unui sistem de

comercializare a cotelor de emisie de gaze cu efect de seră în
cadrul Comunității și de modificare a Directivei 96/61/CE a
Consiliului, transpusă în legislația națională prin Hotărârea
Guvernului nr. 780/2006 privind stabilirea schemei de
comercializare a certificatelor de emisii de gaze cu efect de seră,
cu modificările și completările ulterioare;
• Decizia Comisiei 2007/589/CE a Comisiei din 18 iulie 2007
de stabilire a unor orientări privind monitorizarea și raportarea
emisiilor de gaze cu efect de seră în conformitate cu Directiva
2003/87/CE a Parlamentului European și a Consiliului,
modificată prin Decizia 2009/339/CE a Comisiei din 16 aprilie
2009 de modificare a Deciziei 2007/589/CE cu privire la
includerea orientărilor privind monitorizarea și raportarea
emisiilor și datelor tonă-kilometru pentru activitățile de aviație;
• Regulamentul (UE) nr. 1031/2010 al Comisiei din
12 noiembrie 2010 privind calendarul, administrarea și alte
aspecte ale licitării certificatelor de emisii de gaze cu efect de
seră în temeiul Directivei 2003/87/CE a Parlamentului European
și a Consiliului de stabilire a unui sistem de comercializare a
certificatelor de emisie de gaze cu efect de seră în cadrul
Comunității.
2. Combustibili alternativi

• Directiva 2009/28/CE a Parlamentului European și a
Consiliului din 23 aprilie 2009 privind promovarea utilizării
energiei din surse regenerabile, de modificare și ulterior de
abrogare a directivelor 2001/77/CE și 2003/30/CE;
• Directiva 2001/77/CE a Parlamentului European și a
Consiliului din 27 septembrie 2001 privind promovarea
electricității produse din surse de energie regenerabile pe piața
internă a electricității, transpusă prin Hotărârea Guvernului
nr. 443/2003 privind promovarea producției de energie electrică
din surse regenerabile de energie, cu modificările ulterioare;
• Directiva 2003/30/CE a Parlamentului European și a
Consiliului din 8 mai 2003 de promovare a utilizării
biocombustibililor și a altor combustibili regenerabili pentru
transport, transpusă prin Hotărârea Guvernului nr. 1.844/2005
privind promovarea utilizării biocarburanților și a altor carburanți
regenerabili pentru transport, cu modificările și completările
ulterioare;
• Decizia 2009/548/CE a Comisiei din 30 iunie 2009 de
stabilire a unui model pentru planurile naționale de acțiune în
domeniul energiei din surse regenerabile în temeiul Directivei
2009/28/CE a Parlamentului European și a Consiliului.
România, prin Ministerul Economiei, Comerțului și Mediului de
Afaceri, a realizat acest plan ce poate fi accesat pe pagina de
internet www.minind.ro

11

MONITORUL OFICIAL AL ROMÂNIEI, PARTEA I, Nr. 541/1.VIII.2011

ANEXA Nr. 2
la planul național de acțiune

DESCRIEREA ACȚIUNILOR

care fac obiectul Planului național de acțiune privind reducerea emisiilor de gaze cu efect de seră
în domeniul aviației civile pentru perioada 2011—2020
1. Acțiuni la nivel legislativ și interinstituțional
1.1. Adoptarea reglementărilor/legislației internaționale în domeniul reducerii emisiilor de gaze cu efect de seră
Relevanța includerii acțiunii:
În funcție de evoluția reglementărilor specifice la nivel internațional, inclusiv european, va fi nevoie de actualizarea legislației naționale.
Detalierea lipsurilor existente: Nu este cazul.
Descrierea acțiunii: transpunerea și implementarea pe plan național a legislației internaționale, inclusiv europene, din domeniu.
Instituțiile responsabile cu implementarea acțiunii: MMP, MTI, cu ajutorul celorlalte autorități și unități cu responsabilități în acest domeniu.
Termenul de implementare a acțiunii: continuu
Resurse necesare pentru implementare: Nu este cazul.
Efectele preconizate ca urmare a implementării acțiunii: alinierea la legislația internațională, inclusiv europeană.
1.2. Participarea în cadrul negocierilor din domeniul impactului aviației civile asupra mediului
1. Relevanța includerii acțiunii:
Trebuie avute în vedere următoarele aspecte:
— Ultima reuniune a Adunării Generale a OACI a adoptat Rezoluția A37—19 privind schimbările climatice. Această rezoluție
creează cadrul pentru un acord global de măsuri de piață, așa-numitele ăMarket-Based Measures”/MBM (în aceste măsuri de
piață este inclus și mecanismul EU ETS).
De aceea este important ca acțiunile de negociere ce au fost purtate până acum să fie derulate și pe viitor pentru susținerea
intereselor naționale la nivel european și internațional.
— Protocolul de la Kyoto reprezintă doar un prim pas în rezolvarea problemelor legate de schimbările climatice.
2. Detalierea lipsurilor existente:
Trebuie luate în considerare o serie de aspecte prioritare importante privind participarea României la activitățile post-2012, ținând
seama de abordarea UE:
• angajamentele de reducere a emisiilor de gaze cu efect de seră post-2012;
• politicile și măsurile pe termen lung de reducere a emisiilor de gaze cu efect de seră, inclusiv inovația tehnologică;
• repartizarea pe sectoare a angajamentelor de reducere a emisiilor de gaze cu efect de seră post-2012 în interiorul UE;
• integrarea aspectelor privind schimbările climatice în investițiile pe termen lung în domeniul transporturilor/aviației, cât și pe
sectorul surselor regenerabile de energie — combustibili alternativi.
3. Descrierea acțiunii:
— participarea reprezentanților MTI, MMP și ANPM la reuniunile organizate la nivelul structurilor din cadrul UE, la grupurile de
lucru ale Comisiei Europene, Consiliului Europei etc., unde se discută aspecte privind reducerea emisiilor de gaze cu efect de
seră provenite din activitățile de aviație, prin implementarea schemei EU ETS, precum și în cadrul negocierilor internaționale în
domeniul schimbărilor climatice;
— întocmirea de studii referitoare la proiecțiile emisiilor de gaze cu efect de seră în domeniul aviației civile și la consecințele
angajamentelor viitoare asupra economiei românești. MTI, cu asistență tehnică din partea MMP și ANPM, va elabora scenarii pe
termen mediu și lung de dezvoltare a transportului aerian la nivel național și de reducere a emisiilor GES aferente, pentru a
fundamenta deciziile referitoare la viitoarele angajamente.
4. Instituțiile responsabile cu implementarea acțiunii: MTI, MMP
5. Termenul de implementare a acțiunii: 2012—2020
6. Resurse necesare pentru implementare:
În cazul participării ministerelor de resort la diverse reuniuni, ministerele de resort vor continua negocierea acțiunilor și a
termenelor de implementare a acestora pentru sectorul aviației civile cu consultarea/colaborarea MTI. La nivelul acestor ministere
se vor organiza colective specializate în domeniul schimbărilor climatice.
7. Efectele preconizate ca urmare a implementării acțiunii:
România va avea o poziție ce îi va permite să se asigure că viitoarele angajamente privind reducerea emisiilor de GES în sectorul
aviației civile reflectă prioritățile naționale, economice, cât și o dezvoltare durabilă.
2. Acțiuni la nivel economic
2.1. Implementarea schemei EU ETS
1. Relevanța includerii acțiunii: Directiva 2008/101/CE a Parlamentului European și a Consiliului din 19 noiembrie 2008 de
modificare a Directivei 2003/87/CE pentru a include activitățile de aviație în sistemul de comercializare a cotelor de emisie de
gaze cu efect de seră în cadrul Comunității, transpusă prin Hotărârea Guvernului nr. 780/2006 privind stabilirea schemei de
comercializare a certificatelor de emisii de gaze cu efect de seră, cu modificările și completările ulterioare

12

MONITORUL OFICIAL AL ROMÂNIEI, PARTEA I, Nr. 541/1.VIII.2011

2. Detalierea lipsurilor existente: completarea resursei umane existente la nivelul ANPM, care are în atribuții asigurarea
implementării Directivei 2008/101/CE
3. Descrierea acțiunii:
3.1. Schema de comercializare a certificatelor de emisii de gaze cu efect de seră este un instrument bazat pe principiul
limitare/tranzacționare, iar participarea operatorilor de aeronave care desfășoară activități de aviație reglementate de Directiva
2008/101/CE implică respectarea anumitor obligații conform reglementărilor comunitare:
a) operatorii de aeronave au obligația să monitorizeze și să raporteze emisiile de gaze cu efect de seră în conformitate cu
prevederile Deciziei 2007/589/CE a Comisiei din 18 iulie 2007 de stabilire a unor orientări privind monitorizarea și raportarea
emisiilor de gaze cu efect de seră în conformitate cu Directiva 2003/87/CE a Parlamentului European și a Consiliului, cu
modificările și completările ulterioare, și ale planurilor de monitorizare a emisiilor, aprobate de ANPM;
b) operatorii de aeronave au obligația de a depune, până la data de 31 martie a fiecărui an, raportul de monitorizare întocmit
pentru anul calendaristic anterior, verificat de un verificator acreditat;
c) operatorii de aeronave au obligația de a restitui, până la data de 30 aprilie a fiecărui an, un număr de certificate de emisii de
gaze cu efect de seră egal cu cantitatea totală de emisii de gaze cu efect de seră generate în anul calendaristic anterior.
ANPM are competența privind verificarea și aprobarea planurilor de monitorizare și raportare a emisiilor, întocmite de operatorii
de aeronave și verificate de organisme de verificare acreditate la nivel național.
La sfârșitul unui an calendaristic, operatorii de aeronave se pot afla în următoarele situații:
— emit sub limita plafonului alocat, deci sunt în măsură să decidă cu privire la comercializarea unui număr de certificate de
emisii de gaze cu efect de seră disponibil; în această situație se pot regăsi operatorii de aeronave care investesc în aeronave
eficiente din punctul de vedere al consumului de combustibil, utilizează aeronave cu capacitate corespunzătoare cererilor de
încărcare și rute de zbor optime;
— emit peste limita plafonului alocat — situație în care trebuie să achiziționeze certificate de emisii de gaze cu efect de seră de
pe piață pentru a-și respecta obligația de returnare a certificatelor în registru. În această situație se pot regăsi operatorii de
aeronave care operează pe distanțe scurte, utilizează aeronave cu o vechime mai mare sau transportă mai puțini pasageri sau
marfă. Aceștia sunt afectați mai mult de includerea în schema EU ETS, față de operatorii cu un grad mai ridicat de eficacitate
având în vedere costurile carburantului utilizat;
— emit în limita plafonului alocat.
3.2. Pentru implementarea eficientă a Directivei 2008/101/CE sunt necesare:
— creșterea și îmbunătățirea capacității instituționale la nivelul ANPM, asigurarea participării reprezentanților ANPM la
sesiuni de instruiri în domeniu, seminare, conferințe internaționale, programe și proiecte;
— intensificarea acțiunilor de conștientizare și diseminare a informației către operatorii de aeronave, prin organizarea de
seminare sau alte metode de informare, cu privire la implementarea schemei EU ETS, alocarea certificatelor de emisii,
participarea la licitarea certificatelor, avantajele implementării măsurilor de eficientizare a consumului de carburanți sau
a comercializării certificatelor neutilizate, participarea la cercetarea privind reducerea impactului asupra climei prin
reducerea de CO2, respectiv eficientizare consum combustibil etc.
4. Instituțiile responsabile cu implementarea acțiunii: Autoritatea centrală pentru protecția mediului, ANPM, operatorii de aeronave
5. Termenul de implementare a acțiunii: 2012, 2013—2020
6. Resurse necesare pentru implementare: fonduri de la bugetul de stat, programe europene
7. Efectele preconizate ca urmare a implementării acțiunii: Reducerea emisiilor de gaze cu efect de seră, conform angajamentului
UE, în medie cu 20% până în anul 2020 și cu 50% până în anul 2050 (față de anul 1990), plafonarea emisiilor de CO2 din
activitățile de aviație începând cu 2020
3. Acțiuni la nivel operațional
3.1. Implementarea unor măsuri la nivelul managementului activităților aeroportuare pentru reducerea emisiilor de CO2
1. Relevanța includerii acțiunii: Consiliul Internațional al Aeroporturilor (AIC) estimează că 5% din emisiile de CO2 rezultate din
activitățile de aviație se datorează activităților aeroportuare.
2. Detalierea lipsurilor existente:
3. Descrierea acțiunii:
a) implementarea conceptului A-CDM [(Airport Collaborative Decision Making (luarea unor decizii comune prin colaborare) pe
toate aeroporturile cu trafic semnificativ pentru România (peste un milion de pasageri/an sau peste 25.000 de mișcări de
aeronave/an)];
b) intrarea Aeroportului ăHenri Coandă” București în proiectul Airport Carbon Accreditation, lansat de ACI, și certificarea acestuia
cel puțin până la nivelul ăreduction”, până în 2015.
4. Instituțiile responsabile cu implementarea acțiunii: administrațiile aeroporturilor cu peste un milion de pasageri/an sau 25.000 de
mișcări de aeronave/an
5. Termenul de implementare a acțiunii: 2011—2016
6. Resurse necesare pentru implementare:
Surse proprii, posibilități de obținere de fonduri prin programele UE
7. Efectele preconizate ca urmare a implementării acțiunii:
Decongestionarea traficului în aeroport, reducerea emisiilor de NOx, CO 2 VOC/COV (compuși organici volatili) și, implicit,
reducerea efectului asupra stratului de ozon O3 și a zgomotului

MONITORUL OFICIAL AL ROMÂNIEI, PARTEA I, Nr. 541/1.VIII.2011

13

3.2. Continuarea promovării unor practici și proceduri la nivel operațional cu impact asupra reducerii consumului de
combustibil
1. Relevanța includerii acțiunii: necesitatea eficientizării consumului de combustibil prin proceduri la nivel operațional
2. Descrierea acțiunii:
Utilizarea celor mai bune practici și proceduri în operațiunile la sol pentru reducerea consumului de combustibil:
— folosirea unei plaje de Cost Index care să asigure respectarea programului de zbor, dar și un consum minim de combustibil;
— ăsingle engine taxi”;
— optimizarea folosirii unităților auxiliare de putere (APU);
— reducerea greutății avioanelor;
— încărcarea aeronavelor în așa fel încât poziția centrului de greutate în zbor să fie cât mai în spate, asigurând astfel un
consum minim de combustibil;
— optimizarea fiecărui plan de zbor în parte, în funcție de condițiile din ziua respectivă;
— transmiterea planurilor de zbor cât mai aproape de ora decolării;
— folosirea a 3 valori ale Cost Index în funcție de durata cursei și de vânt, rezultând un număr de zboruri mai economice,
bazate pe condițiile din ziua respectivă;
— implementarea unui software de flight planning performant/selectarea aeronavelor eficiente pentru cursele aeriene în
funcție de durata de zbor și distanță.
Utilizarea celor mai bune practici și proceduri în timpul zborului:
— folosirea nivelului optim de croazieră;
— extinderea studiilor privind impactul aplicării unor proceduri CDA (continous descent approach) pe toate aeroporturile cu
trafic semnificativ;
— aterizarea cu flaps minim, acolo unde este posibil;
— decolarea cu metoda FLEX/Assumed Temp/Derate pentru protecția motoarelor și un consum cât mai scăzut pe termen lung;
— decolarea cu flaps minim;
— accelerarea la viteza mai economică de ăenroute climb”, acolo unde este posibil sub nivel 100;
— folosirea reversoarelor la poziția ăidle” (minim) la majoritatea aterizărilor.
3. Instituțiile responsabile cu implementarea acțiunii: operatorii aerieni, aeroporturi, ROMATSA
4. Termenul de implementare a acțiunii: 2011—2020
5. Resurse necesare pentru implementare:
Instruirea personalului aeronautic navigant și nenavigant cu privire la aplicarea celor mai bune practici și proceduri în cadrul
operațiunilor de zbor
6. Efectele preconizate ca urmare a implementării acțiunii:
La nivel internațional, în urma studiilor efectuate, se preconizează că măsurile la nivelul îmbunătățirii practicilor și procedurilor
aplicabile în domeniul operațiunilor de zbor pot conduce la o reducere a emisiilor de CO2 până în 2020 cu până la 3%.
Societatea Comercială Compania Națională cu Transporturi Aeriene Române TAROM — S.A. preconizează o reducere a
consumului de combustibil în medie cu 1,5% pe ora de zbor.
4. Acțiuni la nivel tehnologic
4.1. Dezvoltarea cercetării în domeniul protecției mediului în aviația civilă. Familiarizarea industriei de aviație civilă cu
noile tehnologii și proceduri cu impact pe reducerea emisiilor de gaze cu efect de seră
1. Relevanța includerii acțiunii: promovarea cercetării în domeniul protecției mediului în aviația civilă, informarea corectă a
industriei cu privire la noile tehnologii aplicabile în domeniu
2. Detalierea lipsurilor existente: lipsa proiectelor de cercetare în domeniul protecției mediului în aviația civilă
3. Descrierea acțiunii:
Promovarea posibilităților de finanțare a proiectelor de cercetare și dezvoltare având drept scop susținerea obiectivelor climatice pe
termen lung. Se vor organiza seminare și ateliere de lucru având ca temă promovarea inovației și a noilor tehnologii, pentru a contribui
la realizarea obiectivelor de reducere a emisiilor pe termen lung și pentru îmbunătățirea eficienței și competitivității operatorilor aerieni.
4. Instituțiile responsabile cu implementarea acțiunii:
MMP, MTI/AACR, operatori aerieni, administrații aeroportuare, ROMATSA, institute de cercetare în domeniu
5. Termenul de implementare a acțiunii: 2012—2020
6. Resurse necesare pentru implementare: finanțare internă, programe europene
7. Efectele preconizate ca urmare a implementării acțiunii: încurajarea cercetării și dezvoltării în domeniul aviației civile,
familiarizarea industriei de aviație cu noile tehnologii și proceduri aplicabile având ca efect reducerea impactului aviației asupra
mediului, crearea premiselor pentru trecerea, după anul 2020, la un program de reducere masivă a emisiilor de CO2 prin utilizarea
noilor tehnologii și echipamente

14

MONITORUL OFICIAL AL ROMÂNIEI, PARTEA I, Nr. 541/1.VIII.2011

4.2. Promovarea utilizării biocombustibilului în sectorul aviației civile
1. Relevanța includerii acțiunii: Directiva 2009/28/CE a Parlamentului European și a Consiliului din 23 aprilie 2009 privind
promovarea utilizării energiei din resurse regenerabile de modificare și ulterior de abrogare a directivelor 2001/77/CE și
2003/30/CE
Se estimează că începând cu 2014—2015 biocombustibilii vor putea fi utilizați în aviație.
2. Detalierea lipsurilor existente:
3. Descrierea acțiunii:
Acțiunile ce urmează a fi incluse în vederea promovării utilizării biocombustibililor în aviație:
— analizarea posibilităților de subvenționare a producătorilor de combustibili alternativi;
— alinierea României la standardele de CO2 pentru utilizarea combustibililor alternativi în domeniul aviației civile ce vor fi
finalizate până la sfârșitul anului 2013 (OACI);
— participarea în cadrul proiectelor specifice comunitare/internaționale;
— identificarea unor inițiative proprii prin participarea la proiecte cu industria aviatică și promovarea oportunităților existente
în România.
4. Instituțiile responsabile cu implementarea acțiunii: MECMA, conform planului național de acțiune în domeniul energiei din
surse regenerabile, elaborat în temeiul Directivei 2009/28/CE (www.minind.ro), companiile aeriene
5. Termenul de implementare a acțiunii: 2012—2020
6. Resurse necesare pentru implementare:
Surse de finanțare: POS Creșterea competitivității economice (CCE), POS Transport, POS Mediu
7. Efectele preconizate ca urmare a implementării acțiunii:
Se estimează că începând cu 2014—2015 biocombustibilii vor putea fi utilizați în aviație.
Utilizarea unui procent de maximum 6% combustibili alternativi până în anul 2020 în sectorul aviației civile va conduce la o
reducere a emisiilor de CO2 cu 5%.
Obiectivul Asociației Transportatorilor Aerieni Internaționali (IATA) este ca 10% din combustibilul utilizat în 2017 în aviație să îl
reprezinte combustibilii alternativi, ceea ce ar trebui să reprezinte și obiectivul operatorilor aerieni români.

4.3. Achiziționarea/Utilizarea de aeronave mai performante din punct de vedere energetic
1. Relevanța includerii acțiunii: achiziționarea/utilizarea unor aeronave mai performante din punct de vedere energetic reprezintă
unul dintre elementele-cheie ale atingerii obiectivelor UE în domeniul reducerii emisiilor de gaze cu efect de seră. IATA
preconizează că implementarea acestei măsuri, conform planurilor de afaceri actuale ale companiilor aeriene, poate asigura o
reducere a emisiilor de CO2 cu 21% până în 2020.
2. Detalierea lipsurilor existente: înnoirea flotei operatorilor aerieni depinde de existența finanțării.
3. Descrierea acțiunii: implementarea de către operatorii aerieni a unor programe de înnoire a parcului de aeronave utilizate
4. Instituțiile responsabile cu implementarea acțiunii: operatorii aerieni
5. Termenul de implementare a acțiunii: în funcție de identificarea surselor de finanțare și planurile de afaceri ale operatorilor aerieni
6. Resurse necesare pentru implementare: surse proprii ale operatorilor aerieni
7. Efectele preconizate ca urmare a implementării acțiunii: reducerea semnificativă a emisiilor de CO2. În contextul implementării
schemei EU ETS operatorii aerieni români care își dezvoltă traficul vor evita astfel riscul apariției unor costuri suplimentare
generate de necesitatea achiziționării din piață a certificatelor de emisii (datorită operării unei flote ineficiente energetic).
5. Acțiuni la nivelul ATM/infrastructură
5.1. Dezvoltarea/Modernizarea infrastructurii aeroportuare și a echipamentelor aferente pentru a permite aplicarea unor
proceduri eficiente de decolare/aterizare aeronave
1. Relevanța includerii acțiunii: creșterea siguranței zborului, eficientizarea consumului de combustibil
2. Detalierea lipsurilor existente:
— există aeroporturi unde calitatea și caracteristicile infrastructurii și a echipamentelor aferente nu permit eficientizarea activităților de zbor.
3. Descrierea acțiunii:
— lucrări de reparații capitale și dezvoltare/modernizare la pistele de decolare/aterizare și căile de rulare de pe aeroporturile
ăHenri Coandă” București, Iași, Timișoara, Craiova, Oradea, Tulcea, Satu Mare, Suceava, Bacău;
— finalizarea activității de implementare operațională a sistemelor ILS/DME pe toate aeroporturile din România (Suceava și Baia Mare).

MONITORUL OFICIAL AL ROMÂNIEI, PARTEA I, Nr. 541/1.VIII.2011

15

4. Instituțiile responsabile cu implementarea acțiunii: ROMATSA, administrațiile aeroportuare, MTI/AACR (pentru partea de
certificare a lucrărilor)
5. Termenul de implementare a acțiunii: 2011—2016
6. Resurse necesare pentru implementare: resurse proprii ale ROMATSA și ale aeroporturilor, POS Transporturi, fonduri publice
7. Efectele preconizate ca urmare a implementării acțiunii: optimizarea activității aeroportuare, îmbunătățirea calității serviciilor
și a mediului, reducerea consumului de combustibil prin posibilitatea implementării unor proceduri eficiente de decolare/aterizare

5.2. Implementarea pachetului de reglementări aferente Cerului European Unic SES/SESAR
1. Relevanța includerii acțiunii: Pachetul de reglementări comunitare SES/SESAR, necesitatea atingerii obiectivelor SESAR (vezi
pct. 1.2.2) și a țintelor de performanță stabilite în conformitate cu Regulamentul (UE) nr. 691/2010 al Comisiei din 29 iulie 2010
de stabilire a unui sistem de performanță pentru serviciile de navigație aeriană și pentru funcțiile de rețea și de modificare a
Regulamentului (CE) nr. 2.096/2005 al Comisiei din 20 decembrie 2005 de stabilire a unor cerințe comune pentru furnizarea de
servicii de navigație
2. Detalierea lipsurilor existente:
— Nu este cazul.
3. Descrierea acțiunii:
— finalizarea, până la 31 decembrie 2012, a procedurilor necesare înființării unui bloc funcțional de spațiu aerian între România
și Bulgaria — DANUBE FAB;
— optimizarea structurilor de spațiu aerian pentru a eficientiza activitatea de zbor în cadrul DANUBE FAB (2012+); extinderea
folosirii conceptului ăDirect to” în spațiul aerian național;
— stabilirea țintelor naționale de mediu pe care trebuie să le atingă furnizorul de servicii de navigație aeriană în perioada 2015—
2020, pornind de la țintele stabilite la nivel european, și implementarea acestora în perioada de referință respectivă.
4. Instituțiile responsabile cu implementarea acțiunii: MTI, AACR, ROMATSA
5. Termenul de implementare a acțiunii: 2011—2020
6. Resurse necesare pentru implementare: surse proprii ROMATSA
7. Efectele preconizate ca urmare a implementării acțiunii:
IATA apreciază că o implementare a unui sistem eficient de ATM, cum este și cel promovat prin pachetul SES/SESAR, poate
conduce la o reducere a emisiilor de CO2 cu 4% până în 2020.
Estimările naționale indică o reducere a timpului total de zbor în spațiul aerian al României și Bulgariei de aproximativ 7.000 de
ore/an ca urmare a implementării proiectului DANUBE FAB.
De asemenea, folosirea conceptului ăDirect to” introduce o reducere medie de 2 minute a timpului de zbor.

5.3. Dezvoltarea unor proiecte de cooperare în domeniul ATM cu statele vecine
1. Relevanța includerii acțiunii: Implementarea unui sistem eficient de ATM este dificilă fără cooperarea cu statele vecine
2. Detalierea lipsurilor existente:
Lipsa cooperării cu statele vecine în domeniul ATM poate conduce la o ineficiență a sistemului propriu ATM.
3. Descrierea acțiunii:
— continuarea și dezvoltarea cooperării în cadrul mecanismului înființat prin Memorandumul de cooperare în domeniul
îmbunătățirii managementului traficului aerian încheiat între România, Turcia, Bulgaria și Republica Moldova;
— sprijinirea statelor vecine nemembre ale UE în înțelegerea conceptului SES/SESAR și analiza oportunităților de
coordonare/cooperare a serviciilor de navigație aeriană, inclusiv prin implementarea unor acțiuni promovate în cadrul SES
(optimizare structuri de spațiu, blocuri funcționale de spațiu aerian etc.).
4. Instituțiile responsabile cu implementarea acțiunii: MTI, AACR, ROMATSA
5. Termenul de implementare a acțiunii: 2011—2020
6. Resurse necesare pentru implementare:
Proiectele bilaterale pot fi cofinanțate prin programe comunitare sau de către furnizorii de servicii de navigație aeriană.
7. Efectele preconizate ca urmare a implementării acțiunii:
Eficientizarea ATM în spațiile aeriene vecine conduce la o extindere a oportunităților de eficientizare a activităților de zbor prestate
de operatorii aerieni, având ca impact și reducerea emisiilor de CO2

16

MONITORUL OFICIAL AL ROMÂNIEI, PARTEA I, Nr. 541/1.VIII.2011
6. Alte acțiuni

6.1. Promovarea proiectelor internaționale și europene cu obiectiv reducerea impactului aviației asupra mediului
1. Relevanța includerii acțiunii: Participarea la proiecte internaționale și europene în domeniul reducerii emisiilor de gaze cu efect
de seră oferă oportunități și expertiză pentru dezvoltarea și implementarea acestora la nivel național.
2. Detalierea lipsurilor existente: —
3. Descrierea acțiunii:
Participarea organizațiilor de aviație din România la proiectele cu impact pe mediu derulate la nivelul diferitelor domenii: ATM,
Tehnologie, Operațiuni, Economic. Exemple de proiecte aflate în derulare: Clean Sky, SES/SESAR, CDA, A-CDM.
4. Instituțiile responsabile cu implementarea acțiunii: MTI, AACR, administrațiile aeroportuare, operatorii aerieni, ROMATSA.
5. Termenul de implementare a acțiunii: 2011—2020
6. Resurse necesare pentru implementare:
Proiectele internaționale pot fi finanțate din fonduri comunitare sau de industrie.
7. Efectele preconizate ca urmare a implementării acțiunii: obținerea de informații noi, reducere impact/emisii, noi tehnologii,
know-how.
6.2. Promovarea conceptului ăAmprenta de Carbon” (Carbon Footprint)
1. Relevanța includerii acțiunii:
Amprenta de carbon este cantitatea de emisii de CO2 produsă prin consum energetic, inclusiv de petrol; de exemplu, o cursă
aeriană produce amprenta de carbon prin combustibilul pe care îl utilizează. Aceasta este măsurată în unități de dioxid de carbon
(CO2).
OACI a elaborat Calculatorul de emisii de carbon. Calculatorul de emisii de carbon elaborat de OACI permite pasagerilor să
estimeze emisiile zborurilor efectuate. Este simplu de utilizat și necesită doar o cantitate limitată de informații din partea
utilizatorului.
Metodologia aplică cele mai bune date disponibile din industrie pentru a ține cont de diverși factori, cum ar fi tipurile de aeronave,
date traseu specifice, factorii de încărcare pasageri și de mărfuri transportate.
O parte din companiile de transport aerian folosesc acest instrument pentru determinarea emisiilor de CO2 emise pe ruta solicitată
de pasager.
2. Detalierea lipsurilor existente: Nu se aplică în prezent în România.
3. Descrierea acțiunii:
Acest instrument de calculare a emisiilor de CO2 poate fi utilizat de pasageri pentru a afla cantitatea de CO2 ce se emite pentru
un zbor pe ruta dorită.
Informația este necesară pentru ca pasagerul respectiv să își poată compensa cantitatea de CO2 emisă datorită zborului respectiv.
Companiile aeriene vor dezvolta proiecte de carbon offset (compensare emisii de CO2) prin care, cerând pasagerilor să participe
la ele, pot cere o taxă suplimentară la bilet, o participare voluntară etc.
4. Instituțiile responsabile cu implementarea acțiunii: operatorii aerieni
5. Termenul de implementare a acțiunii: voluntar
6. Resurse necesare pentru implementare:
Campanii de informare a populației asupra acestei acțiuni și conștientizarea cu privire la impactul fiecărui zbor efectuat asupra
efectelor climatice. Posibilități externe de finanțare, analizarea programelor europene și internaționale care pot fi eligibile pentru
acest tip de proiecte. Participarea pasagerilor la schema de carbon offset poate duce la finanțările unor proiecte mai mici.
7. Efectele preconizate ca urmare a implementării acțiunii:
Conștientizarea populației asupra efectelor pe care fiecare zbor le are asupra mediului raportat la cantitatea de emisii de CO2.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 541/1.VIII.2011 conține 16 pagini.

Prețul: 3,20 lei

&JUYDGY|525023]
ISSN 1453—4495

