PARTEA I

Anul 179 (XXIII) — Nr. 837

Vineri, 25 noiembrie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
LEGI ȘI DECRETE

211.

— Lege privind regimul deșeurilor..............................

2–15

810.

— Decret pentru promulgarea Legii privind regimul
deșeurilor....................................................................

15

ACTE ALE OFICIULUI ROMÂN
PENTRU DREPTURILE DE AUTOR
286.

— Decizie privind constituirea Comisiei pentru
negocierea Metodologiei privind remunerația datorată
artiștilor interpreți sau executanți pentru radiodifuzarea
prestațiilor artistice din domeniul audiovizual de către
organismele de televiziune ........................................

16

2

MONITORUL OFICIAL AL ROMÂNIEI, PARTEA I, Nr. 837/25.XI.2011

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind regimul deșeurilor
Parlamentul României adoptă prezenta lege.
§ 1. Dispoziții generale
Art. 1. — Prezenta lege stabilește măsurile necesare pentru
protecția mediului și a sănătății populației, prin prevenirea sau
reducerea efectelor adverse determinate de generarea și
gestionarea deșeurilor și prin reducerea efectelor generale ale
folosirii resurselor și creșterea eficienței folosirii acestora.
§ 2. Domeniul de aplicare
Art. 2. — (1) Se exclud din domeniul de aplicare al prezentei
legi următoarele:
a) efluenții gazoși emiși în atmosferă și dioxidul de carbon
captat și transportat în scopul stocării geologice și stocat
geologic potrivit prevederilor Directivei 2009/31/CE a
Parlamentului European și a Consiliului din 23 aprilie 2009
privind stocarea geologică a dioxidului de carbon și de
modificare a Directivei 85/337/CEE a Consiliului, precum și a
directivelor 2000/60/CE, 2001/80/CE, 2004/35/CE, 2006/12/CE,
2008/1/CE și a Regulamentului (CE) nr. 1.013/2006 ale
Parlamentului European și ale Consiliului sau excluși din
domeniul de aplicare a respectivei directive potrivit prevederilor
art. 2 alin. (2) din aceasta;
b) solurile (in situ), inclusiv solurile contaminate neexcavate
și clădiri legate permanent de sol;
c) solurile necontaminate și alte materiale geologice naturale
excavate în timpul activităților de construcție, în cazul în care
este cert că respectivul material va fi utilizat pentru construcții în
starea sa naturală și pe locul de unde a fost excavat;
d) deșeurile radioactive;
e) explozibilii declasați;
f) materiile fecale, în cazul în care acestea nu intră sub
incidența alin. (2) lit. b), paiele și alte resturi vegetale
nepericuloase provenite din agricultură sau silvicultură și care
sunt folosite în agricultură ori silvicultură sau pentru producerea
de energie din biomasă prin procese ori metode care nu
dăunează mediului și nu pun în pericol sănătatea populației.
(2) Se exclud din domeniul de aplicare al prezentei legi, în
măsura în care sunt reglementate prin alte acte normative,
următoarele:
a) apele uzate;
b) subprodusele de origine animală, inclusiv produse
transformate care intră sub incidența Regulamentului (CE)
nr. 1.774/2002 al Parlamentului European și al Consiliului din
3 octombrie 2002 de stabilire a normelor sanitare privind
subprodusele de origine animală care nu sunt destinate
consumului uman, cu excepția produselor care urmează să fie
incinerate, depozitate sau utilizate într-o instalație de producere
a biogazului ori a compostului;
c) carcasele de la animalele care au decedat în orice alt mod
decât prin sacrificare, inclusiv animale care au fost sacrificate
pentru eradicarea unei epizootii și care sunt eliminate potrivit
prevederilor Regulamentului (CE) nr. 1.774/2002;
d) deșeurile rezultate în urma activităților de prospectare,
extracție, tratare și stocare a resurselor minerale, precum și a

exploatării carierelor care intră sub incidența Hotărârii
Guvernului nr. 856/2008 privind gestionarea deșeurilor din
industriile extractive.
(3) Fără a aduce atingere obligațiilor prevăzute de alte acte
normative aplicabile, sedimentele depuse în apele de suprafață
în scopul gestionării apelor și a căilor navigabile sau al prevenirii
inundațiilor, al atenuării efectelor inundațiilor și secetei ori
asanării terenurilor nu se supun prevederilor prezentei legi, în
cazul în care se face dovada că respectivele sedimente sunt
nepericuloase.
(4) Actele normative care transpun directive individuale pot
stabili pentru gestionarea anumitor categorii de deșeuri reguli
speciale pentru cazuri individuale sau reguli care vin în
completarea dispozițiilor prezentei legi.
§ 3. Definiții
Art. 3. — Semnificația termenilor specifici utilizați în prezenta
lege este prevăzută în anexa nr. 1.
§ 4. Ierarhia deșeurilor
Art. 4. — (1) Ierarhia deșeurilor se aplică în funcție de
ordinea priorităților în cadrul legislației și al politicii în materie de
prevenire a generării și de gestionare a deșeurilor, după cum
urmează:
a) prevenirea;
b) pregătirea pentru reutilizare;
c) reciclarea;
d) alte operațiuni de valorificare, de exemplu valorificarea
energetică;
e) eliminarea.
(2) Aplicarea ierarhiei deșeurilor menționată la alin. (1) are
ca scop încurajarea acțiunii în materie de prevenire a generării
și gestionării eficiente și eficace a deșeurilor, astfel încât să se
reducă efectele negative ale acestora asupra mediului.
(3) În acest sens, pentru anumite fluxuri de deșeuri specifice,
aplicarea ierarhiei deșeurilor poate suferi modificări în baza
evaluării de tip analiza ciclului de viață privind efectele globale
ale generării și gestionării acestor deșeuri.
(4) Autoritatea publică centrală pentru protecția mediului
asigură un proces transparent de elaborare a actelor normative
și a politicii în domeniul gestionării deșeurilor, cu respectarea
prevederilor Legii nr. 52/2003 privind transparența decizională în
administrația publică, cu completările ulterioare.
(5) Autoritatea publică centrală pentru protecția mediului ia în
considerare principiile generale ale protecției mediului,
precauției și durabilității, fezabilității tehnice și viabilității
economice, protecției resurselor, precum și impactul global
asupra mediului, sănătății populației, economiei și societății,
potrivit prevederilor art. 1 și 20.
§ 5. Subproduse
Art. 5. — Este considerat subprodus, și nu deșeu potrivit
definiției de la pct. 9 din anexa nr. 1, o substanță sau un obiect

MONITORUL OFICIAL AL ROMÂNIEI, PARTEA I, Nr. 837/25.XI.2011
care rezultă în urma unui proces de producție al cărui obiectiv
principal nu este producerea acestuia și care îndeplinește,
cumulativ, următoarele condiții:
a) utilizarea ulterioară a substanței sau a obiectului este
certă;
b) substanța sau obiectul poate fi utilizat direct, fără a fi
supus unei alte prelucrări suplimentare celei prevăzute de
practica industrială obișnuită;
c) substanța sau obiectul este produs ca parte integrantă a
unui proces de producție;
d) utilizarea ulterioară este legală, în sensul că substanța sau
obiectul îndeplinește toate cerințele relevante referitoare la
produs, la protecția mediului și protecția sănătății pentru
utilizarea specifică și nu va produce efecte globale nocive
asupra mediului sau a sănătății populației.
§ 6. Încetarea statutului de deșeu
Art. 6. — (1) În cazul în care anumite categorii de deșeuri au
trecut printr-o operațiune prevăzută în anexa nr. 3 și dacă
îndeplinesc criteriile specifice stabilite de Comisia Europeană,
acestea încetează să mai fie considerate deșeuri, în sensul
prezentei legi.
(2) Deșeurile care încetează să mai fie considerate deșeuri,
potrivit prevederilor alin. (1), încetează să mai fie considerate
deșeuri în scopul atingerii obiectivelor de valorificare și reciclare
prevăzute de Hotărârea Guvernului nr. 621/2005 privind
gestionarea ambalajelor și a deșeurilor de ambalaje, cu
modificările și completările ulterioare, Hotărârea Guvernului
nr. 2.406/2004 privind gestionarea vehiculelor și a vehiculelor
scoase din uz, cu modificările și completările ulterioare,
Hotărârea Guvernului nr. 1.037/2010 privind deșeurile de
echipamente electrice și electronice, Hotărârea Guvernului
nr. 1.132/2008 privind regimul bateriilor și acumulatorilor și al
deșeurilor de baterii și acumulatori, cu modificările și
completările ulterioare, precum și de alte acte normative.
(3) În lipsa criteriilor stabilite la nivel comunitar menționate la
alin. (1), autoritatea publică centrală pentru protecția mediului
poate decide, prin ordin al ministrului, pentru fiecare caz, dacă
un anumit deșeu a încetat să fie considerat ca atare, pe baza
unor studii de evaluare a impactului social/economic și asupra
mediului, realizate de aceasta sau de orice altă
autoritate/instituție de la nivel național ori european, cu
respectarea următoarelor condiții:
a) substanța sau obiectul este utilizat în mod curent pentru
îndeplinirea unor scopuri specifice;
b) există o piață sau cerere pentru substanța ori obiectul în
cauză;
c) substanța sau obiectul îndeplinește cerințele tehnice
pentru îndeplinirea scopurilor specifice și respectă legislația și
normele aplicabile produselor;
d) utilizarea substanței sau a obiectului nu va produce efecte
nocive asupra mediului sau sănătății populației.
(4) Ordinele prevăzute la alin. (3) sunt notificate statelor
membre ale Uniunii Europene și Comisiei Europene, potrivit
prevederilor Hotărârii Guvernului nr. 1.016/2004 privind măsurile
pentru organizarea și realizarea schimbului de informații în
domeniul standardelor și reglementărilor tehnice, precum și al
regulilor referitoare la serviciile societății informaționale între
România și statele membre ale Uniunii Europene, precum și
Comisia Europeană, cu modificările ulterioare.
§ 7. Lista deșeurilor
Art. 7. — (1) Lista deșeurilor aprobată de către Comisia
Europeană se preia în legislația națională prin hotărâre a
Guvernului.

3

(2) Lista deșeurilor este obligatorie pentru a determina dacă
un deșeu trebuie considerat deșeu periculos.
(3) Includerea unui obiect sau a unei substanțe pe listă nu
înseamnă că respectivul obiect ori respectiva substanță se
consideră ca fiind deșeu în orice împrejurare.
(4) O substanță sau un obiect este considerat deșeu numai
în cazul în care corespunde definiției prevăzute la pct. 9 din
anexa nr. 1.
Art. 8. — (1) Producătorii și deținătorii de deșeuri persoane
juridice sunt obligați să încadreze fiecare tip de deșeu generat
din propria activitate în lista deșeurilor prevăzută la art. 7
alin. (1).
(2) În cazul unui tip de deșeu care se încadrează potrivit listei
deșeurilor prevăzute la art. 7 alin. (1) sub două coduri diferite în
funcție de posibila prezență a unor caracteristici periculoase —
codurile marcate cu asterisc, încadrarea ca deșeu nepericulos
se realizează de către producătorii și deținătorii de astfel de
deșeuri numai în baza unei analize a originii, testelor, buletinelor
de analiză și a altor documente relevante.
(3) Laboratorul de referință din cadrul Agenției Naționale
pentru Protecția Mediului, denumită în continuare ANPM,
analizează cazurile de incertitudine referitoare la caracterizarea
și încadrarea deșeurilor.
(4) Producătorii și deținătorii de deșeuri persoane juridice
sunt obligați să efectueze și să dețină o caracterizare a
deșeurilor periculoase generate din propria activitate și a
deșeurilor care pot fi considerate periculoase din cauza originii
sau compoziției, în scopul determinării posibilităților de
amestecare, a metodelor de tratare și eliminare a acestora.
(5) Producătorii și deținătorii de deșeuri autorități publice de
apărare, ordine publică și siguranță națională sunt obligați să
încadreze în codurile prevăzute în anexa nr. 2 la Hotărârea
Guvernului nr. 856/2002 privind evidența gestiunii deșeurilor și
pentru aprobarea listei cuprinzând deșeurile, inclusiv deșeurile
periculoase, cu completările ulterioare, fiecare tip de deșeu
generat de propria activitate, pe baza reglementărilor specifice
pentru gestionarea deșeurilor.
Art. 9. — (1) Pe baza originii, testelor, buletinelor de analiză
și a altor documente relevante puse la dispoziție de producătorii
și deținătorii de deșeuri prevăzuți la art. 8 alin. (4) și (5),
autoritatea publică centrală pentru protecția mediului consideră
că un deșeu este periculos chiar dacă acesta nu figurează ca
atare pe lista deșeurilor prevăzută la art. 7 alin. (1), dacă acesta
prezintă una sau mai multe dintre proprietățile prevăzute în
anexa nr. 4.
(2) Autoritatea publică centrală pentru protecția mediului
notifică Comisiei Europene, cu celeritate, deșeurile considerate
ca fiind periculoase și care nu figurează ca atare pe lista
deșeurilor prevăzută la art. 7 alin. (1) și le consemnează în
raportul prevăzut la art. 48 alin. (3), furnizând Comisiei Europene
toate informațiile relevante.
Art. 10. — (1) În cazul în care autoritatea publică centrală
pentru protecția mediului deține dovezi care arată că un deșeu
care figurează pe lista deșeurilor prevăzută la art. 7 alin. (1) ca
fiind periculos nu prezintă niciuna dintre proprietățile prevăzute
în anexa nr. 4 poate considera acest deșeu ca fiind nepericulos.
(2) Autoritatea publică centrală pentru protecția mediului
notifică Comisiei Europene, cu celeritate, cazurile prevăzute la
alin. (1), furnizând toate informațiile relevante în vederea
revizuirii listei deșeurilor.
Art. 11. — Reclasificarea deșeurilor periculoase ca deșeuri
nepericuloase nu se poate realiza prin diluarea sau
amestecarea acestora în scopul de a diminua concentrațiile
inițiale de substanțe periculoase până la un nivel mai mic

4

MONITORUL OFICIAL AL ROMÂNIEI, PARTEA I, Nr. 837/25.XI.2011

decât nivelul prevăzut pentru ca un deșeu să fie definit ca fiind
periculos.
§ 8. Răspunderea extinsă a producătorului
Art. 12. — (1) În vederea prevenirii, reutilizării, reciclării și a
altor tipuri de valorificare a deșeurilor, autoritatea publică
centrală pentru protecția mediului promovează sau, după caz,
propune măsuri cu caracter legislativ ori nelegislativ prin care
producătorul produsului, persoana fizică autorizată sau
persoana juridică ce, cu titlu profesional, proiectează, produce,
prelucrează, tratează, vinde ori importă produse este supus unui
regim de răspundere extinsă a producătorului.
(2) Măsurile prevăzute la alin. (1) includ, fără a se limita la
acestea, următoarele:
a) încurajarea adoptării, încă din faza de proiectare a
produselor, a unor soluții care să reducă impactul asupra
mediului și generarea de deșeuri în procesul de fabricație și pe
perioada de utilizare a produselor și care să asigure respectarea
prevederilor art. 4 alin. (1)—(3), atunci când acestea devin
deșeuri;
b) încurajarea producției și comercializării de produse cu
utilizări multiple, durabile din punct de vedere tehnic și care,
după ce devin deșeuri, pot fi valorificate în mod corespunzător
și a căror eliminare este compatibilă cu principiile de protecție a
mediului;
c) acceptarea produselor returnate și a deșeurilor rezultate
după ce produsele nu mai sunt folosite și asigurarea gestionării
ulterioare a acestora fără a crea prejudicii asupra mediului sau
sănătății populației, precum și asumarea răspunderii financiare;
d) punerea la dispoziția publicului a informațiilor disponibile
cu privire la caracterul reutilizabil și reciclabil al produselor.
(3) În vederea aplicării răspunderii extinse a producătorului
se iau în considerare fezabilitatea tehnică și viabilitatea
economică, efectele globale asupra mediului și sănătății
populației, precum și impactul social, cu respectarea necesității
de a asigura buna funcționare a pieței interne.
(4) Răspunderea extinsă a producătorilor se aplică fără a
aduce atingere responsabilităților prevăzute la art. 22 alin. (1) și
art. 23 și legislației specifice privind fluxurile de deșeuri și a celei
privind produsele.
§ 9. Valorificarea deșeurilor
Art. 13. — Producătorii de deșeuri și deținătorii de deșeuri
au obligația valorificării acestora, cu respectarea prevederilor
art. 4 alin. (1)—(3) și art. 20.
Art. 14. — (1) Pentru asigurarea unui grad înalt de
valorificare, producătorii de deșeuri și deținătorii de deșeuri sunt
obligați să colecteze separat cel puțin următoarele categorii de
deșeuri: hârtie, metal, plastic și sticlă.
(2) Operatorii economici care asigură colectarea și
transportul deșeurilor prevăzute la alin. (1) au obligația de a
asigura colectarea separată a deșeurilor prevăzute la alin. (1)
și de a nu amesteca aceste deșeuri.
Art. 15. — (1) Unitățile și întreprinderile care valorifică
deșeurile au următoarele obligații:
a) să dețină spații special amenajate pentru stocarea
deșeurilor în condiții care să garanteze reducerea riscului pentru
sănătatea umană și deteriorării calității mediului;
b) să evite formarea de stocuri de deșeuri care urmează să
fie valorificate, precum și de produse rezultate în urma
valorificării care ar putea genera fenomene de poluare a
mediului sau care să prezinte riscuri asupra sănătății populației;
c) să adopte cele mai bune tehnici disponibile în domeniul
valorificării deșeurilor, în momentul achiziției.

(2) Operatorii economici care desfășoară operațiuni de
valorificare a deșeurilor, prevăzute în anexa nr. 3, se înscriu la
Ministerul Economiei, Comerțului și Mediului de Afaceri.
(3) Procedura de înscriere pentru operatorii economici
prevăzuți la alin. (2) se stabilește prin ordin al ministrului
economiei, comerțului și mediului de afaceri, cu avizul ministrului
mediului și pădurilor, în termen de 120 de zile de la data intrării
în vigoare a prezentei legi.
§ 10. Reutilizarea și reciclarea
Art. 16. — (1) Autoritățile administrației publice centrale cu
atribuții în domeniul protecției mediului adoptă sau, după caz,
propun măsuri adecvate pentru promovarea reutilizării
produselor și activităților de pregătire a acestora pentru
reutilizare în special prin:
a) stimularea realizării unor rețele pentru repararea și
reutilizarea produselor;
b) utilizarea instrumentelor economice;
c) introducerea unor criterii referitoare la achizițiile publice;
d) stabilirea de obiective cantitative sau alte măsuri.
(2) Autoritatea publică centrală pentru protecția mediului
promovează reciclarea de înaltă calitate prin aplicarea colectării
separate a deșeurilor, în măsura în care este fezabilă din punct
de vedere tehnic, economic și de mediu și se conformează cu
standardele de calitate în sectorul de reciclare respectiv, prin
acte normative care se supun aprobării Guvernului.
Art. 17. — (1) Autoritățile administrației publice locale au
obligația ca începând cu anul 2012 să asigure colectarea
separată pentru cel puțin următoarele tipuri de deșeuri: hârtie,
metal, plastic și sticlă.
(2) Producătorii de deșeuri și autoritățile administrației
publice locale au următoarele îndatoriri:
a) să atingă, până în anul 2020, un nivel de pregătire pentru
reutilizare și reciclare de minimum 50% din masa totală a
cantităților de deșeuri, cum ar fi hârtie, metal, plastic și sticlă
provenind din deșeurile menajere și, după caz, provenind din
alte surse, în măsura în care aceste fluxuri de deșeuri sunt
similare deșeurilor care provin din deșeurile menajere;
b) să atingă, până în anul 2020, un nivel de pregătire pentru
reutilizare, reciclare și alte operațiuni de valorificare materială,
inclusiv operațiuni de umplere rambleiere care utilizează deșeuri
pentru a înlocui alte materiale, de minimum 70% din masa
cantităților de deșeuri nepericuloase provenite din activități de
construcție și demolări, cu excepția materialelor geologice
naturale definite la categoria 17 05 04 din Hotărârea Guvernului
nr. 856/2002, cu completările ulterioare.
Art. 18. — (1) Autoritatea publică centrală pentru protecția
mediului consemnează stadiul îndeplinirii obiectivelor prevăzute
la art. 17 alin. (2) în raportul prevăzut la art. 48 alin. (3).
(2) În cazul neîndeplinirii obiectivelor, în raport se includ
motivele eșecului respectiv și măsurile pe care toți factorii
implicați intenționează să le ia în vederea îndeplinirii obiectivelor
respective.
§ 11. Eliminarea
Art. 19. — (1) Producătorii de deșeuri și deținătorii de deșeuri
au obligația să supună deșeurile care nu au fost valorificate unei
operațiuni de eliminare în condiții de siguranță, care îndeplinește
cerințele art. 20.
(2) Operatorii economici autorizați din punctul de vedere al
protecției mediului pentru activitatea de eliminare a deșeurilor
au următoarele obligații:
a) să asigure eliminarea în totalitate a deșeurilor care le sunt
încredințate;
b) să folosească cele mai bune tehnici disponibile și care nu
implică costuri excesive pentru eliminarea deșeurilor;

MONITORUL OFICIAL AL ROMÂNIEI, PARTEA I, Nr. 837/25.XI.2011
c) să amplaseze și să amenajeze instalația de eliminare a
deșeurilor într-un spațiu și în condiții stabilite de autoritățile
teritoriale pentru protecția mediului competente;
d) să introducă în instalația de eliminare numai deșeurile
menționate în autorizația emisă de autoritățile competente și să
respecte tehnologia de eliminare aprobată de acestea.
(3) Abandonarea deșeurilor este interzisă.
(4) Eliminarea deșeurilor în afara spațiilor autorizate în acest
scop este interzisă.
§ 12. Protecția sănătății populației și a mediului
Art. 20. — Gestionarea deșeurilor trebuie să se realizeze fără
a pune în pericol sănătatea umană și fără a dăuna mediului, în
special:
a) fără a genera riscuri pentru aer, apă, sol, faună sau floră;
b) fără a crea disconfort din cauza zgomotului sau a
mirosurilor;
c) fără a afecta negativ peisajul sau zonele de interes
special.
§ 13. Costurile
Art. 21. — (1) În conformitate cu principiul ăpoluatorul
plătește”, costurile operațiunilor de gestionare a deșeurilor se
suportă de către producătorul de deșeuri sau, după caz, de
deținătorul actual ori anterior al deșeurilor.
(2) La propunerea autorității publice centrale pentru protecția
mediului, prin actul normativ care reglementează categoria de
deșeuri se stabilesc cazurile în care costurile gestionării
deșeurilor urmează să fie suportate în întregime sau parțial de
către producătorul produsului din care derivă deșeul respectiv și
eventuala participare a distribuitorilor unui asemenea produs la
aceste costuri.
(3) În cazul deșeurilor abandonate și în cazul în care
producătorul/deținătorul de deșeuri este necunoscut, cheltuielile
legate de curățarea și refacerea mediului, precum și cele de
transport, valorificare, recuperare/reciclare, eliminare sunt
suportate de către autoritatea administrației publice locale.
(4) După identificarea producătorului/deținătorului de
deșeuri, acesta este obligat să suporte atât cheltuielile
prevăzute la alin. (3), efectuate de autoritatea administrației
publice locale, cât și pe cele legate de acțiunile întreprinse
pentru identificare.
§ 14. Responsabilitatea pentru gestionarea deșeurilor
Art. 22. — (1) Producătorul de deșeuri sau, după caz, orice
deținător de deșeuri are obligația de a efectua operațiunile de
tratare în conformitate cu prevederile art. 4 alin. (1)—(3) și
art. 20 sau de a transfera aceste operațiuni unui operator
economic autorizat care desfășoară activități de tratare a
deșeurilor sau unui operator public ori privat de colectare a
deșeurilor în conformitate cu prevederile art. 4 alin. (1)—(3) și
art. 20.
(2) Operatorii economici autorizați din punct de vedere al
protecției mediului pentru efectuarea operațiunilor de colectare
și transport au obligația să transporte deșeurile numai la
instalații autorizate pentru efectuarea operațiunilor de tratare.
(3) Deținătorii/Producătorii de deșeuri persoane juridice,
comercianții, precum și operatorii economici prevăzuți la alin. (2)
au obligația să desemneze o persoană din rândul angajaților
proprii care să urmărească și să asigure îndeplinirea obligațiilor
prevăzute de prezenta lege sau să delege această obligație unei
terțe persoane.
(4) Persoanele desemnate, prevăzute la alin. (3), trebuie să
fie instruite în domeniul gestiunii deșeurilor, inclusiv a deșeurilor
periculoase, ca urmare a absolvirii unor cursuri de specialitate.
Art. 23. — (1) Producătorul sau deținătorul care transferă
deșeuri către una dintre persoanele fizice ori juridice prevăzute

5

la art. 22 alin. (1) în vederea efectuării unor operațiuni de tratare
preliminară operațiunilor de valorificare sau de eliminare
completă nu este scutit de responsabilitatea pentru realizarea
operațiunilor de valorificare ori de eliminare completă.
(2) La propunerea autorității publice centrale pentru protecția
mediului, prin actul normativ care reglementează categoria de
deșeuri se stabilesc condițiile cu privire la responsabilitatea
gestionării deșeurilor și cazurile în care producătorului inițial de
deșeuri îi revine responsabilitatea pentru întregul lanț al
procesului de tratare sau cazurile în care responsabilitatea
producătorului și a deținătorului de deșeuri se poate împărți ori
delega între factorii implicați în lanțul procesului de tratare.
(3) La propunerea autorității publice centrale pentru protecția
mediului, prin actul normativ care reglementează categoria de
deșeuri, în conformitate cu prevederile art. 12, se stabilește dacă
organizarea activităților de gestionare a deșeurilor revine parțial
sau în totalitate producătorului produsului din care derivă deșeul
respectiv și măsura în care distribuitorul produsului respectiv
participă la această responsabilitate.
(4) Prevederile alin. (2) și (3) se aplică în măsura în care
studiile de evaluare efectuate la solicitarea autorității publice
centrale pentru protecția mediului stabilesc oportunitatea
împărțirii responsabilității privind gestionarea deșeurilor.
(5) În cazul în care împărțirea responsabilității privind tratarea
deșeurilor implică transportul deșeurilor peste frontiera
României, acesta se poate realiza numai cu respectarea
prevederilor comunitare referitoare la transferurile de deșeuri.
(6) La controlul și supravegherea transporturilor deșeurilor
peste frontiera României se iau în considerare perioadele de
tranziție prevăzute în Tratatul de aderare a României la Uniunea
Europeană, precum și cele prevăzute prin Hotărârea Guvernului
nr. 788/2007 privind stabilirea unor măsuri pentru aplicarea
Regulamentului Parlamentului European și al Consiliului (CE)
nr. 1.013/2006 privind transferul de deșeuri, cu modificările și
completările ulterioare.
§ 15. Principiile autonomiei și proximității
Art. 24. — (1) Autoritatea publică centrală pentru protecția
mediului colaborează cu celelalte autorități publice cu atribuții
în domeniul gestionării deșeurilor și cu autoritățile competente
din alte state membre pentru crearea unei rețele integrate
adecvate de unități de eliminare a deșeurilor și de instalații de
valorificare a deșeurilor municipale mixte colectate din
gospodăriile populației, inclusiv în cazul în care această
colectare vizează și astfel de deșeuri provenite de la alți
producători, ținând seama de cele mai bune tehnici disponibile,
care nu implică costuri excesive, cu respectarea cerințelor
prevăzute în Tratatul de aderare a României la Uniunea
Europeană.
(2) Rețeaua este concepută astfel încât să permită Uniunii
Europene să asigure prin mijloace proprii eliminarea deșeurilor,
precum și valorificarea deșeurilor menționate la alin. (1), și
pentru a permite României să acționeze individual în acest scop,
ținând cont de condițiile geografice sau de necesitatea de
instalații specializate pentru anumite tipuri de deșeuri.
(3) Rețeaua prevăzută la alin. (1) și (2) trebuie să permită
eliminarea și valorificarea deșeurilor în cele mai apropiate
instalații adecvate, prin cele mai potrivite metode și tehnici,
pentru a asigura un înalt nivel de protecție pentru mediu și
pentru sănătatea publică.
(4) Prin derogare de la prevederile Regulamentului (CE)
nr. 1.013/2006 al Parlamentului European și al Consiliului din
14 iunie 2006 privind transferurile de deșeuri, România poate
limita, în vederea protejării rețelei naționale, intrările
transporturilor de deșeuri destinate incineratoarelor clasificate
ca instalații de valorificare, în cazul în care autoritatea publică

6

MONITORUL OFICIAL AL ROMÂNIEI, PARTEA I, Nr. 837/25.XI.2011

centrală pentru protecția mediului a stabilit că asemenea
transporturi ar duce la necesitatea eliminării deșeurilor naționale
sau ar presupune tratarea respectivelor deșeuri într-un mod care
nu este consecvent cu planul național de gestionare a
deșeurilor.
(5) În cazul în care autoritatea publică centrală pentru
protecția mediului aplică prevederile alin. (4), aceasta notifică
decizia Comisiei Europene.
(6) Aplicarea principiilor autonomiei și proximității nu
semnifică obligația de a deține la nivel național toate tipurile de
instalații pentru valorificarea și eliminarea deșeurilor.
Art. 25. — Agențiile pentru protecția mediului și autoritățile
publice locale iau în considerare la elaborarea documentelor
strategice locale și la aprobarea investițiilor în domeniul gestiunii
deșeurilor principiul autonomiei și proximității, fără a aduce
atingere planului național de gestionare a deșeurilor și strategiei
naționale de gestionare a deșeurilor.

§ 18. Etichetarea deșeurilor periculoase
Art. 28. — (1) Producătorii de deșeuri sunt obligați să se
asigure că pe durata efectuării operațiunilor de colectare,
transport și stocare a deșeurilor periculoase acestea sunt
ambalate și etichetate potrivit prevederilor Regulamentului (CE)
nr. 1.272/2008 al Parlamentului European și al Consiliului din
16 decembrie 2008 privind clasificarea, etichetarea și
ambalarea substanțelor și a amestecurilor, de modificare și de
abrogare a directivelor 67/548/CEE și 1999/45/CE, precum și
de modificare a Regulamentului (CE) nr. 1.907/2006, ale
Hotărârii Guvernului nr. 1.408/2008 privind clasificarea,
ambalarea și etichetarea substanțelor periculoase și ale
Hotărârii Guvernului nr. 937/2010 privind clasificarea, ambalarea
și etichetarea la introducerea pe piață a preparatelor
periculoase.
(2) Transferul deșeurilor periculoase pe teritoriul național
trebuie să fie însoțit de documentul de identificare prevăzut în
anexa IB la Regulamentul (CE) nr. 1.013/2006.

§ 16. Controlul deșeurilor periculoase
Art. 26. — (1) Producătorii/Deținătorii de deșeuri periculoase,
precum și operatorii economici autorizați din punctul de vedere
al protecției mediului să desfășoare activități de colectare,
transport, stocare, tratare sau valorificare a deșeurilor
periculoase sunt obligați să colecteze, să transporte și să
stocheze separat diferitele categorii de deșeuri periculoase, în
funcție de proprietățile fizico-chimice, de compatibilități și de
natura substanțelor de stingere care pot fi utilizate pentru fiecare
categorie de deșeuri în caz de incendiu, astfel încât să se poată
asigura un grad ridicat de protecție a mediului și a sănătății
populației potrivit prevederilor art. 20, incluzând asigurarea
trasabilității de la locul de generare la destinația finală, potrivit
prevederilor art. 49 și 60.
(2) Controlul privind generarea, colectarea, operațiunile de
transport, stocarea temporară și tratarea în cazul deșeurilor
periculoase se efectuează de către instituțiile abilitate prin lege
și are în vedere, în mod deosebit, originea, destinația, precum
și măsurile luate de producătorul de deșeuri pentru ambalarea
și etichetarea unor astfel de deșeuri.
(3) Transportul deșeurilor periculoase pe teritoriul României
este reglementat prin hotărâre a Guvernului.
§ 17. Interzicerea amestecării deșeurilor periculoase
Art. 27. — (1) Producătorii și deținătorii de deșeuri
periculoase, inclusiv comercianții și brokerii care pot intra fizic în
posesia deșeurilor au obligația să nu amestece diferitele
categorii de deșeuri periculoase cu alte categorii de deșeuri
periculoase sau cu alte deșeuri, substanțe ori materiale.
(2) Amestecarea include diluarea substanțelor periculoase.
(3) Prin excepție de la prevederile alin. (1), autoritățile publice
teritoriale pentru protecția mediului pot autoriza amestecarea
dacă:
a) operațiunea de amestecare este efectuată de un operator
economic autorizat, potrivit prevederilor art. 32;
b) sunt respectate condițiile prevăzute la art. 20, iar efectele
nocive ale gestionării deșeurilor asupra sănătății populației și
asupra mediului nu sunt agravate;
c) operațiunea de amestecare se realizează în conformitate
cu cele mai bune tehnici disponibile;
d) caracterizarea deșeurilor prevăzută la art. 8 alin. (4)
permite acest proces.
(4) În situațiile în care deșeurile periculoase sunt deja
amestecate cu alte deșeuri, substanțe sau materiale, fără a fi
cazul celor prevăzute la alin. (3), separarea trebuie să fie
efectuată numai dacă este fezabilă din punct de vedere tehnic
și economic și dacă este necesară pentru respectarea
prevederilor art. 20.

§ 19. Deșeurile periculoase rezultate din gospodării
Art. 29. — (1) Prevederile art. 26—28 și 49 nu se aplică
deșeurilor municipale amestecate, provenite din gospodăriile
populației.
(2) Prevederile art. 28 și 49 nu se aplică fracțiunilor separate
de deșeuri periculoase provenind din gospodăriile populației
până când acestea nu sunt acceptate pentru colectare,
eliminare sau valorificare de către o unitate ori întreprindere care
a obținut o autorizație sau a fost înregistrată potrivit prevederilor
art. 32 sau 36.
§ 20. Uleiurile uzate
Art. 30. — (1) Fără a aduce atingere obligațiilor privind
gestionarea deșeurilor periculoase prevăzute la art. 27 și 28,
producătorii și deținătorii de deșeuri periculoase trebuie să
respecte prevederile art. 4 alin. (1)—(3) și ale art. 20 în
gestionarea uleiurilor uzate.
(2) Activitatea de gestionare a uleiurilor uzate se
reglementează prin hotărâre a Guvernului.
(3) Pentru a acorda prioritate regenerării uleiurilor uzate se
respectă prevederile art. 11 sau 12 din Regulamentul (CE)
nr. 1.013/2006 în cazul transferului de uleiuri uzate dinspre
România către instalații de incinerare sau coincinerare aflate pe
teritoriul altor state membre ori țări terțe.
§ 21. Biodeșeurile
Art. 31. — (1) Autoritățile administrației publice locale, potrivit
prevederilor art. 4 alin. (1)—(3) și art. 20, au următoarele
responsabilități:
a) să colecteze separat biodeșeurile, în vederea compostării
și fermentării acestora;
b) să trateze biodeșeurile într-un mod care asigură un înalt
nivel de protecție a mediului;
c) să folosească materiale sigure pentru mediu, produse din
biodeșeuri;
d) să încurajeze compostarea individuală în gospodării.
(2) Deșeurile biodegradabile provenite din parcuri și grădini
trebuie să fie colectate separat și transportate la stațiile de
compostare sau pe platforme individuale de compostare.
(3) În cazul în care biodeșeurile colectate separat conțin
substanțe periculoase, se interzice tratarea acestora în stații de
compostare.
§ 22. Autorizări și înregistrări
Art. 32. — (1) Toate unitățile sau întreprinderile care
desfășoară activități de tratare a deșeurilor sunt obligate să
obțină o autorizație/autorizație integrată de mediu emisă de
către autoritățile competente pentru protecția mediului.

MONITORUL OFICIAL AL ROMÂNIEI, PARTEA I, Nr. 837/25.XI.2011
(2) Autorizația/Autorizația integrată de mediu trebuie să
conțină cel puțin următoarele:
a) tipurile și cantitățile de deșeuri care pot fi tratate;
b) cerințele tehnice și de orice altă natură aplicabile
amplasamentului în cauză pentru fiecare tip de operațiune
autorizată;
c) măsurile de siguranță și de prevenire care trebuie luate;
d) metoda care trebuie aplicată pentru fiecare tip de
operațiune;
e) monitorizarea și controlul operațiunilor, după caz;
f) măsurile de închidere și de întreținere ulterioară, după caz.
(3) Autorizația/Autorizația integrată de mediu se emite și se
revizuiește în conformitate cu prevederile art. 16 alin. (2) și (4)
din Ordonanța de urgență a Guvernului nr. 195/2005 privind
protecția mediului, aprobată cu modificări și completări prin
Legea nr. 265/2006, cu modificările și completările ulterioare.
Art. 33. — (1) În cazul în care autoritatea publică teritorială
pentru protecția mediului consideră că metoda de tratare
propusă nu este acceptabilă din punctul de vedere al protecției
mediului, în special atunci când metoda nu este conformă cu
prevederile art. 20, aceasta refuză emiterea autorizației/
autorizației integrate.
(2) Autorizațiile/Autorizațiile integrate pentru operațiuni de
incinerare sau coincinerare cu recuperare de energie a
deșeurilor municipale solide se emit dacă valorificarea energiei
se realizează cu eficiență energetică mai mare sau egală cu cea
prevăzută în anexa nr. 3 pentru operațiunea R1.
§ 23. Derogări de la obligația de autorizare
Art. 34. — Autoritatea publică teritorială pentru protecția
mediului poate acorda, în baza normelor generale stabilite de
autoritatea publică centrală pentru protecția mediului, unităților
sau întreprinderilor derogări de la obligația prevăzută la art. 32
alin. (1) pentru următoarele operațiuni:
a) eliminarea propriilor deșeuri nepericuloase la locul de
producție;
b) valorificarea deșeurilor.
§ 24. Condiții pentru derogări
Art. 35. — (1) Pentru acordarea derogărilor potrivit
prevederilor art. 34 autoritatea publică centrală pentru protecția
mediului stabilește, pentru fiecare tip de activitate, norme
generale care să prevadă:
a) tipurile și cantitățile de deșeuri care pot face obiectul unei
derogări;
b) metoda de tratare care trebuie aplicată.
(2) Aceste norme se stabilesc astfel încât să se asigure că
deșeurile sunt tratate potrivit prevederilor art. 20.
(3) În cazul operațiilor de eliminare prevăzute la art. 34 lit. a),
normele trebuie să ia în considerare cele mai bune tehnici
disponibile.
(4) Pe lângă normele generale prevăzute la alin. (1),
autoritatea publică centrală pentru protecția mediului stabilește
condiții speciale pentru derogările acordate în cazul deșeurilor
periculoase, inclusiv pe tipuri de activități, precum și alte
eventuale cerințe necesare pentru efectuarea diferitelor forme
de valorificare și, unde este cazul, valori-limită pentru conținutul
de substanțe periculoase al deșeurilor și valori-limită de emisie,
fără a excede însă derogările prevăzute la art. 34.
(5) Autoritatea publică centrală pentru protecția mediului
informează Comisia Europeană în legătură cu normele
prevăzute la alin. (1)—(3).

7

§ 25. Înregistrarea
Art. 36. — (1) În cazul în care structurile enumerate nu fac
obiectul cerințelor privind autorizarea, ANPM menține un registru
cu:
a) operatorii economici care colectează și transportă deșeuri
în sistem profesional;
b) comercianții sau brokerii;
c) operatorii economici care fac obiectul derogărilor de la
cerințele de autorizare potrivit prevederilor art. 34.
(2) Persoanele fizice autorizate și persoanele juridice
prevăzute la alin. (1) sunt obligate să informeze, până la data de
31 decembrie a fiecărui an, autoritatea publică teritorială pentru
protecția mediului asupra activității desfășurate.
(3) În vederea reducerii sarcinii administrative asociate
procesului de înregistrare, agențiile pentru protecția mediului
comunică ANPM informații relevante cu privire la persoanele
fizice și juridice prevăzute la alin. (1).
(4) ANPM elaborează procedura de înregistrare în registrul
prevăzut la alin. (1), în termen de 120 de zile de la data intrării
în vigoare a prezentei legi, care va fi aprobată prin ordin al
conducătorului autorității publice centrale pentru protecția
mediului.
(5) Instituțiile care desfășoară activități care privesc apărarea
țării și securitatea națională nu se înregistrează în registrul
prevăzut la alin. (1).
§ 26. Planurile de gestionare a deșeurilor
Art. 37. — (1) Pentru îndeplinirea obiectivelor prezentei legi
se elaborează planuri de gestionare a deșeurilor la nivel
național, regional, județean, inclusiv al municipiului București.
(2) Planul național de gestionare a deșeurilor, denumit în
continuare PNGD, se elaborează de către autoritatea publică
centrală pentru protecția mediului și acoperă întregul teritoriu
geografic al României.
(3) Planul prevăzut la alin. (2) se aprobă prin hotărâre a
Guvernului și se notifică Comisiei Europene.
Art. 38. — (1) În baza principiilor și obiectivelor prevăzute în
PNGD și a cadrului general stabilit prin Ordinul ministrului
mediului și dezvoltării durabile nr. 951/2007 privind aprobarea
Metodologiei de elaborare a planurilor regionale și județene de
gestionare a deșeurilor se elaborează/realizează/revizuiesc
planurile regionale de gestionare a deșeurilor, denumite în
continuare PRGD, de către Agenția Regională pentru Protecția
Mediului, denumită în continuare ARPM, împreună cu toate
consiliile județene aparținând regiunii respective.
(2) PRGD se aprobă prin ordin al conducătorului autorității
publice centrale pentru protecția mediului.
Art. 39. — (1) În baza principiilor și obiectivelor din PNGD și
a cadrului general din Ordinul ministrului mediului și dezvoltării
durabile nr. 951/2007 se elaborează/realizează/revizuiesc
planurile județene de gestionare a deșeurilor, denumite în
continuare PJGD, de către consiliul județean, în colaborare cu
agenția județeană pentru protecția mediului, denumită în
continuare APM, și planul de gestionare a deșeurilor pentru
municipiul București, denumit în continuare PMGD, de către
Consiliul General al Municipiului București în colaborare cu
autoritatea publică teritorială pentru protecția mediului București.
(2) PJGD se aprobă prin hotărâre a consiliului județean, iar
PMGD, prin hotărâre a Consiliului General al Municipiului
București, cu avizul APM sau ARPM, după caz.
Art. 40. — (1) Realizarea studiilor, expertizelor și proiectelor
necesare pentru elaborarea planurilor de gestionare a deșeurilor
poate fi încredințată cu respectarea prevederilor legale privind
achizițiile publice.

8

MONITORUL OFICIAL AL ROMÂNIEI, PARTEA I, Nr. 837/25.XI.2011

(2) Elaborarea și avizarea planurilor de gestionare a
deșeurilor se fac cu respectarea procedurii de realizare a
evaluării de mediu pentru planuri și programe.
(3) Autoritățile publice și operatorii economici au obligația
furnizării datelor necesare elaborării planurilor, potrivit
prevederilor legale.
Art. 41. — (1) Planurile de gestionare a deșeurilor cuprind o
analiză a situației actuale în domeniul gestionării tuturor
categoriilor de deșeuri, precum și măsurile care trebuie luate
pentru îmbunătățirea condițiilor de mediu în cazul pregătirii
pentru reutilizare, reciclare, valorificare și eliminare, precum și o
evaluare a modului în care planurile vor ajuta la punerea în
aplicare a obiectivelor și dispozițiilor prezentei legi.
(2) Planurile prevăzute la alin. (1), luând în considerare
nivelul geografic și acoperirea zonei de planificare, trebuie să
conțină cel puțin următoarele:
a) obiectivele și prioritățile autorităților administrației publice
locale în vederea îndeplinirii obligațiilor din domeniul gestionării
deșeurilor;
b) tipul, cantitatea și sursa deșeurilor generate în teritoriu,
deșeurile care ar putea fi expediate de pe sau pe teritoriul
național, precum și o evaluare a evoluției viitoare a fluxurilor de
deșeuri;
c) schemele existente de colectare a deșeurilor și
principalele instalații de eliminare și valorificare, inclusiv orice
aranjamente speciale pentru uleiurile uzate, deșeurile
periculoase sau fluxurile de deșeuri abordate de legislația
specifică;
d) o evaluare a necesarului de noi scheme de colectare,
închiderea instalațiilor de deșeuri existente, infrastructura
suplimentară pentru instalațiile de deșeuri potrivit prevederilor
art. 24 și, dacă este cazul, investițiile legate de acestea;
e) informații suficiente cu privire la criteriile de identificare a
amplasamentului și la capacitatea viitoare de eliminare sau de
operare a instalațiilor majore de valorificare, dacă este cazul;
f) politici generale de gestionare a deșeurilor, inclusiv
tehnologii și metode planificate de gestionare a deșeurilor sau
politici privind deșeurile care ridică probleme specifice de
gestionare;
g) estimarea costurilor pentru investițiile privind operațiile de
valorificare și eliminare;
h) etapele care trebuie urmărite de autoritățile responsabile
pentru îndeplinirea prevederilor prezentei legi;
i) modul de implementare a planurilor de gestionare a
deșeurilor;
j) orice alte informații relevante necesare pentru asigurarea
îndeplinirii obiectivelor prezentei legi.
(3) Luând în considerare nivelul geografic și acoperirea zonei
de planificare, planurile prevăzute la alin. (1) pot conține:
a) aspectele organizaționale legate de gestionarea
deșeurilor, inclusiv o descriere a alocării responsabilităților între
actorii publici și privați care se ocupă cu gestionarea deșeurilor;
b) o analiză a utilității și a adecvării utilizării instrumentelor
economice și de altă natură pentru rezolvarea diverselor
probleme legate de deșeuri, luând în considerare necesitatea
menținerii unei bune funcționări a pieței interne;
c) utilizarea unor campanii de sensibilizare și de informare
adresate publicului larg sau unor categorii speciale de
consumatori;
d) siturile contaminate istoric de eliminare a deșeurilor și
măsuri pentru reabilitarea acestora.
(4) Planurile de gestionare a deșeurilor respectă cerințele
privind gestionarea deșeurilor stabilite prin art. 23 din Hotărârea
Guvernului nr. 621/2005, cu modificările și completările
ulterioare, și prin art. 6 alin. (1) din Hotărârea Guvernului

nr. 349/2005 privind depozitarea deșeurilor, cu modificările și
completările ulterioare.
§ 27. Programe de prevenire a generării deșeurilor
Art. 42. — (1) Autoritatea publică centrală pentru protecția
mediului, potrivit prevederilor art. 1 și 4, adoptă, până la data de
12 decembrie 2013, programe de prevenire a generării
deșeurilor la nivel național.
(2) Programele de prevenire a generării deșeurilor pot să
facă parte din planurile de gestionare a deșeurilor prevăzute la
art. 37, din alte programe de politici de mediu sau să fie
elaborate ca programe distincte.
(3) În cazul în care programele prevăzute la alin. (1) sunt
integrate în planurile de gestionare a deșeurilor sau în alte
programe, măsurile de prevenire a generării deșeurilor trebuie
identificate clar.
(4) Programele prevăzute la alin. (1) stabilesc obiective de
prevenire a generării deșeurilor.
(5) Autoritatea publică centrală pentru protecția mediului
descrie măsurile de prevenire existente și evaluează utilitatea
exemplelor de măsuri prevăzute în anexa nr. 5 sau a altor
măsuri corespunzătoare.
(6) Scopul obiectivelor și măsurilor prevăzute la alin. (4) și
(5) este eliminarea legăturii dintre creșterea economică și
impactul asupra mediului asociat cu generarea de deșeuri.
(7) Autoritatea publică centrală pentru protecția mediului
stabilește valorile de referință calitative sau cantitative specifice,
adecvate pentru măsurile de prevenire a generării deșeurilor,
adoptate pentru a monitoriza și evalua progresul măsurilor, și
poate stabili și alte obiective calitative ori cantitative și indicatori
specifici pe lângă cele prevăzute de legislația comunitară, pe
baza unor studii de evaluare.
Art. 43. — (1) Persoana juridică ce exercită o activitate de
natură comercială sau industrială, având în vedere rezultatele
unui audit de deșeuri, este obligată să întocmească și să
implementeze, începând cu anul 2012, un program de prevenire
și reducere a cantităților de deșeuri generate din activitatea
proprie sau, după caz, de la orice produs fabricat, inclusiv
măsuri care respectă un anumit design al produselor, și să
adopte măsuri de reducere a periculozității deșeurilor.
(2) Programul prevăzut la alin. (1) se poate elabora și de
către o terță persoană/asociație profesională.
§ 28. Evaluarea/Monitorizarea și revizuirea planurilor
și a programelor
Art. 44. — (1) PNGD se monitorizează anual de către
autoritatea publică centrală pentru protecția mediului prin ANPM,
se evaluează cel puțin o dată la 6 ani și se revizuiește, după
caz.
(2) PJGD se monitorizează anual, se evaluează de către
APM o dată la 2 ani și se revizuiesc, după caz.
(3) Revizuirea PJGD se realizează de către consiliul
județean,
în
baza
recomandărilor
raportului
de
monitorizare/evaluare întocmit de APM.
(4) Revizuirea PRGD se realizează de către ARPM împreună
cu toate consiliile județene din regiunea respectivă, în baza
recomandărilor raportului de monitorizare/evaluare întocmit de
ARPM.
(5) Revizuirea PNGD se realizează de către autoritatea
publică centrală pentru protecția mediului, în baza
recomandărilor raportului de monitorizare/evaluare întocmit de
ANPM.
Art. 45. — PRGD se monitorizează anual, se evaluează o
dată la 2 ani și se revizuiesc, după caz, de către ARPM
împreună cu toate consiliile județene din regiunea respectivă.

MONITORUL OFICIAL AL ROMÂNIEI, PARTEA I, Nr. 837/25.XI.2011
§ 29. Participarea publicului
Art. 46. — (1) Autoritățile publice teritoriale pentru protecția
mediului care elaborează și promovează planurile de gestionare
a deșeurilor și programele de prevenire a generării deșeurilor
afișează pe site-ul propriu planurile și programele, astfel încât
părțile interesate, autoritățile relevante, precum și publicul să
aibă:
a) posibilitatea de a participa la elaborarea lor;
b) acces la acestea, odată elaborate.
(2) Participarea părților interesate, a autorităților relevante și
a publicului la elaborarea planurilor și programelor promovate
se realizează în cadrul procedurii de evaluare de mediu pentru
acele planuri și programe care sunt supuse acestei proceduri, în
conformitate cu prevederile Hotărârii Guvernului nr. 1.076/2004
privind stabilirea procedurii de realizare a evaluării de mediu
pentru planuri și programe.
§ 30. Cooperarea
Art. 47. — Autoritățile publice cooperează, dacă este cazul,
cu alte state membre interesate și cu Comisia Europeană la
elaborarea planurilor de gestionare a deșeurilor și a programelor
de prevenire a generării deșeurilor prevăzute la art. 37 și 42.
§ 31. Raportări
Art. 48. — (1) Autoritățile publice teritoriale pentru protecția
mediului informează autoritatea publică centrală pentru protecția
mediului cu privire la adoptarea sau revizuirea planurilor și
programelor elaborate la nivel local/regional prevăzute la art. 38
și 39.
(2) Autoritatea publică centrală pentru protecția mediului
informează Comisia Europeană cu privire la adoptarea sau
modificarea planurilor și programelor prevăzute la art. 37 și 42.
(3) La fiecare 3 ani, autoritatea publică centrală pentru
protecția mediului informează Comisia Europeană, prin
prezentarea unor rapoarte sectoriale în format electronic, cu
privire la implementarea prevederilor prezentei legi.
(4) Aceste rapoarte conțin informații cu privire la gestionarea
uleiurilor uzate și la progresele înregistrate în punerea în
aplicare a programelor de prevenire a generării deșeurilor și,
după caz, informații despre măsurile aplicabile, așa cum este
prevăzut la art. 12, privind responsabilitatea producătorului.
(5) Raportul prevăzut la alin. (3) se transmite Comisiei
Europene de către autoritatea publică centrală pentru protecția
mediului, în termen de 9 luni de la încheierea perioadei de 3 ani
pentru care se întocmește.
§ 32. Păstrarea evidenței
Art. 49. — (1) Producătorii de deșeuri, deținătorii de deșeuri,
comercianții și brokerii, așa cum sunt definiți în anexa nr. 1,
precum și operatorii economici care desfășoară activități de
tratare a deșeurilor sunt obligați să asigure evidența gestiunii
deșeurilor pentru fiecare tip de deșeu, în conformitate cu
modelul prevăzut în anexa nr. 1 la Hotărârea Guvernului
nr. 856/2002, cu completările ulterioare, și să o transmită anual
agenției județene pentru protecția mediului.
(2) Producătorii și deținătorii de deșeuri persoane juridice,
pe lângă evidența prevăzută la alin. (1), trebuie să păstreze
buletinele de analiză care caracterizează deșeurile periculoase
generate din propria activitate și să le transmită, la cerere,
autorităților competente pentru protecția mediului.
(3) Agenția pentru protecția mediului păstrează pentru
scopuri statistice, cel puțin 5 ani, evidențele prevăzute la
alin. (1).
(4) Persoanele juridice/Persoanele fizice autorizate, precum
și producătorii de deșeuri periculoase, operatorii economici care

9

sunt autorizați pentru colectarea și transportul deșeurilor
periculoase sau care acționează în calitate de comercianți ori
brokeri sunt obligați să țină o evidență cronologică a cantității,
naturii, originii și, după caz, a destinației, a frecvenței, a
mijlocului de transport, a metodei de tratare, precum și a
operațiunilor prevăzute în anexele nr. 2 și 3 și să o pună la
dispoziția autorităților competente, la cererea acestora.
(5) Operatorii economici prevăzuți la alin. (1) sunt obligați să
păstreze evidența gestiunii deșeurilor cel puțin 3 ani, cu excepția
operatorilor economici care desfășoară activități de transport,
care trebuie să păstreze evidența timp de cel puțin 12 luni.
(6) La cererea autorităților competente sau a unui deținător
anterior sunt furnizate documentele justificative conform cărora
operațiunile de gestionare au fost efectuate.
(7) Prin excepție de la prevederile alin. (1), instituțiile care
desfășoară activități care privesc apărarea țării și securitatea
națională transmit evidența gestiunii deșeurilor anual,
centralizat, la autoritatea publică centrală pentru protecția
mediului.
(8) ANPM centralizează informațiile prevăzute în anexa nr. 1
la Hotărârea Guvernului nr. 856/2002, cu completările ulterioare,
colectate de agențiile pentru protecția mediului.
§ 33. Atribuții și răspunderi ale autorităților competente
ale administrației publice centrale și locale
Art. 50. — (1) Autoritatea competentă de decizie și control în
domeniul gestionării deșeurilor este Ministerul Mediului și
Pădurilor.
(2) Alte autorități publice cu atribuții în domeniul gestionării
deșeurilor sunt: Ministerul Sănătății, Ministerul Agriculturii și
Dezvoltării Rurale, Ministerul Muncii, Familiei și Protecției
Sociale, Ministerul Economiei, Comerțului și Mediului de Afaceri,
Ministerul Administrației și Internelor, Ministerul Apărării
Naționale, instituțiile de ordine publică și siguranță națională și
autoritățile administrației publice locale.
Art. 51. — Ministerul Mediului și Pădurilor are următoarele
atribuții:
a) elaborează Strategia națională de gestionare a deșeurilor
și PNGD;
b) inițiază și propune spre adoptare proiecte de acte
normative care privesc gestionarea deșeurilor;
c) avizează reglementările specifice în domeniul gestionării
deșeurilor, elaborate de celelalte autorități publice;
d) monitorizează impactul activităților de producere și
gestionare a deșeurilor asupra factorilor de mediu;
e) controlează și reglementează, prin unitățile subordonate,
activitățile de gestionare a deșeurilor, în conformitate cu
atribuțiile și competențele stabilite prin lege;
f) autorizează, prin unitățile sale subordonate, operațiunile
prevăzute în anexele nr. 2 și 3;
g) prezintă anual Guvernului rapoarte privind gestionarea
deșeurilor;
h) organizează împreună cu celelalte autorități publice
centrale și locale și cu organizațiile neguvernamentale programe
de instruire și educare a populației în domeniul gestionării
deșeurilor;
i) gestionează asistența financiară din fonduri externe
nerambursabile acordate României pentru domeniul gestiunii
deșeurilor, în limita domeniului său de activitate;
j) îndeplinește funcția de autoritate de management în
sectorul gestiunii deșeurilor pentru proiectele finanțate de
asistența financiară din fonduri externe nerambursabile acordate
României.

10

MONITORUL OFICIAL AL ROMÂNIEI, PARTEA I, Nr. 837/25.XI.2011

Art. 52. — Ministerul Sănătății are următoarele atribuții:
a) evaluează, prin structurile competente, posibilul impact
asupra sănătății populației determinat de funcționarea
obiectivelor generatoare de deșeuri de orice fel și/sau a
obiectivelor care procesează deșeuri;
b) elaborează strategia și programul de gestionare a
deșeurilor rezultate din activitatea medicală și orice alte activități
care generează deșeurile prevăzute la pct. 18 din anexa nr. 2 la
Hotărârea Guvernului nr. 856/2002, cu completările ulterioare, la
nivel național, și asigură condițiile de ducere la îndeplinire a
acestora;
c) elaborează reglementări specifice pentru gestionarea
deșeurilor provenite din activitățile medicale și orice alte activități
care generează deșeurile prevăzute la pct. 18 din anexa nr. 2 la
Hotărârea Guvernului nr. 856/2002, cu completările ulterioare,
cu avizul autorității publice centrale pentru protecția mediului;
d) monitorizează și controlează activitățile de gestionare a
deșeurilor, în conformitate cu atribuțiile și competențele stabilite
prin lege;
e) coordonează implementarea prevederilor legislative în
domeniul gestionării deșeurilor rezultate din activitatea medicală
și orice alte activități care generează deșeurile prevăzute la
pct. 18 din anexa nr. 2 la Hotărârea Guvernului nr. 856/2002, cu
completările ulterioare;
f) aprobă fonduri autorităților de sănătate publică județene și
a municipiului București pentru monitorizarea și controlul
activităților legate de gestionarea deșeurilor rezultate din
activitatea medicală la nivel local;
g) gestionează baza de date a deșeurilor rezultate din
activitatea medicală și orice alte activități care generează
deșeurile prevăzute la pct. 18 din anexa nr. 2 la Hotărârea
Guvernului nr. 856/2002, cu completările ulterioare;
h) asigură, la nivelul fiecărei unități sanitare, prin Casa
Națională de Asigurări de Sănătate, fondurile necesare pentru
gestionarea deșeurilor.
Art. 53. — Ministerul Economiei, Comerțului și Mediului de
Afaceri are următoarele atribuții:
a) elaborează strategii, programe și politici sectoriale de
dezvoltare a activităților industriale, cu includerea aspectelor
legate de gestionarea deșeurilor industriale de reconstrucție
ecologică, și urmărește implementarea acestora;
b) inițiază reglementări specifice pentru gestionarea
diferitelor tipuri de deșeuri industriale, precum și pentru
operațiunile de reciclare și de valorificare a acestor deșeuri, cu
avizul autorității publice centrale pentru protecția mediului;
c) coordonează și supraveghează activitatea de reciclare a
deșeurilor industriale.
Art. 54. — Ministerul Transporturilor și Infrastructurii are
următoarele atribuții:
a) participă la elaborarea planurilor sectoriale de gestionare
a deșeurilor provenite din activitățile de transport și auxiliare și
urmărește realizarea acestora de către operatorii economici
aflați în subordinea sau în coordonarea sa;
b) participă la elaborarea reglementărilor specifice privind
gestionarea deșeurilor provenite din activitățile de transport și
auxiliare;
c) participă la elaborarea de reglementări specifice pentru
controlarea activității de transport al deșeurilor.
Art. 55. — Ministerul Agriculturii și Dezvoltării Rurale are
următoarele atribuții:
a) elaborează strategii și programe sectoriale de gestionare
a deșeurilor rezultate din agricultură și din industria alimentară
și urmărește realizarea acestora de către societățile comerciale
și alți operatori economici din aceste sectoare economice;

b) participă la elaborarea de reglementări specifice privind
gestionarea deșeurilor provenite din agricultură și din industria
alimentară;
c) avizează propunerile de amplasamente pe terenurile cu
destinație agricolă pentru instalații pentru gestionarea deșeurilor,
depozite de deșeuri etc.;
d) aprobă și controlează modul de utilizare a deșeurilor
pentru fertilizarea sau ameliorarea solurilor în agricultură.
Art. 56. — Ministerul Muncii, Familiei și Protecției Sociale are
următoarele atribuții:
a) inițiază și promovează, împreună cu alte autorități
competente, acte normative privind securitatea și protecția
muncii în domeniul gestionării deșeurilor;
b) controlează, prin intermediul instituțiilor abilitate din
subordine, și reglementează activitățile de gestionare a
deșeurilor, în conformitate cu atribuțiile și competențele stabilite
prin lege.
Art. 57. — (1) Gestionarea deșeurilor care sunt generate în
urma operațiunilor care au loc în sectorul administrativ al
Ministerului Apărării Naționale se supune prevederilor prezentei
legi, în măsura în care aplicarea acesteia nu periclitează
păstrarea secretului și/sau securitatea națională.
(2) Pentru alte cazuri decât cele prevăzute la alin. (1),
Ministerul Apărării Naționale elaborează reglementări specifice
pentru gestionarea deșeurilor, avizate de autoritatea publică
centrală pentru protecția mediului.
(3) Prin ordin comun al ministrului apărării naționale și al
ministrului mediului și pădurilor, controlul respectării de către
unitățile din subordinea Ministerului Apărării Naționale a
prevederilor prezentei legi și ale altor reglementări privind
deșeurile se realizează de către Garda Națională de Mediu și
personalul cu atribuții specifice din cadrul Ministerului Apărării
Naționale.
Art. 58. — Ministerul Administrației și Internelor are
următoarele atribuții:
a) participă la elaborarea planurilor de gestionare a
deșeurilor în domeniul serviciilor publice de gospodărie
comunală și asigură condițiile de ducere la îndeplinire a
acestora;
b) sprijină administrațiile publice locale în îndeplinirea
atribuțiilor și răspunderilor ce le revin pentru aplicarea și
respectarea prevederilor prezentei legi și a altor prevederi legale
referitoare la deșeuri.
Art. 59. — (1) Autoritățile administrației publice locale,
inclusiv a municipiului București, au următoarele obligații:
A. la nivel de comune, orașe și municipii, inclusiv la nivelul
municipiului București:
a) asigură implementarea la nivel local a obligațiilor privind
gestionarea deșeurilor asumate prin Tratatul de aderare a
României la Uniunea Europeană;
b) urmăresc și asigură îndeplinirea prevederilor din PRGD și
PJGD;
c) elaborează strategii și programe proprii pentru gestionarea
deșeurilor;
d) hotărăsc asocierea sau cooperarea cu alte autorități ale
administrației publice locale, cu persoane juridice române sau
străine, cu organizații neguvernamentale și cu alți parteneri
sociali pentru realizarea unor lucrări de interes public privind
gestiunea deșeurilor, în condițiile prevăzute de lege;
e) asigură și răspund pentru colectarea separată, transportul,
neutralizarea, valorificarea și eliminarea finală a deșeurilor,
inclusiv a deșeurilor menajere periculoase, potrivit prevederilor
legale în vigoare;

MONITORUL OFICIAL AL ROMÂNIEI, PARTEA I, Nr. 837/25.XI.2011
f) asigură spațiile necesare pentru colectarea separată a
deșeurilor, dotarea acestora cu containere specifice fiecărui tip
de deșeu, precum și funcționalitatea acestora;
g) asigură informarea prin mijloace adecvate a locuitorilor
asupra sistemului de gestionare a deșeurilor din cadrul
localităților;
h) acționează pentru refacerea și protecția mediului;
i) asigură și răspund pentru monitorizarea activităților legate
de gestionarea deșeurilor rezultate din activitatea medicală;
B. la nivel județean și la nivelul municipiului București:
a) elaborează, adoptă și revizuiesc PJGD/PMGD și participă
la elaborarea PRGD;
b) coordonează activitatea consiliilor locale, în vederea
realizării serviciilor publice de interes județean privind
gestionarea deșeurilor;
c) acordă consiliilor locale sprijin și asistență tehnică în
implementarea PJGD și PRGD;
d) hotărăsc asocierea sau cooperarea cu alte autorități ale
administrației publice locale, cu persoane juridice române sau
străine, cu organizații neguvernamentale și cu alți parteneri
sociali pentru realizarea unor lucrări de interes public privind
gestiunea deșeurilor, în condițiile prevăzute de lege;
e) analizează propunerile făcute de consiliile locale, în
vederea elaborării de prognoze pentru refacerea și protecția
mediului;
f) urmăresc și asigură respectarea de către consiliile locale
a prevederilor prezentei legi;
g) asigură monitorizarea activităților legate de gestionarea
deșeurilor rezultate din activitatea medicală.
(2) Autoritățile administrației publice locale a unităților
administrativ-teritoriale și a municipiului București aprobă, prin
hotărâri ale consiliului local/județean/general, măsurile necesare
pentru interzicerea abandonării, aruncării sau gestionării
necontrolate a deșeurilor.
(3) Pentru deșeurile generate în gospodăriile populației,
autoritățile administrației publice locale a unităților administrativteritoriale și a municipiului București și, după caz, Asociația de
dezvoltare intercomunitară încheie contracte, parteneriate sau
alte forme de colaborare cu persoanele juridice care preiau
obligațiile producătorilor pentru fluxurile de deșeuri reglementate
prin acte normative care transpun directive individuale în
vederea îndeplinirii obiectivelor stabilite de acestea.
§ 34. Controlul
Art. 60. — (1) Operatorii economici care efectuează
operațiuni de tratare a deșeurilor, precum și cei care, cu titlu
profesional, asigură colectarea sau transportul deșeurilor,
comercianții, brokerii și producătorii de deșeuri periculoase fac
obiectul unor controale periodice corespunzătoare efectuate de
autoritățile competente.
(2) Controalele privind colectarea, reciclarea, valorificarea,
tratarea, eliminarea și transportul deșeurilor se efectuează de
către reprezentanți ai Gărzii Naționale de Mediu și au în vedere,
în mod deosebit, originea, natura, cantitatea și destinația
acestora.
(3) Autoritățile competente pot ține seama de înregistrările
efectuate în baza Schemei comunitare de management de
mediu și audit (EMAS), în special în ceea ce privește frecvența
și intensitatea controalelor.
(4) În unitățile din sistemul de apărare, ordine publică și
securitate națională controlul pentru aplicarea prevederilor
prezentei legi se realizează de către structurile interne de
specialitate din cadrul acestora.

11

§ 35. Sancțiuni
Art. 61. — (1) Următoarele fapte constituie contravenție și se
sancționează după cum urmează:
a) cu amendă de la 1.000 lei la 2.000 lei, pentru persoanele
fizice, și de la 20.000 lei la 40.000 lei, pentru persoanele juridice,
încălcarea dispozițiilor art. 8 alin. (1), (2) și (4), art. 13, 14, art. 15
alin. (1) lit. a) și b), art. 17 alin. (2), art. 19 alin. (2) lit. a), c) și d),
alin. (3) și (4), art. 22 alin. (1) și (2), art. 26 alin. (1), art. 27
alin. (1), art. 28 alin. (1), art. 32 alin. (1);
b) cu amendă de la 15.000 lei la 30.000 lei, nerespectarea
art. 22 alin. (3), art. 40 alin. (3) și art. 49 alin. (1), (2), (4) și (5);
c) cu amendă de la 5.000 lei la 15.000 lei, neîndeplinirea
obligațiilor și responsabilităților ce le revin autorităților
administrației publice locale, potrivit prevederilor art. 17 alin. (1),
art. 31 alin. (1) și (3) și art. 59.
(2) Constatarea contravențiilor și aplicarea amenzilor
prevăzute la alin. (1) se realizează, după caz, de comisari și
persoane împuternicite din cadrul Gărzii Naționale de Mediu,
precum și din cadrul autorităților administrației publice locale,
conform atribuțiilor stabilite prin lege.
(3) Constatarea contravențiilor și aplicarea amenzilor
prevăzute la alin. (1) în obiectivele, incintele și zonele aparținând
structurilor componente ale sistemului de apărare, ordine
publică și securitate națională se realizează de către personalul
specializat din cadrul Gărzii Naționale de Mediu împreună cu
structurile specializate din cadrul Ministerului Apărării Naționale,
Ministerului Administrației și Internelor, Serviciului Român de
Informații, Serviciului de Informații Externe, Serviciului de
Protecție și Pază și Serviciului de Telecomunicații Speciale.
(4) Contravenientul poate achita pe loc sau în termen de cel
mult 48 de ore de la data încheierii procesului-verbal ori, după
caz, de la data comunicării acestuia jumătate din minimul
amenzii prevăzute la alin. (1), agentul constatator făcând
mențiune despre această posibilitate în procesul-verbal de
constatare și sancționare a contravenției.
(5) Împotriva procesului-verbal de constatare a contravenției
și de aplicare a sancțiunii se poate face plângere la instanța
competentă, în termen de 15 zile de la data comunicării
procesului-verbal de contravenție.
Art. 62. — Prevederile referitoare la contravențiile prevăzute
la art. 61 se completează cu dispozițiile Ordonanței Guvernului
nr. 2/2001 privind regimul juridic al contravențiilor, aprobată cu
modificări și completări prin Legea nr. 180/2002, cu modificările
și completările ulterioare.
Art. 63. — (1) Constituie infracțiune și se sancționează cu
închisoare de la 6 luni la 5 ani următoarele fapte:
a) importul de aparate, instalații, echipamente, utilaje,
substanțe și produse folosite și uzate, din categoria deșeurilor
interzise la import;
b) comercializarea, abandonarea și/sau neasigurarea
încărcăturii deșeurilor pe durata și pe parcursul tranzitării
teritoriului României;
c) refuzul de returnare în țara de origine a deșeurilor
introduse în țară pentru care s-a dispus măsura returnării de
către autoritatea competentă;
d) introducerea în țară a deșeurilor în scopul eliminării și/sau
neutilizarea acestora în scopul pentru care au fost introduse;
e) acceptarea de către operatorii de depozite/incineratoare,
precum și de către orice persoană fizică sau juridică a deșeurilor
introduse ilegal în țară, în vederea eliminării, și/sau a deșeurilor
introduse în țară în alte scopuri decât cel al eliminării și care nu
au putut fi utilizate în scopul pentru care au fost introduse.
(2) Tentativa se pedepsește.

12

MONITORUL OFICIAL AL ROMÂNIEI, PARTEA I, Nr. 837/25.XI.2011
§ 36. Dispoziții finale

Art. 64. — Administrațiile zonelor libere sunt obligate să
aplice prevederile prezentei legi în zonele pe care le
administrează.
Art. 65. — La propunerea autorității publice centrale pentru
protecția mediului, Guvernul va aproba prin hotărâre modalitatea
de gestionare a categoriilor de deșeuri prevăzute în prezenta
lege.
Art. 66. — Accesul publicului la fundamentarea deciziilor
privind realizarea unor proiecte de investiții, precum și a
planurilor naționale, județene și sectoriale privind gestionarea
deșeurilor se face în condițiile legii.
Art. 67. — (1) Anexele nr. 1—5 fac parte integrantă din
prezenta lege.
(2) Anexele se actualizează prin hotărâre a Guvernului.
Art. 68. — (1) La data intrării în vigoare a prezentei legi orice
trimitere la art. 53 din Ordonanța de urgență a Guvernului
nr. 78/2000 privind regimul deșeurilor, aprobată cu modificări și
completări prin Legea nr. 426/2001, cu modificările și
completările ulterioare, se consideră a fi făcută la art. 63 din
prezenta lege.

(2) La data intrării în vigoare a prezentei legi se abrogă
Ordonanța de urgență a Guvernului nr. 78/2000 privind regimul
deșeurilor, publicată în Monitorul Oficial al României, Partea I,
nr. 283 din 22 iunie 2000, aprobată cu modificări și completări
prin Legea nr. 426/2001, cu modificările și completările
ulterioare, precum și Ordonanța de urgență a Guvernului
nr. 16/2001 privind gestionarea deșeurilor industriale reciclabile,
republicată în Monitorul Oficial al României, Partea I, nr. 104 din
7 februarie 2002, cu modificările ulterioare.
(3) Dispozițiile referitoare la contravenții intră în vigoare la
30 de zile de la data publicării prezentei legi în Monitorul Oficial
al României, Partea I.
*
Prezenta lege transpune în legislația națională Directiva
2008/98/CE a Parlamentului European și a Consiliului din
19 noiembrie 2008 privind deșeurile și de abrogare a anumitor
directive, publicată în Jurnalul Oficial al Uniunii Europene
(JOUE) seria L nr. 312 din 22 noiembrie 2008.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 15 noiembrie 2011.
Nr. 211.
ANEXA Nr. 1

Semnificația unor termeni în sensul prezentei legi
1. audit de deșeuri — o evaluare sistematică, documentată,
periodică și obiectivă a performanței sistemului de management
și a proceselor de gestiune a deșeurilor cu scopul de a facilita
controlul managementului deșeurilor și al valorificării deșeurilor
generate, precum și de a evalua respectarea politicii de mediu,
inclusiv realizarea obiectivelor, performanța întreprinderii
referitoare la prevenirea și reducerea producerii de deșeuri din
propria activitate și performanța întreprinderii referitoare la
reducerea nocivității deșeurilor;
2. autorități competente — autoritățile publice pentru
protecția mediului, respectiv autoritatea publică centrală pentru
protecția mediului, Agenția Națională pentru Protecția Mediului,
agențiile pentru protecția mediului, Administrația Rezervației
Biosferei ăDelta Dunării”, precum și alte autorități care potrivit
competențelor legale asigură reglementarea și controlul
activităților în domeniul gestionării deșeurilor;
3. biodeșeuri — deșeuri biodegradabile provenite din grădini
și parcuri, deșeurile alimentare sau cele provenite din bucătăriile
gospodăriilor private, restaurantelor, firmelor de catering ori din
magazine de vânzare cu amănuntul, compatibile cu deșeurile
provenite din unitățile de prelucrare a produselor alimentare;
4. broker — orice întreprindere/operator economic care se
ocupă de valorificarea sau eliminarea deșeurilor în numele altor
persoane, inclusiv brokerii care nu intră fizic în posesia
deșeurilor;
5. cele mai bune tehnici disponibile — cele mai bune tehnici
disponibile potrivit prevederilor art. 2 alin. (1) lit. c) din Ordonanța

de urgență a Guvernului nr. 152/2005 privind prevenirea și
controlul integrat al poluării, aprobată cu modificări și completări
prin Legea nr. 84/2006, cu modificările și completările ulterioare;
6. colectare — strângerea deșeurilor, inclusiv sortarea și
stocarea preliminară a deșeurilor în vederea transportării la o
instalație de tratare;
7. colectare separată — colectarea în cadrul căreia un flux de
deșeuri este păstrat separat în funcție de tipul și natura
deșeurilor, cu scopul de a facilita tratarea specifică a acestora;
8. comerciant — orice întreprindere/operator economic care
acționează în nume propriu pentru cumpărarea și pentru
vânzarea ulterioară a deșeurilor, inclusiv acei comercianți care
nu intră fizic în posesia deșeurilor;
9. deșeu — orice substanță sau obiect pe care deținătorul îl
aruncă ori are intenția sau obligația să îl arunce;
10. deținător de deșeuri — producătorul deșeurilor sau
persoana fizică ori juridică ce se află în posesia acestora;
11. deșeuri periculoase — orice deșeuri care prezintă una
sau mai multe din proprietățile periculoase prevăzute în anexa
nr. 4 la lege;
12. eliminare — orice operațiune care nu este o operațiune
de valorificare, chiar și în cazul în care una dintre consecințele
secundare ale acesteia ar fi recuperarea de substanțe sau de
energie.
Anexa nr. 2 la lege stabilește o listă a operațiunilor de
eliminare, listă care nu este exhaustivă;

MONITORUL OFICIAL AL ROMÂNIEI, PARTEA I, Nr. 837/25.XI.2011
13. evaluarea ciclului de viață — în legătură cu un produs, o
evaluare a efectelor asupra mediului determinate de producția,
distribuția, comercializarea și utilizarea produsului, inclusiv
valorificarea și eliminarea acestuia, inclusiv utilizarea energiei
și materiilor prime și producția de deșeuri din oricare dintre
activitățile menționate;
14. gestionarea deșeurilor — colectarea, transportul,
valorificarea și eliminarea deșeurilor, inclusiv supervizarea
acestor operațiuni și întreținerea ulterioară a amplasamentelor
de eliminare, inclusiv acțiunile întreprinse de un comerciant sau
un broker;
15. pregătirea pentru reutilizare — operațiunile de verificare,
curățare sau valorificare prin reparare, prin care produsele ori
componentele produselor care au devenit deșeuri sunt pregătite
pentru a fi reutilizate fără nicio altă operațiune de pretratare;
16. prevenire — măsurile luate înainte ca o substanță, un
material sau un produs să devină deșeu, care reduc:
a) cantitatea de deșeuri, inclusiv prin reutilizarea produselor
sau prelungirea duratei de viață a acestora;
b) impactul negativ al deșeurilor generate asupra mediului și
sănătății populației; sau
c) conținutul de substanțe nocive al materialelor și
produselor;
17. producător de deșeuri — orice persoană ale cărei
activități generează deșeuri, producător de deșeuri sau orice
persoană care efectuează operațiuni de pretratare, amestecare
ori de alt tip, care duc la modificarea naturii sau a compoziției
acestor deșeuri;
18. reciclare — orice operațiune de valorificare prin care
deșeurile sunt transformate în produse, materiale sau substanțe

13

pentru a-și îndeplini funcția inițială ori pentru alte scopuri.
Aceasta include retratarea materialelor organice, dar nu include
valorificarea energetică și conversia în vederea folosirii
materialelor drept combustibil sau pentru operațiunile de
umplere;
19. regenerarea uleiurilor uzate — orice proces de reciclare
prin care uleiurile de bază pot fi produse prin rafinarea uleiurilor
uzate, în special prin îndepărtarea contaminanților, a produselor
de oxidare și a aditivilor conținuți de acestea;
20. reutilizare — orice operațiune prin care produsele sau
componentele care nu au devenit deșeuri sunt utilizate din nou
în același scop pentru care au fost concepute;
21. tratare— operațiunile de valorificare sau eliminare,
inclusiv pregătirea prealabilă valorificării sau eliminării;
22. trasabilitate — caracteristica unui sistem de a permite
regăsirea istoricului, a utilizării sau a localizării unui deșeu prin
identificări înregistrate;
23. uleiuri uzate — toate uleiurile minerale sau lubrifianții
sintetici ori uleiurile industriale care au devenit improprii
folosinței pentru care au fost destinate inițial, cum ar fi uleiurile
utilizate de la motoarele cu combustie și de la sistemele de
transmisie, uleiurile lubrifiante, uleiurile pentru turbine și cele
pentru sistemele hidraulice;
24. valorificare — orice operațiune care are drept rezultat
principal faptul că deșeurile servesc unui scop util prin înlocuirea
altor materiale care ar fi fost utilizate într-un anumit scop sau
faptul că deșeurile sunt pregătite pentru a putea servi scopului
respectiv în întreprinderi ori în economie în general.
Anexa nr. 3 la lege stabilește o listă a operațiunilor de
valorificare, listă care nu este exhaustivă.

ANEXA Nr. 2

Operațiunile de eliminare
D 1 — depozitarea în sau pe sol, de exemplu, depozite de
deșeuri și altele asemenea;
D 2 — tratarea solului, de exemplu, biodegradarea deșeurilor
lichide sau a nămolurilor în sol și altele asemenea;
D 3 — injectarea în adâncime, de exemplu, injectarea
deșeurilor care pot fi pompate în puțuri, saline sau depozite
geologice naturale și altele asemenea;
D 4 — acumulare la suprafață, de exemplu, depunerea de
deșeuri lichide sau a nămolurilor în bazine, iazuri sau lagune și
altele asemenea;
D 5 — depozite special construite, de exemplu, depunerea în
compartimente separate etanșe, care sunt acoperite și izolate
unele față de celelalte și față de mediul înconjurător și altele
asemenea;
D 6 — evacuarea într-o masă de apă, cu excepția
mărilor/oceanelor;
D 7 — evacuarea în mări/oceane, inclusiv eliminarea în
subsolul marin;
D 8 — tratarea biologică neprevăzută în altă parte în
prezenta anexă, care generează compuși sau mixturi finale
eliminate prin intermediul uneia dintre operațiunile numerotate
de la D 1 la D 12;
D 9 — tratarea fizico-chimică neprevăzută în altă parte în
prezenta anexă, care generează compuși sau mixturi finale

eliminate prin intermediul uneia dintre operațiunile numerotate
de la D 1 la D 12, de exemplu, evaporare, uscare, calcinare și
altele asemenea;
D 10 — incinerarea pe sol;
D 11 — incinerarea pe mare. Această operațiune este
interzisă de legislația Uniunii Europene și de convenții
internaționale;
D 12 — stocarea permanentă, de exemplu, plasarea de
recipiente într-o mină și altele asemenea;
D 13 — amestecarea anterioară oricărei operațiuni
numerotate de la D 1 la D 12. În cazul în care nu există niciun
alt cod D corespunzător, aceasta include operațiunile
preliminare înainte de eliminare, inclusiv preprocesarea, cum ar
fi, printre altele, sortarea, sfărâmarea, compactarea, granularea,
uscarea, mărunțirea uscată, condiționarea sau separarea
înainte de supunerea la oricare dintre operațiunile numerotate
de la D1 la D12;
D 14 — reambalarea anterioară oricărei operațiuni
numerotate de la D 1 la D 13;
D 15 — stocarea înaintea oricărei operațiuni numerotate de
la D1 la D14, excluzând stocarea temporară, înaintea colectării,
în zona de generare a deșeurilor. Stocare temporară înseamnă
stocare preliminară potrivit prevederilor pct. 6 din anexa nr. 1 la
lege.

14

MONITORUL OFICIAL AL ROMÂNIEI, PARTEA I, Nr. 837/25.XI.2011
ANEXA Nr. 3

Operațiuni de valorificare
R 1 — întrebuințarea în principal drept combustibil sau ca
altă sursă de energie*);
R 2 — valorificarea/regenerarea solvenților;
R 3 — reciclarea/valorificarea substanțelor organice care nu
sunt utilizate ca solvenți (inclusiv compostarea și alte procese de
transformare biologică). Aceasta include și gazeificarea și
piroliza care folosesc componentele ca produse chimice;
R 4 — reciclarea/valorificarea metalelor și compușilor
metalici;
R 5 — reciclarea/valorificarea altor materiale anorganice.
Aceasta include și tehnologiile de curățire a solului care au ca
rezultat operațiuni de valorificare a solului și de reciclare a
materialelor de construcție anorganice;
R 6 — regenerarea acizilor sau a bazelor;
R 7 — valorificarea componenților utilizați pentru reducerea
poluării;
R 8 — valorificarea componentelor catalizatorilor;
R 9 — rerafinarea petrolului sau alte reutilizări ale petrolului;

R 10 — tratarea terenurilor având drept rezultat beneficii
pentru agricultură sau pentru îmbunătățirea ecologică;
R 11 — utilizarea deșeurilor obținute din oricare dintre
operațiunile numerotate de la R 1 la R 10;
R 12 — schimbul de deșeuri în vederea expunerii la oricare
dintre operațiunile numerotate de la R 1 la R 11. În cazul în care
nu există niciun alt cod R corespunzător, aceasta include
operațiunile preliminare înainte de valorificare, inclusiv
preprocesarea, cum ar fi, printre altele, demontarea, sortarea,
sfărâmarea, compactarea, granularea, mărunțirea uscată,
condiționarea, reambalarea, separarea și amestecarea înainte
de supunerea la oricare dintre operațiunile numerotate de la R1
la R11;
R 13 — stocarea deșeurilor înaintea oricărei operațiuni
numerotate de la R 1 la R 12 (excluzând stocarea temporară
înaintea colectării, la situl unde a fost generat deșeul). Stocare
temporară înseamnă stocare preliminară, potrivit prevederilor
pct. 6 din anexa nr. 1 la lege.

*) Aceasta include instalații de incinerare destinate în principal tratării deșeurilor municipale solide, numai în cazul în care randamentul lor energetic este
egal sau mai mare decât:
— 0,60 pentru instalațiile care funcționează și sunt autorizate în conformitate cu legislația comunitară aplicabilă înainte de 1 ianuarie 2009;
— 0,65 pentru instalațiile autorizate după 31 decembrie 2008, folosindu-se următoarea formulă:
Ep — (Ef + Ei)
, unde:
Eficiența energetică =
0,97*(Ew + Ef)
— Ep reprezintă producția anuală de energie sub formă de căldură sau electricitate. Aceasta este calculată înmulțind energia produsă sub formă de
electricitate cu 2,6 și energia produsă sub formă de căldură pentru utilizare comercială (GJ/an) cu 1,1;
— Ef reprezintă consumul anual de energie al sistemului, provenită din combustibili, care contribuie la producția de aburi (GJ/an);
— Ew reprezintă energia anuală conținută de deșeurile tratate, calculată pe baza valorii calorice nete inferioare a deșeurilor (GJ/an);
— Ei reprezintă energia anuală importată, exclusiv Ew și Ef (GJ/an);
— 0,97 este un coeficient care reprezintă pierderile de energie datorate reziduurilor generate în urma incinerării și radierii.
Această formulă se aplică în conformitate cu documentul de referință privind cele mai bune tehnici existente pentru incinerarea deșeurilor.
ANEXA Nr. 4

Proprietăți ale deșeurilor care fac ca acestea să fie periculoase
H 1 — ăExplozive”: substanțe și preparate care pot exploda
sub efectul unei scântei sau care sunt mai sensibile la șocuri ori
frecare decât dinitrobenzenul;
H 2 — ăOxidante”: substanțe și preparate care produc reacții
puternic exoterme în contact cu alte substanțe, mai ales cu
substanțe inflamabile;
H 3-A — ăFoarte inflamabile”:
a) substanțe și preparate lichide care au punctul de aprindere
sub 21°C (inclusiv lichide extrem de inflamabile); sau
b) substanțe și preparate care se pot încălzi până la
aprindere în contact cu aerul la temperatura ambiantă, fără aport
de energie; sau
c) substanțe și preparate în stare solidă care se pot aprinde
cu ușurință după un contact scurt cu o sursă de aprindere și care
continuă să ardă ori să se consume și după îndepărtarea sursei
de aprindere; sau
d) substanțe și preparate gazoase care se inflamează în aer
la presiune normală; sau
e) substanțe și preparate care, în contact cu apa sau cu aerul
umed, produc gaze foarte inflamabile în cantități periculoase.
H 3-B — ăInflamabile”: substanțe și preparate lichide care au
punctul de aprindere egal sau mai mare de 21°C și mai mic sau
egal cu 55°C;
H 4 — ăIritante”: substanțele și preparatele necorozive care,
prin contact imediat, prelungit sau repetat cu pielea ori cu
mucoasa, pot provoca inflamații;
H 5 — ăNocive”: substanțe și preparate care, în cazul în care
sunt inhalate sau ingerate ori pătrund prin piele, pot constitui
riscuri limitate pentru sănătate;
H 6 — ăToxice”: substanțe și preparate (inclusiv substanțe și
preparate foarte toxice) care, în cazul în care sunt inhalate sau

ingerate ori pătrund prin piele, pot produce vătămări serioase,
acute sau cronice pentru sănătate și pot fi chiar letale;
H 7 — ăCancerigene”: substanțe și preparate care, în cazul
în care sunt inhalate sau ingerate ori pătrund prin piele, pot
induce cancer sau creșterea incidenței lui;
H 8 — ăCorozive”: substanțe și preparate care pot distruge
țesuturile vii la contactul cu acestea;
H 9 — ăInfecțioase”: substanțe și preparate cu conținut de
microorganisme viabile sau toxine ale acestora care sunt
cunoscute ca producând boli la om ori la alte organisme vii;
H 10 — ăToxice pentru reproducere”: substanțe și preparate
care, în cazul în care sunt inhalate sau ingerate ori pătrund prin
piele, pot induce malformații congenitale neereditare sau
creșterea incidenței acestora;
H 11 — ăMutagene”: substanțe și preparate care, în cazul în
care sunt inhalate sau ingerate ori pătrund prin piele, pot
produce defecte genetice ereditare sau creșterea incidenței
acestora;
H 12 — deșeuri care emit gaze toxice sau foarte toxice în
contact cu apa, aerul ori un acid;
H 13 — ăSensibilizante”: substanțe și preparate care, în cazul
în care sunt inhalate sau pătrund prin piele, pot cauza o reacție
de hipersensibilizare, astfel încât expunerea ulterioară la
substanța sau preparatul respectiv poate produce efecte nefaste
caracteristice;
H 14 — ăEcotoxice”: deșeuri care prezintă sau pot prezenta
riscuri imediate ori întârziate pentru unul sau mai multe sectoare
ale mediului înconjurător;
H 15 — deșeuri capabile prin orice mijloace, după eliminare,
să producă altă substanță, de exemplu, levigat, care posedă
oricare din caracteristicile prezentate mai sus.

MONITORUL OFICIAL AL ROMÂNIEI, PARTEA I, Nr. 837/25.XI.2011
1. Atribuirea caracteristicilor de pericol ătoxic” (și ăfoarte
toxic”), ănociv”, ăcoroziv”, ăiritant”, ăcancerigen”, ătoxic pentru
reproducere”, ămutagen” și ăecotoxic” se bazează pe criteriile
formulate în anexa nr. 1 la Hotărârea Guvernului nr. 1.408/2008
privind clasificarea, ambalarea și etichetarea substanțelor
periculoase.

15

2. Atunci când este cazul, se aplică valorile-limită enumerate
în anexele la Hotărârea Guvernului nr. 937/2010 privind
clasificarea, ambalarea și etichetarea la introducerea pe piață a
preparatelor periculoase.
Metodele care trebuie utilizate sunt descrise în anexa la
Hotărârea Guvernului nr. 1.408/2008.
ANEXA Nr. 5

Măsuri de prevenire a generării deșeurilor prevăzute la art. 42 din lege
A. Măsuri care pot afecta condițiile de bază referitoare la
generarea de deșeuri
1. Folosirea măsurilor de planificare sau a altor instrumente
economice care promovează utilizarea eficientă a resurselor
2. Promovarea cercetării și a dezvoltării în vederea realizării
de produse și tehnologii mai curate și mai economice și
distribuirea și utilizarea rezultatelor cercetării și dezvoltării
3. Dezvoltarea unor indicatori eficienți și semnificativi ai
presiunilor de mediu asociate generării de deșeuri, cu scopul de
a contribui la prevenirea generării de deșeuri la toate nivelurile,
de la compararea produselor la nivel comunitar, prin acțiuni ale
autorităților locale, până la nivel național
B. Măsuri care pot afecta faza de proiectare, producție și
distribuție
1. Promovarea ecodesign-ului (integrarea sistematică a
aspectelor de mediu în proiectarea produselor în scopul
îmbunătățirii performanței de mediu a acestora pe toată durata
ciclului lor de viață)
2. Furnizarea de informații privind tehnicile de prevenire a
generării deșeurilor pentru a facilita punerea în aplicare a celor
mai bune tehnici disponibile în funcție de industrie
3. Organizarea de cursuri de formare pentru autoritățile
competente pentru includerea cerințelor privind prevenirea
generării de deșeuri în autorizațiile eliberate în temeiul prezentei
legi și al Ordonanței de urgență a Guvernului nr. 152/2005
privind prevenirea și controlul integrat al poluării, aprobată cu
modificări și completări prin Legea nr. 84/2006, cu modificările și
completările ulterioare
4. Includerea de măsuri de prevenire a generării de deșeuri
la instalațiile care nu intră sub incidența Ordonanței de urgență
a Guvernului nr. 152/2005, aprobată cu modificări și completări
prin Legea nr. 84/2006, cu modificările și completările ulterioare
Unde este cazul, astfel de măsuri pot include evaluări sau
planuri de prevenire a generării de deșeuri.
5. Organizarea de campanii de sensibilizare sau acordarea
de ajutoare financiare în luarea deciziilor ori alte tipuri de sprijin
pentru întreprinderi. Aceste măsuri pot fi deosebit de eficiente

în măsura în care sunt concepute și adaptate pentru
întreprinderile mici și mijlocii și sunt aplicate în rețele de
întreprinderi bine stabilite.
6. Utilizarea acordurilor voluntare, a grupurilor de
consumatori/producători sau a negocierilor sectoriale pentru a
încuraja întreprinderile ori operatorii din sectoarele de activitate
interesate să își stabilească propriile planuri sau obiective
privind prevenirea generării deșeurilor ori să corecteze
produsele sau ambalajele care generează prea multe deșeuri
7. Promovarea unor sisteme certificate de gestionare a
mediului, inclusiv EMAS și ISO 14001
C. Măsuri care pot afecta faza de consum și de utilizare
1. Instrumente economice, cum ar fi stimulente pentru
achiziții curate sau instituirea unei plăți obligatorii de către
consumatori pentru un anumit articol ori un ambalaj care ar fi în
mod normal furnizat gratuit
2. Organizarea unor campanii de sensibilizare și de
informare direcționate către publicul larg sau către o categorie
specifică de consumatori
3. Promovarea de ecoetichete recunoscute și de încredere
4. Acorduri cu industria, cum ar fi, de exemplu, utilizarea unor
grupuri de produse, ca acelea care sunt incluse în cadrul
politicilor integrate ale produselor, sau acorduri cu vânzătorii cu
amănuntul privind furnizarea de informații referitoare la
prevenirea generării deșeurilor și la produsele cu impact redus
asupra mediului
5. În contextul contractelor de achiziții publice și private,
includerea unor criterii de protecție a mediului și de prevenire a
generării deșeurilor în cererile de ofertă și în contracte, conform
Manualului privind contractele de achiziții publice de mediu,
publicat de Comisie la 29 octombrie 2004
6. Încurajarea reutilizării și/sau a reparării produselor defecte
sau a componentelor acestora, în special prin recurgerea la
măsuri educative, economice, logistice sau a altor măsuri, cum
ar fi sprijinirea ori înființarea unor centre și rețele acreditate de
reparare și de reutilizare, în special în regiunile cu o densitate
ridicată a populației

PREȘEDINTELE ROMÂNIEI

DECRET
pentru promulgarea Legii privind regimul deșeurilor
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind regimul deșeurilor și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 14 noiembrie 2011.
Nr. 810.

16

MONITORUL OFICIAL AL ROMÂNIEI, PARTEA I, Nr. 837/25.XI.2011

ACTE ALE OFICIULUI ROMÂN PENTRU DREPTURILE DE AUTOR
OFICIUL ROMÂN PENTRU DREPTURILE DE AUTOR

DECIZIE
privind constituirea Comisiei pentru negocierea Metodologiei privind remunerația
datorată artiștilor interpreți sau executanți pentru radiodifuzarea prestațiilor artistice
din domeniul audiovizual de către organismele de televiziune
Ținând cont de Cererea formulată de către Asociația Română pentru Artiști Interpreți sau Executanți — ARAIEX,
înregistrată la Oficiul Român pentru Drepturile de Autor cu nr. RG II/13.655 din 7 noiembrie 2011, precum și de
Referatul nr. RG II/14.142 din 18 noiembrie 2011 al Direcției registre și gestiune colectivă,
având în vedere prevederile art. 1232 alin. (1) lit. d), art. 131 și art. 138 alin. (1) lit. a) din Legea nr. 8/1996 privind dreptul
de autor și drepturile conexe, cu modificările și completările ulterioare, precum și ale art. 3 alin. (2) lit. a) din Hotărârea Guvernului
nr. 401/2006 privind organizarea, funcționarea, structura personalului și dotările necesare îndeplinirii atribuțiilor Oficiului Român
pentru Drepturile de Autor, cu modificările ulterioare,
în temeiul prevederilor art. 6 alin. (1) și art. 7 alin. (3) din Hotărârea Guvernului nr. 401/2006, cu modificările ulterioare,
directorul general al Oficiului Român pentru Drepturile de Autor emite următoarea decizie:
Art. 1. — Se constituie Comisia pentru negocierea
Metodologiei privind remunerația datorată artiștilor interpreți sau
executanți pentru radiodifuzarea prestațiilor artistice din
domeniul audiovizual de către organismele de televiziune, cu
următoarea componență:
• câte un reprezentant al Asociației Române pentru Artiști
Interpreți sau Executanți — ARAIEX și al Centrului Român
pentru Administrarea Drepturilor Artiștilor Interpreți —
CREDIDAM, reprezentând organismele de gestiune colectivă
din domeniu, pe de o parte; și
• câte un reprezentant al Societății Comerciale ANTENA TV
GROUP — S.A. (Antena 1), al Societății Comerciale PRO TV —
S.A. (Pro TV), al Societății Comerciale SBS BROADCASTING
MEDIA — S.R.L. (Prima TV), al Asociației Române de
Comunicații Audiovizuale (ARCA) și al Societății Române de
Televiziune (SRTV), reprezentând utilizatorii, pe de altă parte.

Art. 2. — Comisia constituită potrivit art. 1 are obligația să
desfășoare negocierile în conformitate cu dispozițiile art. 1311 și
art. 1312 alin. (1) și (2) din Legea nr. 8/1996 privind dreptul de
autor și drepturile conexe, cu modificările și completările
ulterioare, pe o durată de maximum 30 de zile calendaristice de
la data constituirii.
Art. 3. — Comisia prevăzută la art. 1 își va stabili programul
întâlnirilor pe care îl va comunica Oficiului Român pentru
Drepturile de Autor.
Art. 4. — Prezenta decizie se publică în Monitorul Oficial al
României, Partea I, în conformitate cu dispozițiile art. 131
alin. (2) din Legea nr. 8/1996, cu modificările și completările
ulterioare, și intră în vigoare la data publicării, fiind postată și pe
site-ul www.orda.ro

Directorul general al Oficiului Român pentru Drepturile de Autor,
Robert Bucur
București, 21 noiembrie 2011.
Nr. 286.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 837/25.XI.2011 conține 16 pagini.

Prețul: 3,20 lei

&JUYDGY|527980]
ISSN 1453—4495

