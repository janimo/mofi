Anul 179 (XXIII) — Nr. 333

PARTEA I

LEGI, DECRETE, HOTĂRÂRI ȘI ALTE ACTE

Vineri, 13 mai 2011

SUMAR
Nr.
ORDONANȚE ȘI HOTĂRÂRI
ALE GUVERNULUI ROMÂNIEI
44. — Ordonanță de urgență privind măsuri economicofinanciare la nivelul unor operatori economici ............
465. — Hotărâre privind suplimentarea bugetului
Senatului și bugetului Camerei Deputaților din Fondul
de rezervă bugetară la dispoziția Guvernului, prevăzut
în bugetul de stat pe anul 2011, pentru finanțarea
cheltuielilor aferente organizării la București, în
perioada 7—10 octombrie 2011, a Sesiunii Anuale a
Adunării Parlamentare NATO ....................................
466. — Hotărâre privind suplimentarea bugetului Agenției
Naționale de Integritate din Fondul de rezervă
bugetară la dispoziția Guvernului, prevăzut în bugetul
de stat pe anul 2011 ..................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.384. — Ordin al ministrului mediului și pădurilor privind
aprobarea cotelor de recoltă pentru speciile de faună
de interes cinegetic, la care vânarea este permisă,
pentru sezonul de vânătoare 15 mai 2011 — 14 mai
2012 ..........................................................................

Pagina

Nr.

Pagina
ACTE ALE CONSILIULUI SUPERIOR
AL MAGISTRATURII

2–3

283.

— Hotărâre pentru completarea Regulamentului de
organizare și funcționare a Consiliului Superior al
Magistraturii, aprobat prin Hotărârea Plenului
Consiliului Superior al Magistraturii nr. 326/2005 ......

6–10

ACTE ALE COMISIEI DE SUPRAVEGHERE
A ASIGURĂRILOR
4

10.

4
11.

5

— Ordin pentru modificarea și completarea Normelor
privind activitatea entităților care organizează cursuri
de pregătire profesională unitară a personalului din
asigurări, puse în aplicare prin Ordinul președintelui
Comisiei de Supraveghere a Asigurărilor nr. 6/2010....

10–13

— Ordin pentru modificarea și completarea Normelor
privind calificarea profesională și pregătirea continuă a
persoanelor care lucrează în domeniul distribuției
produselor de asigurare, puse în aplicare prin Ordinul
președintelui Comisiei de Supraveghere a Asigurărilor
nr. 7/2010 ..................................................................

13–16

2

MONITORUL OFICIAL AL ROMÂNIEI, PARTEA I, Nr. 333/13.V.2011

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind măsuri economico-financiare la nivelul unor operatori economici
Având în vedere prevederile art. 5 din Ordonanța de urgență a Guvernului nr. 79/2008 privind măsuri economico-financiare
la nivelul unor operatori economici, aprobată cu modificări și completări prin Legea nr. 203/2009, cu modificările ulterioare, prin care
s-au stabilit obligațiile conducătorilor ministerelor, Autorității pentru Valorificarea Activelor Statului, organelor administrației publice
centrale sau ale administrației publice locale, după caz, precum și ai altor instituții publice care au în subordine, autoritate,
coordonare sau în portofoliu operatori economici,
ținând cont de condițiile actuale ale economiei, în care întărirea disciplinei economico-financiare și eliminarea tuturor
disfuncționalităților și blocajelor reprezintă interes național major,
luând în considerare constrângerile bugetare impuse de efectele crizei economice și necesitatea implementării unor măsuri
unitare la nivelul tuturor operatorilor economici, indiferent de subordonarea acestora,
având în vedere termenele de aprobare a bugetelor de venituri și cheltuieli ale operatorilor economici stabilite prin
prevederile art. 28 din Legea nr. 329/2009 privind reorganizarea unor autorități și instituții publice, raționalizarea cheltuielilor publice,
susținerea mediului de afaceri și respectarea acordurilor-cadru cu Comisia Europeană și Fondul Monetar Internațional, cu
modificările și completările ulterioare,
ținând cont de condiționalitățile cuprinse în Aranjamentul stand-by încheiat cu Fondul Monetar Internațional,
în considerarea faptului că instanța de contencios constituțional a reținut, în considerentele Deciziei nr. 392/2003, că
statului îi revine obligația de a asigura, potrivit prevederilor art. 135 alin. (2) lit. b) din Constituție, protejarea intereselor naționale
în activitatea economică, financiară și valutară, aceste elemente constituind situații de urgență și extraordinare a căror reglementare
nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța de urgență a Guvernului nr. 79/2008
privind măsuri economico-financiare la nivelul unor operatori
economici, publicată în Monitorul Oficial al României, Partea I,
nr. 465 din 23 iunie 2008, aprobată cu modificări și completări
prin Legea nr. 203/2009, cu modificările ulterioare, se modifică
și se completează după cum urmează:
1. După articolul 5 se introduce un nou articol,
articolul 51, cu următorul cuprins:
ăArt. 51. — Conducătorii operatorilor economici prevăzuți la
art. 1 au obligația să transmită Ministerului Finanțelor Publice
lunar, trimestrial sau ori de câte ori este nevoie fundamentări,
analize, situații, raportări și orice alte informații referitoare la
indicatorii economico-financiari din bugetele de venituri și
cheltuieli, în formatul și la termenele stabilite prin ordin al
ministrului finanțelor publice sau prin circulare.”
2. La articolul 6, după alineatul (1) se introduc șapte noi
alineate, alineatele (2)—(8), cu următorul cuprins:
ă(2) La fundamentarea bugetelor de venituri și cheltuieli
operatorii economici prevăzuți la art. 1 vor avea în vedere
următoarele:
a) elaborarea bugetelor de venituri și cheltuieli în condiții de
eficiență;
b) reducerea arieratelor;
c) reducerea pierderilor și a subvențiilor din exploatare;
d) respectarea politicii salariale a Guvernului.
(3) În situația în care gradul de realizare a veniturilor proprii
programate în bugetele de venituri și cheltuieli, calculat ca raport
procentual între încasări și program, în fiecare din ultimii 2 ani a

fost mai mic de 90%, fundamentarea veniturilor proprii pentru
anul curent va fi cel mult la nivelul realizărilor din anul precedent.
(4) Cheltuielile totale, inclusiv cele aferente fondului de
salarii, reprezintă limite maxime ce nu pot fi depășite.
Rectificarea bugetelor de venituri și cheltuieli în sensul majorării
cheltuielilor se face în limita veniturilor încasate peste nivelul
programat.
(5) În programele de reducere a arieratelor se prevăd distinct
sursele destinate stingerii arieratelor, astfel încât valoarea
acestora înregistrată la sfârșitul anului anterior să fie achitată în
totalitate în anul în curs.
(6) Programele de achiziții de bunuri și servicii pentru
desfășurarea activității se fundamentează pe baza cheltuielilor
aprobate prin bugetul de venituri și cheltuieli, iar în execuție
angajamentele legale vor fi făcute ținându-se seama de
posibilitățile reale de încasare a veniturilor programate.
(7) Programele de investiții și dotări se fundamentează în
limita surselor legale de finanțare a acestora.
(8) Conducătorii ministerelor, organelor administrației publice
centrale sau ale administrației publice locale, după caz, precum
și ai altor instituții publice supun spre aprobare Guvernului,
respectiv autorităților deliberative ale administrației publice
locale, după caz, proiectele bugetelor de venituri și cheltuieli ale
operatorilor economici din subordine, autoritate, coordonare sau
din portofoliu, pentru anul curent, precum și estimări pentru
următorii 2 ani, însoțite de următoarele anexe:
a) repartizarea pe trimestre a indicatorilor economicofinanciari pentru anul curent;

MONITORUL OFICIAL AL ROMÂNIEI, PARTEA I, Nr. 333/13.V.2011
b) programul de investiții, detaliat pe surse de finanțare;
c) programul de reducere a stocurilor de materii prime,
materiale, obiecte de inventar și piese de schimb, produse finite;
d) programe de reducere a arieratelor;
e) situația datoriilor rezultate din împrumuturile contractate
cu scadență în anul curent.”
3. La articolul 7, alineatul (1) se modifică și va avea
următorul cuprins:
ăArt. 7. — (1) Fundamentarea cheltuielilor de natură salarială
prevăzute în bugetele de venituri și cheltuieli ale operatorilor
economici se va face pe baza indicelui de creștere a câștigului
salarial mediu brut lunar, care nu va putea fi mai mare de 60%
din indicele de creștere a productivității muncii, calculat în unități
valorice comparabile sau în unități fizice, după caz. Câștigul
salarial mediu brut lunar se determină luând în calcul salariul de
bază, sporurile, precum și bonificațiile și bonusurile în bani
și/sau în natură acordate în condițiile legii.”
4. La articolul 7, după alineatul (6) se introduce un nou
alineat, alineatul (7), cu următorul cuprins:
ă(7) Prevederile art. 6 alin. (2), (3) și (8) și ale art. 7 alin. (1)
se aplică începând cu faza de elaborare a bugetelor de venituri
și cheltuieli aferente anului 2012.”
5. După articolul 8 se introduc două noi articole,
articolele 81 și 82, cu următorul cuprins:
ăArt. 81. — Controlul respectării indicatorilor economicofinanciari aprobați prin bugetele de venituri și cheltuieli ale
operatorilor economici nominalizați la art. 1 se face de către
organele de control financiar ale Ministerului Finanțelor Publice.
Art. 82. — (1) Constituie contravenție următoarele fapte:
a) nerespectarea programului de reducere a arieratelor;
b) nerespectarea programului de reducere a stocurilor de
materii prime, materiale, obiecte de inventar și piese de schimb,
produse finite, aprobat prin bugetul de venituri și cheltuieli;
c) depășirea în structură a nivelului de cheltuieli aprobat prin
bugetul de venituri și cheltuieli;
d) nerespectarea prevederilor art. 51.
(2) Contravențiile prevăzute la alin. (1) se sancționează cu
amendă de la 5.000 lei la 10.000 lei.

(3) Organele de control ale Ministerului Finanțelor Publice
prin aparatul propriu și/sau al Agenției Naționale de Administrare
Fiscală sunt abilitate să constate contravențiile de la alin. (1) și
să aplice sancțiunea prevăzută la alin. (2) conducătorilor
operatorilor economici nominalizați la art. 1.
(4) Prin derogare de la dispozițiile art. 8 alin. (4) din
Ordonanța Guvernului nr. 2/2001 privind regimul juridic al
contravențiilor, aprobată cu modificări și completări prin Legea
nr. 180/2002, cu modificările și completările ulterioare, sumele
încasate conform prevederilor alin. (2) se fac venit la bugetul de
stat.
(5) Contravențiilor prevăzute la alin. (1) le sunt aplicabile
dispozițiile Ordonanței Guvernului nr. 2/2001, aprobată cu
modificări și completări prin Legea nr. 180/2002, cu modificările
și completările ulterioare.”
Art. II. — Articolul VI din Ordonanța de urgență a Guvernului
nr. 55/2010 privind unele măsuri de reducere a cheltuielilor
publice, publicată în Monitorul Oficial al României, Partea I,
nr. 425 din 24 iunie 2010, aprobată cu modificări prin Legea
nr. 33/2011, se modifică și va avea următorul cuprins:
ăArt. VI. — (1) Prevederile art. 24 din Ordonanța de urgență a
Guvernului nr. 34/2009 cu privire la rectificarea bugetară pe anul
2009 și reglementarea unor măsuri financiar-fiscale, aprobată prin
Legea nr. 227/2009, cu modificările și completările ulterioare, se
aplică în mod corespunzător și operatorilor economici cărora le
sunt aplicabile prevederile Ordonanței de urgență a Guvernului
nr. 79/2008 privind măsuri economico-financiare la nivelul unor
operatori economici, aprobată cu modificări și completări prin
Legea nr. 203/2009, cu modificările ulterioare.
(2) În cazuri temeinic justificate, la solicitarea ordonatorilor
principali de credite pentru operatorii economici din subordinea,
coordonarea sau sub autoritatea acestora, Guvernul poate
aproba prin memorandum achiziționarea unor bunuri și servicii
de natura celor prevăzute la art. 24 alin. (1) din Ordonanța de
urgență a Guvernului nr. 34/2009, aprobată prin Legea
nr. 227/2009, cu modificările și completările ulterioare.”
Art. III. — Prezenta ordonanță de urgență intră în vigoare în
10 zile de la data publicării în Monitorul Oficial al României,
Partea I.

PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Ialomițianu
Ministrul administrației și internelor,
Constantin-Traian Igaș

București, 29 aprilie 2011.
Nr. 44.

3

4

MONITORUL OFICIAL AL ROMÂNIEI, PARTEA I, Nr. 333/13.V.2011
GUVERNUL ROMÂNIEI

HOTĂRÂRE
privind suplimentarea bugetului Senatului și bugetului Camerei Deputaților
din Fondul de rezervă bugetară la dispoziția Guvernului, prevăzut în bugetul de stat pe anul 2011,
pentru finanțarea cheltuielilor aferente organizării la București, în perioada 7—10 octombrie 2011,
a Sesiunii Anuale a Adunării Parlamentare NATO
În temeiul art. 108 din Constituția României, republicată, și al art. 30 alin. (2) din Legea nr. 500/2002 privind finanțele
publice, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Senatului pe
anul 2011 cu suma de 11.037 mii lei, la capitolul 51.01 ăAutorități
publice și acțiuni externe”, din care 3.766 mii lei la titlul ăBunuri
și servicii” și 7.271 mii lei la titlul ăActive nefinanciare”, din Fondul
de rezervă bugetară la dispoziția Guvernului, prevăzut în bugetul
de stat pe anul 2011, pentru finanțarea cheltuielilor aferente
organizării la București, în perioada 7—10 octombrie 2011, a
Sesiunii Anuale a Adunării Parlamentare NATO.
Art. 2. — Se aprobă suplimentarea bugetului Camerei
Deputaților pe anul 2011 cu suma de 12.086 mii lei, la capitolul
51.01 ăAutorități publice și acțiuni externe”, din care 7.148 mii
lei la titlul ăBunuri și servicii” și 4.938 mii lei la titlul ăActive
nefinanciare”, din Fondul de rezervă bugetară la dispoziția

Guvernului, prevăzut în bugetul de stat pe anul 2011, pentru
finanțarea cheltuielilor aferente organizării la București, în
perioada 7—10 octombrie 2011, a Sesiunii Anuale a Adunării
Parlamentare NATO.
Art. 3. — Ordonatorul principal de credite al Senatului,
respectiv al Camerei Deputaților răspunde de modul de utilizare,
în conformitate cu dispozițiile legale, a sumelor alocate potrivit
prevederilor art. 1 și, respectiv, art. 2.
Art. 4. — Ministerul Finanțelor Publice este autorizat să
introducă, la propunerea ordonatorilor principali de credite,
modificările corespunzătoare în structura bugetului de stat și în
volumul și structura bugetului Senatului și al Camerei Deputaților
pe anul 2011.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
Ministrul finanțelor publice,
Gheorghe Ialomițianu
București, 11 mai 2011.
Nr. 465.
GUVERNUL ROMÂNIEI

HOTĂRÂRE
privind suplimentarea bugetului Agenției Naționale de Integritate din Fondul de rezervă bugetară
la dispoziția Guvernului, prevăzut în bugetul de stat pe anul 2011
În temeiul art. 108 din Constituția României, republicată, și al art. 30 alin. (2) din Legea nr. 500/2002 privind finanțele
publice, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Agenției
Naționale de Integritate pe anul 2011 la capitolul 51.01 ăAutorități
publice și acțiuni externe”, titlul II ăBunuri și servicii”, cu suma
de 1.300 mii lei și la titlul XII ăActive nefinanciare” cu suma de
1.400 mii lei din Fondul de rezervă bugetară la dispoziția
Guvernului, prevăzut în bugetul de stat pe anul 2011.
Art. 2. — Ordonatorul principal de credite al Agenției
Naționale de Integritate răspunde de modul de utilizare, în

conformitate cu dispozițiile legale, a sumelor alocate potrivit
prevederilor art. 1.
Art. 3. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat și în
volumul și structura bugetului Agenției Naționale de Integritate
pe anul 2011.

PRIM-MINISTRU

EMIL BOC
Contrasemnează:
p. Președintele Agenției Naționale de Integritate,
Horia Georgescu
Ministrul finanțelor publice,
Gheorghe Ialomițianu
București, 11 mai 2011.
Nr. 466.

MONITORUL OFICIAL AL ROMÂNIEI, PARTEA I, Nr. 333/13.V.2011

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI PĂDURILOR

ORDIN
privind aprobarea cotelor de recoltă pentru speciile de faună de interes cinegetic,
la care vânarea este permisă, pentru sezonul de vânătoare 15 mai 2011 — 14 mai 2012
Având în vedere Avizul Academiei Române nr. 2.606 din 10 mai 2011, precum și Adresa Autorității Naționale Sanitare
Veterinare și pentru Siguranța Alimentelor din 5 mai 2011, înregistrată la Direcția generală păduri sub nr. 218.141/ISZ din 6 mai 2011,
ținând cont de Referatul de aprobare nr. 218.127/ISZ din 6 mai 2011 al Direcției generale păduri,
în temeiul prevederilor art. 6 alin. (1) lit. f) și art. 36 din Legea vânătorii și a protecției fondului cinegetic nr. 407/2006, cu
modificările și completările ulterioare, precum și ale art. 15 alin. (4) din Hotărârea Guvernului nr. 1.635/2009 privind organizarea
și funcționarea Ministerului Mediului și Pădurilor, cu modificările și completările ulterioare,
ministrul mediului și pădurilor emite următorul ordin:
Art. 1. — Se aprobă cotele de recoltă pentru speciile de
faună de interes cinegetic, la care vânarea este permisă, pentru
sezonul de vânătoare 15 mai 2011 — 14 mai 2012, prevăzute în
anexele nr. 1—6.
Art. 2. — (1) Pentru prelevarea de probe biologice în vederea
stabilirii situației epidemiologice a pestei porcine clasice se
aprobă recoltarea la nivelul întregii țări a unui număr de 3.120
exemplare de purcei de mistreț, cu vârsta de până la un an, în
afara cotelor de recoltă prevăzute în anexa nr. 2.
(2) Recoltarea exemplarelor de purcei de mistreț prevăzuți
la alin. (1) poate fi realizată de către gestionarii fondurilor
cinegetice în orice perioadă a anului.
(3) Repartizarea exemplarelor menționate la alin. (1) este
prevăzută în anexa nr. 7, iar distribuirea acestora pe gestionari
și fonduri cinegetice se realizează de către inspectoratele
teritoriale de regim silvic și de vânătoare împreună cu gestionarii
fondurilor cinegetice.
Art. 3. — (1) Cotele de recoltă aprobate potrivit prezentului
ordin se realizează pentru fiecare specie și pentru fiecare fond
cinegetic de către gestionarii cărora le-a fost atribuit dreptul de
a gestiona fauna cinegetică din fondurile cinegetice în cauză,
cu respectarea prevederilor legale referitoare la autorizarea,
organizarea și practicarea vânătorii, urmărindu-se conservarea
biodiversității faunei cinegetice și păstrarea echilibrului ecologic.
(2) Cu respectarea cotelor de recoltă, fiecare vânător înscris
în autorizația de vânătoare poate recolta într-o zi un număr
maxim de 100 exemplare din specia ciocârlie (Alauda arvensis)
și un număr maxim de 50 exemplare din specia prepeliță
(Coturnix coturnix).
Art. 4. — În vederea obținerii de venituri necesare unei bune
gestionări a faunei cinegetice, instituțiile de învățământ care au
discipline de studiu vânatul și vânătoarea și instituțiile publice
care au ca obiect de activitate cercetarea științifică în domeniul
cinegetic pot realiza cotele de recoltă aprobate potrivit
prezentului ordin, pentru fiecare specie și pentru fiecare fond
cinegetic, în proporție de 50% și cu vânători, alții decât elevii și
studenții, respectiv personalul tehnic de vânătoare angajat al
acestor instituții, cu respectarea prevederilor legale referitoare la
autorizarea, organizarea și practicarea vânătorii.
Art. 5. — Pe fondurile cinegetice care se suprapun ariilor
naturale protejate, cotele de recoltă aprobate potrivit prezentului
ordin se realizează pe suprafețele din fondurile cinegetice unde
practicarea vânătorii este admisă potrivit legii.
Art. 6. — (1) În cazul modificării condițiilor ecologice din
cuprinsul fiecărui fond cinegetic și a mișcărilor naturale de

efective, în cursul sezonului de vânătoare 2011—2012, la
solicitarea gestionarilor fondurilor cinegetice, inspectoratele
teritoriale de regim silvic și de vânătoare analizează și aprobă,
pe baza documentelor de constatare, reașezarea între fonduri
cinegetice a cotelor de recoltă aprobate potrivit prezentului
ordin.
(2) Inspectoratele teritoriale de regim silvic și de vânătoare
vor înainta organismului de specialitate din cadrul Ministerului
Mediului și Pădurilor, lunar, situația actualizată a aprobărilor de
reașezare a cotelor de recoltă, emise în baza prevederilor
alin. (1).
Art. 7. — În cazul efectuării, în cursul sezonului de vânătoare
2011—2012, a unor acțiuni de populare a fondurilor cinegetice
cu exemplare ce aparțin speciilor de vânat sedentar, în urma
cărora să rezulte efective cel puțin egale cu efectivele optime
aprobate pentru specia în cauză, pe fondul cinegetic respectiv,
Ministerul Mediului și Pădurilor analizează și aprobă, după caz,
la propunerea inspectoratelor teritoriale de regim silvic și de
vânătoare, solicitările gestionarilor fondurilor cinegetice pentru
suplimentarea cotelor de recoltă aprobate inițial pentru speciile
de vânat care au făcut obiectul acțiunilor de populare.
Art. 8. — (1) Exemplarele de mistreț care produc pagube
culturilor agricole sau silvice se recoltează și în afara perioadei
legale de vânare, la solicitarea scrisă a gestionarului, prin
metoda la pândă, după cum urmează:
a) în baza aprobării conducerii inspectoratului teritorial de
regim silvic și de vânătoare în raza căruia se află fondul
cinegetic, în situația în care cota de recoltă aprobată potrivit
prezentului ordin nu a fost realizată;
b) în baza aprobării ministrului mediului și pădurilor, prin
referat de aprobare, la propunerea inspectoratelor teritoriale de
regim silvic și de vânătoare, în situația în care cota de recoltă
aprobată potrivit prezentului ordin a fost realizată.
(2) Aprobările prevăzute la alin. (1) lit. a) și b) se acordă după
verificarea în teren, de către personalul de specialitate al
inspectoratelor teritoriale de regim silvic și de vânătoare, a
pagubelor produse de mistreți, în conformitate cu prevederile
legale în vigoare.
Art. 9. — Controlul aplicării prevederilor prezentului ordin se
asigură de către autoritatea publică centrală care răspunde de
silvicultură, prin structurile teritoriale de specialitate ale acesteia.
Art. 10. — Anexele nr. 1—7*) fac parte integrantă din
prezentul ordin.
Art. 11. — Prezentul ordin se publică în Monitorul Oficial al
României, Partea I.

p. Ministrul mediului și pădurilor,
Cristian Apostol,
secretar de stat
București, 11 mai 2011.
Nr. 1.384.
*) Anexele nr. 1—7 se publică în Monitorul Oficial al României, Partea I, nr. 333 bis, care se poate achiziționa de la Centrul pentru relații cu publicul al
Regiei Autonome ăMonitorul Oficial”, București, șos. Panduri nr. 1.

6

MONITORUL OFICIAL AL ROMÂNIEI, PARTEA I, Nr. 333/13.V.2011

A C T E A L E C O N S I L I U L U I S U P E R I O R A L M A G I S T R AT U R I I
CONSILIUL SUPERIOR AL MAGISTRATURII
PLENUL

HOTĂRÂRE
pentru completarea Regulamentului de organizare și funcționare a Consiliului Superior
al Magistraturii, aprobat prin Hotărârea Plenului Consiliului Superior al Magistraturii nr. 326/2005
Având în vedere dispozițiile art. 38 alin. (1) și ale art. 61 alin. (3) din Legea nr. 317/2004 privind Consiliul Superior al
Magistraturii, republicată, cu modificările și completările ulterioare,
în temeiul prevederilor art. 133 alin. (5) și (7) din Constituția României, republicată, și ale art. 23 alin. (1) din Legea
nr. 317/2004, republicată, cu modificările și completările ulterioare,
Plenul Consiliului Superior al Magistraturii h o t ă r ă ș t e:
Art. I. — Regulamentul de organizare și funcționare a
Consiliului Superior al Magistraturii, aprobat prin Hotărârea
Plenului Consiliului Superior al Magistraturii nr. 326/2005,
publicată în Monitorul Oficial al României, Partea I, nr. 867 din
27 septembrie 2005, cu modificările și completările ulterioare,
se completează după cum urmează:
1. La articolul 42, după alineatul (5) se introduc
cincisprezece noi alineate, alineatele (6)—(20), cu următorul
cuprins:
ă(6) Procedura de selecție a candidaților la funcția de
inspector cuprinde două etape:
a) evaluarea candidaților de către o comisie formată din
inspectorul șef al Inspecției judiciare, șeful Serviciului de
inspecție judiciară pentru judecători, șeful Serviciului de
inspecție judiciară pentru procurori și un reprezentant al Direcției
resurse umane și organizare, desemnat de Plen;
b) examinarea orală a candidaților în fața Plenului, constând
în verificarea cunoștințelor profesionale ale candidaților și a
abilităților și aptitudinilor necesare pentru funcția de inspector.
(7) Procedura de selecție a candidaților la funcția de
inspector în cadrul Inspecției judiciare se declanșează cu cel
puțin 60 de zile înainte de data programării examinării orale de
către Plen. Împreună cu anunțul referitor la declanșarea
procedurii de selecție va fi publicată și bibliografia pe baza
căreia se va realiza evaluarea cunoștințelor profesionale.
(8) Judecătorii și procurorii își pot depune candidaturile
pentru funcția de inspector, la Consiliu, în termen de 15 zile de
la data publicării anunțului referitor la declanșarea procedurii de
selecție. Judecătorii pot candida doar pentru funcția de inspector
în cadrul Serviciului de inspecție judiciară pentru judecători, iar
procurorii doar pentru funcția de inspector în cadrul Serviciului
de inspecție judiciară pentru procurori.
(9) Candidaturile vor fi însoțite de următoarele documente:
a) curriculum vitae;
b) 10 lucrări întocmite de candidat, hotărâri judecătorești cu
obiect diferit sau, după caz, acte întocmite de procurori, inclusiv
hotărâri judecătorești desființate ori casate sau acte ale
procurorului infirmate;
c) lucrări de specialitate întocmite sau articole publicate de
către candidat, precum și orice ale înscrisuri pe care le
consideră relevante.
(10) În termen de 10 zile de la expirarea perioadei de
depunere a candidaturilor, reprezentantul Direcției resurse
umane și organizare în comisia prevăzută la alin. (6) lit. a)
întocmește traseul profesional al candidatului. La întocmirea
traseului profesional al candidatului vor fi avute în vedere
aspectele privind persoana și cariera magistratului prevăzute în
anexa nr. 1 pct. I.

(11) În termen de 30 de zile de la expirarea termenului de
depunere a candidaturilor, comisia prevăzută la alin. (6) lit. a)
va prezenta Plenului un raport a cărui structură este cuprinsă în
anexa nr. 1 și care va cuprinde în mod obligatoriu următoarele:
a) traseul profesional al candidatului, întocmit de
reprezentantul Direcției resurse umane și organizare, cu
mențiunea întrunirii condițiilor de vechime cerute pentru
ocuparea funcției;
b) rezultatul analizei calității lucrărilor întocmite de candidați
în activitatea profesională, efectuată de inspectorii care fac parte
din comisie, pe baza a 10 lucrări prezentate de candidați și a 10
lucrări selectate în mod aleatoriu de către inspectorii desemnați
de către comisia de evaluare, inclusiv hotărâri judecătorești
desființate sau casate ori acte ale procurorului infirmate;
c) rezultatul verificărilor efectuate de inspectorii desemnați
de comisie cu privire la îndeplinirea de către candidați a condiției
de bună reputație și a altor aspecte relevante din activitatea și
conduita acestora.
(12) Comisia de evaluare întocmește, cu minimum 15 zile
înainte de data susținerii examinării orale, pe baza tematicii
prevăzute în anexa nr. 2, din bibliografia anunțată, mai multe
variante de subiecte de examinare, în număr cel puțin egal cu
numărul candidaților și care vor conține același număr de
întrebări, cu grad de dificultate similar.
(13) Pentru verificarea cunoștințelor profesionale, fiecare
candidat va extrage o variantă de subiecte de examinare,
răspunsurile fiind notate de către membrii Plenului.
(14) Membrii Plenului vor evalua abilitățile și aptitudinile
necesare pentru funcția de inspector în cadrul Inspecției
judiciare, prin întrebări pe baza raportului întocmit de către
comisia de evaluare și a criteriilor prevăzute în anexa nr. 3
pct. III.
(15) La ședința Plenului poate participa și un psiholog, care
poate adresa întrebări, prin intermediul președintelui, pe baza
criteriilor prevăzute la alin. (14), în vederea evaluării abilităților
și aptitudinilor necesare pentru funcția de inspector în cadrul
Inspecției judiciare.
(16) Întrebările adresate fiecărui candidat și răspunsurile
acestuia vor fi consemnate de către persoana însărcinată cu
asigurarea lucrărilor de secretariat.
(17) Examinarea orală a candidaților se înregistrează audio
sau video.
(18) Membrii Plenului vor evalua fiecare candidat ținând
seama de conținutul raportului prevăzut la alin. (11), de punctajul
obținut la verificarea cunoștințelor profesionale și, respectiv, la
evaluarea abilităților și aptitudinilor necesare pentru funcția de
inspector, întocmind fișa individuală a candidatului, prevăzută în
anexa nr. 3.

7

MONITORUL OFICIAL AL ROMÂNIEI, PARTEA I, Nr. 333/13.V.2011
(19) Rezultatele conținute de fișele individuale ale
candidaților se centralizează într-un raport final a cărui structură
este prevăzută în anexa nr. 4.
(20) La deliberare, președintele ședinței sau persoana
însărcinată cu asigurarea lucrărilor de secretariat prezintă
rezumatul raportului final privind candidații, înainte de a fi
supuse la vot candidaturile.”
2. După articolul 128 se introduce un nou articol,
articolul 129, cu următorul cuprins:
ăArt. 129. — Anexele nr. 1—4 fac parte integrantă din
prezentul regulament.”
3. După articolul 129 se introduc anexele nr. 1—4, având
cuprinsul prevăzut în anexele nr. 1—4, care fac parte
integrantă din prezenta hotărâre.

Art. II. — La data intrării în vigoare a prezentei hotărâri se
abrogă Hotărârea Plenului Consiliului Superior al Magistraturii
nr. 201/2006 privind procedura de selecție a candidaților la
funcția de inspector în cadrul Inspecției judiciare a Consiliului
Superior al Magistraturii și Hotărârea Plenului Consiliului
Superior al Magistraturii nr. 1.095/2010 pentru modificarea și
completarea Hotărârii Plenului Consiliului Superior al
Magistraturii nr. 201/2006 privind procedura de selecție a
candidaților la funcția de inspector în cadrul Inspecției judiciare
a Consiliului Superior al Magistraturii.
Art. III. — Prezenta hotărâre se publică în Monitorul Oficial
al României, Partea I.

Președintele Consiliului Superior al Magistraturii,
judecător Nicolae Horațius Dumbravă
București, 5 mai 2011.
Nr. 283.
ANEXA Nr. 1
(Anexa nr. 1 la regulament)

CONȚINUTUL

raportului comisiei de evaluare a candidaților la funcția de inspector în cadrul Inspecției judiciare
a Consiliului Superior al Magistraturii
Numele și prenumele candidatului .....................................................
I.

Aspecte privind persoana și cariera magistratului

1.

Funcția și gradul

2.

Locul exercitării funcției

3.

Data și locul nașterii

4.

Domiciliul

5.

Starea civilă

6.

Numărul copiilor și anul nașterii acestora

7.

Studii

8.

Data și rezultatul:
a) examenului de admitere în magistratură
b) examenelor de promovare
c) altor examene

9.

Calificativul obținut la ultima evaluare profesională

10.

Aspecte relevante din ultimul raport de evaluare a activității profesionale

11.

Sancțiuni disciplinare

12.

Cariera în magistratură:
a) domeniul de activitate (felul și durata activității ca judecător/procuror de la momentul
numirii)
b) funcții de conducere (președinte sau vicepreședinte de instanță, respectiv conducător
ori conducător adjunct de parchet, președinte de secție la instanță sau șef secție la
parchet)
c) promovări, delegări, detașări, transferuri

13.

Activitate profesională în alte profesii juridice (felul, durata, angajatorul)

14.

Participarea la cursuri de formare continuă (conferințe, simpozioane, mese rotunde,
masterat, cursuri postuniversitare, doctorat etc.)

15.

Alte aspecte
(cunoașterea unei limbi străine, cunoștințe de operare PC etc.)

8

MONITORUL OFICIAL AL ROMÂNIEI, PARTEA I, Nr. 333/13.V.2011

II.

Analiza calității lucrărilor întocmite de candidat:
a) cunoștințe profesionale:
— cunoștințele teoretice
— aptitudinea de a pune în practică cunoștințele dobândite
— cunoașterea jurisprudenței Înaltei Curți de Casație și Justiție
— cunoașterea jurisprudenței Curții Europene a Drepturilor Omului
b) capacitatea de analiză și sinteză:
— capacitatea de a verifica și de a interpreta un volum mare de informații
— capacitatea de a rezuma situații de fapt complexe
— capacitatea de a identifica și valorifica elementele esențiale ale cauzei
c) capacitatea de a raționa, de a face conexiuni, logica juridică a magistratului:
— capacitatea de a interpreta situația de fapt și de a trage concluzii logice
— capacitatea de a face conexiuni
— argumentația clară și logică
d) modalitatea de exprimare în scris:
— claritatea, acuratețea, coerența, accesibilitatea și concizia exprimării
— capacitatea de convingere

III.

Analiza datelor despre activitatea candidatului în ultimul an, cum ar fi: număr de lucrări
soluționate, prin raportare la media încărcăturii pentru aceeași secție/instanță/ același
parchet; operativitatea în soluționarea cauzelor; respectarea termenului legal de
redactare a lucrărilor; rezolvarea în termen legal a altor atribuții stabilite prin ordinul de
serviciu etc.

IV.

Evaluarea altor activități desfășurate pe baza unor dispoziții din legi și regulamente, cum
ar fi: frecvența verificărilor efectuate la compartimentul sau, după caz, instituția
respectivă; soluționarea corespunzătoare a deficiențelor constatate; întocmirea în termen
și verificarea corespunzătoare a lucrărilor etc.

V.

Rezultatul verificărilor cu privire la îndeplinirea de către candidat a condiției de bună
reputație și a altor aspecte relevante din activitatea și conduita acestuia
ANEXA Nr. 2
(Anexa nr. 2 la regulament)

T E M AT I C A

pentru examinarea cunoștințelor profesionale ale candidaților la funcția de inspector
1. Normele procedurale privind primirea cererilor, repartizarea aleatorie, stabilirea termenelor, continuitatea completului de
judecată, pronunțarea, redactarea și comunicarea hotărârilor, înaintarea dosarelor la instanțele competente, punerea în executare
a hotărârilor penale și civile, în ceea ce privește instanțele, și, respectiv, normele procedurale privind primirea și înregistrarea
lucrărilor, repartizarea dosarelor pe criterii obiective, continuitatea în lucrările repartizate, respectarea termenelor, redactarea și
comunicarea actelor procedurale, în ceea ce privește parchetele;
2. Atribuțiile care decurg din legi și regulamente, pentru asigurarea bunei funcționări a instanței, respectiv parchetului;
3. Codul deontologic al judecătorilor și procurorilor;
4. Metodologia de realizare a controalelor de către Inspecția judiciară;
5. Hotărârile Plenului Consiliului Superior al Magistraturii și ale secțiilor în materie disciplinară și a apărării independenței,
imparțialității și reputației profesionale a judecătorilor și procurorilor.
ANEXA Nr. 3
(Anexa nr. 3 la regulament)

FIȘA

individuală a candidatului
Nr.
crt.

Tipul evaluării

I.

Rezultatul evaluării candidatului pe baza conținutului raportului comisiei de evaluare
Rezultatul evaluării

II.

Recomandabil

Nerecomandabil

Rezultatul verificării cunoștințelor teoretice
Punctaj alocat
Întrebarea nr. 1

50 p.

Întrebarea nr. 2

50 p.

Punctaj total

Punctaj acordat

MONITORUL OFICIAL AL ROMÂNIEI, PARTEA I, Nr. 333/13.V.2011
Nr.
crt.

Tipul evaluării

III.

9

Rezultatul evaluării abilităților și atribuțiilor specifice funcției de inspector
1. Aptitudini

Punctaj alocat

1.1.

Gândire independentă/critică (capacitatea de a găsi soluții la
problemele cu care se confruntă în mod independent, fără a simți
nevoia de suport/sprijin; capacitatea de a asimila rapid informații noi,
de a le organiza în mod logic, precum și de a le valorifica în rezolvarea
sarcinilor specifice; capacitatea de a interpreta în mod independent o
stare de fapt, precum și de a ajunge la concluzii pertinente pornind de
la aceasta)

20 p.

1.2.

Capacitatea de a lua decizii (capacitatea de analiză rațională a
soluțiilor posibile, precum și de identificare în mod independent a celei
optime pentru rezolvarea unei stări de fapt; capacitatea de a manifesta
hotărâre în procesul decizional, respectiv de a opta pentru o soluție
atunci când variantele posibile sunt clar specificate; capacitatea de a
da dovadă de empatie — înțelegerea situației de fapt — în luarea
deciziilor, precum și de gestionare eficientă a autorității în îndeplinirea
sarcinilor specifice)

20 p.

2. Abilități

2.1.

Capacitatea de comunicare (capacitatea de a argumenta logic opiniile,
precum și de a le susține cu diplomație într-un cadru colocvial fără a
se lăsa influențat cu ușurință; capacitatea de a înțelege informații de
specialitate, precum și de a opera corect cu acestea atât în limbaj
scris, cât și oral, în susținerea punctelor de vedere; capacitatea de a
asculta activ, precum și de a formula întrebări pertinente la situația de
fapt expusă)

20 p.

2.2.

Capacitatea de lucru în echipă (capacitatea de a se adapta ușor la
colective noi, precum și de a coopera cu ceilalți în procesul de
organizare a muncii; capacitatea de a gestiona relațiile interpersonale
în cadrul colectivelor de lucru, precum și de a manifesta interes pentru
părerile și drepturile celorlalți; capacitatea de a se implica cu idei și
soluții în atingerea obiectivelor comune, precum și de a colabora cu
ceilalți pe baza unor relații de încredere reciprocă)

10 p.

2.3.

Capacitatea de susținere a efortului voluntar (capacitatea de a
planifica și organiza propria activitate astfel încât lucrările să fie
realizate în termenele fixate; capacitatea de a da dovadă de
perseverență în atingerea obiectivelor stabilite, precum și de a se
mobiliza activ pentru a putea face față volumului de activitate;
capacitatea de a pătrunde problemele de fapt cu simțul răspunderii,
temeinic, precum și de a da dovadă de încredere profesională în
soluționarea sarcinilor repartizate; capacitatea de identificare cu
valorile specifice profesiei, precum și de susținere intrinsecă a actului
profesional fără a fi influențat de obținerea unor recunoașteri/merite)

10 p.

2.4.

Rezistența la stres (capacitatea de a manifesta autocontrol, în plan
comportamental și emoțional, în situații tensionate, fără a prezenta
manifestări neconforme cu situația; capacitatea de a manifesta
încredere în forțele proprii, fără a prezenta emoții negative asociate
actului profesional — pesimism, neliniște, preocupare exagerată,
teamă de eșec, sensibilitate etc.; capacitatea de a accepta deschis
criticile celorlalți, precum și de a manifesta o bună abilitate de a
gestiona situațiile tensionate într-o manieră constructivă; capacitatea
de a face față unui program de muncă prelungit și schimbător care
presupune deplasări frecvente în teritoriu)

10 p.

2.5.

Sensibilitate și probitate profesională (capacitatea de a recunoaște
limitele de exercitare a funcției în activitatea de control, astfel încât să
nu fie încălcat principiul independenței profesionale; capacitatea de a
sesiza eventualele neconformități în exercitarea funcției, precum și de
a depune diligențele necesare în vederea soluționării lor; capacitatea
de a manifesta un comportament demn, marcat de onestitate și
adeziune față de respectarea standardelor etice și morale ale
profesiei; capacitatea de a gestiona situațiile în care normele
deontologice ale profesiei au fost încălcate)
Punctaj total

10 p.

100 p.

Punctaj acordat

10

MONITORUL OFICIAL AL ROMÂNIEI, PARTEA I, Nr. 333/13.V.2011
ANEXA Nr. 4
(Anexa nr. 4 la regulament)

RAPORT FINAL

privind candidații la funcția de inspector în cadrul Inspecției judiciare a Consiliului Superior al Magistraturii
Nr.
crt.

Numele și prenumele
candidatului

Centralizarea rezultatelor evaluării
pe baza conținutului raportului comisiei
Recomandabil

Nerecomandabil

Media punctajelor obținute
la verificarea cunoștințelor
teoretice
(pondere 50%)

Media punctajelor obținute
la verificarea abilităților
și aptitudinilor specifice
(pondere 50%)

A C T E A L E C O M I S I E I D E S U P R AV E G H E R E A A S I G U R Ă R I L O R
COMISIA DE SUPRAVEGHERE A ASIGURĂRILOR

ORDIN
pentru modificarea și completarea Normelor privind activitatea entităților
care organizează cursuri de pregătire profesională unitară a personalului din asigurări,
puse în aplicare prin Ordinul președintelui Comisiei de Supraveghere a Asigurărilor nr. 6/2010
Potrivit Hotărârii Consiliului Comisiei de Supraveghere a Asigurărilor din 19 aprilie 2011, prin care s-au adoptat modificarea
și completarea Normelor privind activitatea entităților care organizează cursuri de pregătire profesională unitară a personalului din
asigurări, puse în aplicare prin Ordinul președintelui Comisiei de Supraveghere a Asigurărilor nr. 6/2010,
în temeiul prevederilor art. 4 alin. (27) din Legea nr. 32/2000 privind activitatea de asigurare și supravegherea asigurărilor,
cu modificările și completările ulterioare,
președintele Comisiei de Supraveghere a Asigurărilor emite următorul ordin:
Articol unic. — Normele privind activitatea entităților care
organizează cursuri de pregătire profesională unitară a
personalului din asigurări, puse în aplicare prin Ordinul
președintelui Comisiei de Supraveghere a Asigurărilor
nr. 6/2010, publicat în Monitorul Oficial al României, Partea I,
nr. 417 din 22 iunie 2010, se modifică și se completează după
cum urmează:
1. La articolul 1, alineatele (2) și (3) se modifică și vor
avea următorul cuprins:
ă(2) Pregătirea profesională implică una dintre următoarele
forme: calificarea profesională, pregătirea profesională continuă
sau specializarea/perfecționarea profesională.
(3) Pregătirea profesională se realizează prin participarea la
cursuri organizate de către furnizorii de programe educaționale
în domeniul asigurărilor, autorizați conform prezentelor norme.”

2. La articolul 2 alineatul (1), litera b) se modifică și va
avea următorul cuprins:
ăb) să aibă ca obiect principal de activitate desfășurarea altor
forme de învățământ (pentru societățile comerciale n.c.a. cod
CAEN 8559);”.
3. La articolul 2 alineatul (2), litera b) se modifică și va
avea următorul cuprins:
ăb) dețin spațiile de curs necesare și dotările aferente
procesului educativ;”.
4. La articolul 2, după alineatul (2) se introduce un nou
alineat, alineatul (3), cu următorul cuprins:
ă(3) Entitățile care doresc să devină furnizori de programe de
pregătire e-learning în domeniul asigurărilor trebuie să
îndeplinească, pe lângă condițiile precizate la alin. (1), respectiv
alin. (2), după caz, și cerințele software pentru aprobarea
platformei e-learning precizate în anexa nr. 3, care face parte
integrantă din prezenta normă, fără a fi însă obligate să prezinte
dovada existenței spațiului de curs și a dotărilor aferente
procesului educativ.”

MONITORUL OFICIAL AL ROMÂNIEI, PARTEA I, Nr. 333/13.V.2011
5. La articolul 3, alineatul (3) se modifică și va avea
următorul cuprins:
ă(3) Principalele atribuții ale Comisiei de monitorizare sunt:
a) analizează documentațiile depuse de entitățile care doresc
să devină furnizori de programe educaționale în domeniul
asigurărilor și formulează propuneri către Consiliul Comisiei de
Supraveghere a Asigurărilor;
b) verifică documentația depusă de furnizorii de programe
educaționale în domeniul asigurărilor și aprobă/respinge
programele de pregătire profesională;
c) la propunerea Institutului de Management în Asigurări,
analizează și propune Consiliului Comisiei de Supraveghere a
Asigurărilor radierea furnizorilor din Registrul furnizorilor de
programe educaționale în domeniul asigurărilor, dacă aceștia:
(i) solicită radierea;
(ii) intră în lichidare;
(iii) în urma controalelor, se constată repetarea
neregulilor sau încălcarea legislației din domeniul
asigurărilor;
(iv) nu aduc la cunoștința Comisiei de monitorizare
modificările condițiilor în baza cărora au fost
înregistrați în Registrul furnizorilor de programe
educaționale în domeniul asigurărilor;
(v) dacă gradul de promovabilitate a cursanților este sub
70%;
d) atestă lectorii pentru programele de pregătire profesională
în domeniul asigurărilor;
e) analizează și aprobă radierea lectorilor din Registrul
furnizorilor de programe educaționale în domeniul asigurărilor, la
propunerea Institutului de Management în Asigurări, dacă:
(i) se solicită radierea;
(ii) după maximum 2 ani de la atestarea provizorie nu
au urmat un curs de pregătire în domeniul formării
formatorilor;
f) monitorizează furnizorii de programe educaționale, în
sensul respectării condițiilor sub care au fost aprobate
programele de pregătire profesională;
g) la propunerea Institutului de Management în Asigurări,
aprobă organizarea și desfășurarea atât a examenelor de
absolvire a cursurilor de calificare și formare profesională
continuă, cât și a reexaminărilor;
h) orice alte atribuții stabilite prin prezentele norme sau prin
dispoziții ale Consiliului Comisiei de Supraveghere a
Asigurărilor.”
6. Articolul 4 se modifică și va avea următorul cuprins:
ăArt. 4. — (1) Entitățile care îndeplinesc condițiile menționate
la art. 2 și doresc să devină furnizori de programe educaționale
în domeniul asigurărilor sunt autorizate și înregistrate, pe baza
unei cereri scrise, în Registrul furnizorilor de programe
educaționale în domeniul asigurărilor, prevăzut în anexa nr. 1,
care face parte integrantă din prezentele norme.
(2) La cererea scrisă adresată Comisiei de Supraveghere a
Asigurărilor se vor anexa:
a) certificatul de înmatriculare, certificatul constatator emis
de oficiul registrului comerțului la data solicitării, actul constitutiv
și, după caz, statutul care dovedește faptul că are ca obiect
principal de activitate desfășurarea altor forme de învățământ
(pentru societățile comerciale, cod CAEN 8559, «alte activități
n.c.a.»), iar în cazul entităților autorizate de Comisia de
Supraveghere a Asigurărilor, copia hotărârii prin care s-au
aprobat structura organizatorică, organigrama și regulamentul
de organizare și funcționare;
b)
pentru
conducătorul
formatorilor/conducătorul
departamentului de training se va anexa dovada atestării
acestuia ca lector în domeniul asigurărilor;

11

c) dovada existenței spațiului necesar și a dotărilor aferente
desfășurării procesului educativ, corelat cu numărul de
participanți;
d) proiectul de programă analitică, incluzând lista lectorilor
pe fiecare segment de curs;
e) dovada plății taxei de autorizare;
f) indicarea paginii web a societății, a unei persoane de
contact, precum și a numărului de telefon la care aceasta poate
fi contactată.
(3) Entitățile atestate să deruleze cel puțin un program
educațional în domeniul asigurărilor nu mai trebuie să depună
documentele prevăzute la alin. (2) dacă nu au intervenit
modificări ale acestora.
(4) Furnizorul de programe educaționale în domeniul
asigurărilor este obligat să anunțe în termen de 15 zile orice
modificare survenită în datele pe baza cărora s-a făcut
înregistrarea în Registrul furnizorilor de programe educaționale
în domeniul asigurărilor.”
7. Articolul 5 se modifică și va avea următorul cuprins:
ăArt. 5. — (1) Programul de pregătire profesională este supus
aprobării Comisiei de monitorizare. În vederea aprobării,
furnizorul va depune o cerere de aprobare a programului însoțită
de documentația aferentă [fișa de descriere a programului,
dovada existenței spațiului necesar și a dotărilor aferente
desfășurării procesului educativ, corelat cu numărul de
participanți (dacă este cazul) și alte documente prevăzute în
prezentele norme].
(2) Programul de pregătire profesională cuprinde:
a) condițiile de înscriere și de participare la cursuri;
b) durata cursului;
c) metodele folosite la pregătirea cursanților;
d) modalități de ținere a evidenței prezenței la cursuri;
e) programa analitică a cursurilor, prevăzută la art. 6, cu
precizarea:
(i) tematicii programului de pregătire;
(ii) numărului de ore alocate;
(iii) lectorilor;
(iv) formelor de evaluare;
(v) condițiilor de promovare (numai pentru programele
de specializare/perfecționare);
(vi) bibliografiei;
f) suportul de curs (numai pentru programele de
specializare/perfecționare);
g) subiectele examenului de absolvire (numai pentru
programele de specializare/perfecționare).”
8. La articolul 6, litera f) se abrogă.
9. Articolul 7 se modifică și va avea următorul cuprins:
ăArt. 7. — (1) Evaluarea programului de pregătire
profesională include: furnizorul programului, denumirea
programului de formare, programa analitică a cursurilor, lectorii
atașați programului și, în cazul programelor de perfecționare/
specializare, suportul de curs, respectiv subiectele examenului
de absolvire.
(2) În cazul programelor e-learning, platforma e-learning va
fi aprobată de către Institutul de Management în Asigurări după
verificarea respectării criteriilor stabilite.”
10. Articolul 9 se modifică și va avea următorul cuprins:
ăArt. 9. — (1) Condițiile de atestare a lectorilor pentru
programele de pregătire profesională în domeniul asigurărilor
sunt următoarele:
a) să fie absolvenți cu diplomă ai unei instituții de învățământ
superior din România sau din Spațiul Economic European cu
profil: economic, juridic, tehnic, medical;
b) să aibă o experiență de cel puțin 3 ani în domeniul
asigurărilor pentru persoanele care lucrează în domeniu la data
solicitării atestării și 5 ani pentru cei care au lucrat în domeniu,
dar care nu mai lucrează la data solicitării atestării; nu constituie

12

MONITORUL OFICIAL AL ROMÂNIEI, PARTEA I, Nr. 333/13.V.2011

vechime recunoscută pentru atestarea ca lector pentru
programele de pregătire profesională în domeniul asigurărilor
activitatea desfășurată de persoanele fizice în baza unui
contract de asistent în brokeraj;
c) să fi absolvit o formă de pregătire pentru educația
adulților în domeniul formării formatorilor sau să fi urmat
studii universitare de pedagogie finalizate cu diplomă de
licență.
(2) Fac excepție de la prevederile alin. (1) lit. b) și c)
specialiștii desemnați de către Comisia de Supraveghere a
Asigurărilor, precum și cei aprobați de către Comisia de
monitorizare din cadrul unor autorități/instituții al căror obiect de
activitate are implicații în domeniul asigurărilor, la propunerea
Institutului de Management în Asigurări.
(3) Pot fi atestați, cu titlu provizoriu, în calitate de formatori,
fără a îndeplini condiția prevăzută la alin. (1) lit. c), specialiști
din piața asigurărilor și din domeniile conexe, cu obligația ca
aceștia să absolve un curs de pregătire în domeniul formării
formatorilor în termen de cel mult 2 ani de la data înscrierii în
Registrul lectorilor, prevăzut în anexa nr. 2, care face parte
integrantă din prezentele norme.
(4) Persoanele care doresc să fie atestate ca lectori pentru
programele de pregătire profesională în domeniul asigurărilor
vor prezenta următoarele documente:
a) copie de pe cartea de identitate;
b) curriculum vitae semnat;
c) copie legalizată de pe diploma de absolvire a unei instituții
de învățământ superior; pentru absolvenții din Spațiul Economic
European, aceasta va fi tradusă în limba română;
d) documente care să dovedească experiența de 3 ani/5 ani
pentru cei care lucrează/au lucrat în domeniul asigurărilor (copie de
pe cartea de muncă, adeverințe, contracte de management etc.);
e) certificatul de absolvire a unei forme de pregătire pentru
educația adulților în domeniul formării formatorilor sau copie
de pe diploma de studii pentru persoanele care au urmat studii
universitare de pedagogie finalizate cu diplomă de licență;
persoanele care nu au absolvit o astfel de formă de
învățământ vor fi atestate provizoriu, cu obligația ca acestea

să absolve un curs de pregătire în domeniul formării
formatorilor în termen de cel mult 2 ani de la data înscrierii în
Registrul lectorilor;
f) dovada plății taxei de atestare.”
11. Articolul 10 se abrogă.
12. La articolul 11, alineatul (1) se modifică și va avea
următorul cuprins:
ăArt. 11. — (1) Înainte de începerea fiecărui program de
pregătire profesională, furnizorii de programe educaționale vor
transmite electronic Institutului de Management în Asigurări,
până cel târziu cu o zi lucrătoare înaintea demarării activităților,
următoarele:
a) data începerii cursurilor;
b) data examenului de absolvire (numai pentru programele
de specializare/perfecționare);
c) tabelul nominal cu datele personale ale cursanților;
d) locația de desfășurare a cursurilor.
Pentru programele desfășurate în sistem e-learning, furnizorii
de programe educaționale vor respecta cerințele Institutului de
Management în Asigurări.”
13. Articolul 12 se abrogă.
14. Articolul 13 se modifică și va avea următorul cuprins:
ăArt. 13. — (1) Comisia de monitorizare nominalizează
supraveghetori în vederea efectuării unor controale ale
procesului de formare.
(2) Dacă la controlul activității de formare s-au constatat
nereguli, Comisia de monitorizare stabilește un termen pentru
remedierea acestora.”
15. La articolul 17, litera a) se abrogă.
16. Anexa nr. 3 se modifică și se înlocuiește cu anexa
care face parte integrantă din prezentul ordin.

Președintele Comisiei de Supraveghere a Asigurărilor,
Angela Toncescu
București, 3 mai 2011.
Nr. 10.
ANEXĂ
(Anexa nr. 3 la norme)

Cerințele software pentru aprobarea platformelor e-learning
1. Aplicația trebuie să fie o soluție la cheie, personalizabilă
din punctul de vedere al dezvoltării și accesibilă cu mijloace
clasice de navigare pe internet.
2. Portalul trebuie să permită accesul unui număr de
minimum 999 de utilizatori.
3. Aplicația trebuie să ofere suport pentru autentificarea pe
bază de nume și parolă, să permită de asemenea schimbarea
parolei de către utilizator, să permită administrarea centralizată.
4. Aplicația trebuie să ofere posibilitatea ca fiecare utilizator
să aibă o pagină personală dedicată unde să își poată urmări
planul personal de dezvoltare, cursurile urmate și calificativele
obținute.
5. Aplicația trebuie să permită implementarea unei structuri
pe grupuri de utilizatori cu drepturi specifice (de exemplu:
cursanți, administratori).

6. Posibilități de stocare:
a) aplicația trebuie să permită stocarea într-o structură
organizată a documentelor ce vor fi folosite ca materiale de curs,
exerciții sau chestionare, inclusiv reacția cursanților la acestea
(selecții, răspunsuri);
b) aplicația trebuie să permită stocarea altor tipuri de fișiere
specifice beneficiarului (de exemplu, fișiere video/imagini).
7. Reîmprospătarea datelor și urmărirea lor trebuie să fie
efectuate folosind drepturi de acces și modalități de colaborare
de lucru.
8. Comunicare — în funcție de diverse evenimente, aplicația
trebuie să fie capabilă să genereze și să trimită notificări/alerte
prin e-mail. Principalele evenimente pentru care se vor trimite
notificări sunt următoarele: crearea și modificarea de
documente, cursuri în așteptare, cursuri alocate participanților.

MONITORUL OFICIAL AL ROMÂNIEI, PARTEA I, Nr. 333/13.V.2011
9. Mecanism de căutare și raportare:
a) un utilizator final trebuie să aibă posibilitatea de căutare
ad-hoc atât după titlurile și proprietățile documentelor, cât și
după conținutul acestora, filtrare și raportare la anumite nivele,
în funcție de dreptul asociat al acestuia;

13

b) utilizatorul trebuie să aibă posibilitatea să definească diferite
tipuri de filtre pe oricare dintre atributele definite în aplicație.
10. Profile de utilizator:
a) aplicația trebuie să permită stocarea informațiilor despre
utilizatori, precum și să ofere o interfață personalizată utilizatorului;
b) aplicația trebuie să limiteze drepturile de utilizator.

COMISIA DE SUPRAVEGHERE A ASIGURĂRILOR

ORDIN
pentru modificarea și completarea Normelor privind calificarea profesională și pregătirea continuă
a persoanelor care lucrează în domeniul distribuției produselor de asigurare, puse în aplicare
prin Ordinul președintelui Comisiei de Supraveghere a Asigurărilor nr. 7/2010
Potrivit Hotărârii Consiliului Comisiei de Supraveghere a Asigurărilor din 19 aprilie 2011, prin care s-au adoptat modificarea
și completarea Normelor privind calificarea profesională și pregătirea continuă a persoanelor care lucrează în domeniul distribuției
produselor de asigurare, puse în aplicare prin Ordinul președintelui Comisiei de Supraveghere a Asigurărilor nr. 7/2010,
în temeiul prevederilor art. 4 alin. (27) din Legea nr. 32/2000 privind activitatea de asigurare și supravegherea asigurărilor,
cu modificările și completările ulterioare,
președintele Comisiei de Supraveghere a Asigurărilor emite următorul ordin:
Art. I. — Normele privind calificarea profesională și
pregătirea continuă a persoanelor care lucrează în domeniul
distribuției produselor de asigurare, puse în aplicare prin Ordinul
președintelui Comisiei de Supraveghere a Asigurărilor
nr. 7/2010, publicat în Monitorul Oficial al României, Partea I,
nr. 417 din 22 iunie 2010, cu modificările ulterioare, se modifică
și se completează după cum urmează:
1. La articolul 1, alineatul (1) se modifică și va avea
următorul cuprins:
ăArt. 1. — (1) Prezentele norme stabilesc cerințele de
calificare profesională a persoanelor care doresc să lucreze în
domeniul distribuției produselor de asigurare, cerințele de
pregătire profesională continuă a acestora, precum și cerințele
de specializare/perfecționare profesională.”
2. La articolul 1 alineatul (2), după litera b) se introduce
o nouă literă, litera b1), cu următorul cuprins:
specializarea/perfecționarea
profesională
—
ăb1)
îmbunătățirea deprinderilor specifice unui domeniu de
activitate;”.
3. Articolul 2 se modifică și va avea următorul cuprins:
ăArt. 2. — Dispozițiile prezentelor norme se aplică
următoarelor categorii de persoane:
a) agenți de asigurare persoane fizice;
b) conducători ai agenților de asigurare persoane juridice;
c) subagenți;
d) conducători ai activității de bancassurance și persoanele
fizice care desfășoară activitate de bancassurance;
e) conducători executivi ai brokerilor de asigurări și/sau
reasigurări;
f) brokeri în asigurări/reasigurări;
g) asistenți în brokeraj persoane fizice;
h) conducători ai asistenților în brokeraj persoane juridice,
precum și personalul propriu și persoanele aflate în relații
contractuale cu aceștia pentru intermedierea în asigurări;
i) personal propriu al brokerului de asigurare și/sau
reasigurare, care are ca principală atribuție de serviciu
intermedierea contractelor de asigurare și/sau reasigurare;
j) angajați ai societăților de asigurare implicați în activitatea
distribuției produselor de asigurare.”
4. Articolul 4 se modifică și va avea următorul cuprins:
ăArt. 4. — (1) Tematica detaliată, programa analitică și
suportul de curs ale programelor de calificare profesională și de

pregătire profesională continuă sunt elaborate de Comisia de
monitorizare a calității pregătirii profesionale și se supun
aprobării Comisiei de Supraveghere a Asigurărilor. Comisia de
monitorizare este definită în Normele privind activitatea
entităților care organizează cursuri de pregătire profesională
unitară a personalului din asigurări, aprobate prin Ordinul
președintelui Comisiei de Supraveghere a Asigurărilor
nr. 6/2010, cu modificările și completările ulterioare.
(2) Programa-cadru pentru programele de calificare
profesională și de pregătire profesională continuă va fi
structurată pe module de asigurări astfel: asigurări de viață și
asigurări generale.
(3) Programa-cadru pentru programele de calificare
profesională în domeniul asigurărilor va cuprinde cel puțin
următoarele secțiuni:
A. pentru calificarea în domeniul asigurărilor generale:
a) legislația specifică activităților de asigurare și intermediere
în asigurări;
b) principiile activității de asigurare;
c) etica profesională în asigurări;
d) implicații ale legilor speciale asupra activității de asigurare;
e) tipologia produselor de asigurare generale;
f) prezentarea tipurilor de asigurări generale;
g) structura procesului de vânzare și principiile de bază în
vânzarea produselor de asigurare generale;
B. pentru calificarea în domeniul asigurărilor de viață:
a) legislația specifică activităților de asigurare și intermediere
în asigurări;
b) principiile activității de asigurare;
c) etica profesională în asigurări;
d) implicații ale legilor speciale asupra activității de asigurare;
e) tipologia produselor de asigurare de viață;
f) principii de bază în vânzarea asigurărilor de viață;
g) sisteme ale activității de vânzare;
C. pentru calificarea profesională a conducătorilor
intermediarilor persoane juridice:
a) legislația specifică activităților de asigurare și intermediere
în asigurări;
b) principiile activității de asigurare;
c) etica profesională în asigurări;
d) implicații ale legilor speciale asupra activității de asigurare;
e) tipologia produselor de asigurare;

14

MONITORUL OFICIAL AL ROMÂNIEI, PARTEA I, Nr. 333/13.V.2011

f) managementul resurselor umane și managementul
organizației.”
5. Articolul 5 se modifică și va avea următorul cuprins:
ăArt. 5. — (1) Programele de calificare profesională și de
pregătire profesională continuă se finalizează cu examen de
absolvire organizat de Institutul de Management în Asigurări
(IMA).
(2) Examenul de absolvire se organizează pentru întregul
program prin teste de examinare.
(3) Testele-grilă pentru examenele de absolvire a
programelor de calificare profesională și de pregătire
profesională continuă se vor elabora de către Comisia de
monitorizare și se supun aprobării Comisiei de Supraveghere a
Asigurărilor.
(4) Examenul de absolvire pentru programele de calificare
profesională și de pregătire profesională continuă se
organizează de către IMA.”
6. Articolul 6 se modifică și va avea următorul cuprins:
ăArt. 6. — (1) În vederea susținerii examenului de absolvire,
cursanții se vor înscrie la IMA pe baza adeverinței eliberate de
furnizorul de programe educaționale prin care se adeverește
parcurgerea întregului program de calificare profesională.
Adeverința va fi eliberată în termen de maximum 15 zile de la
data finalizării cursurilor.
(2) Persoanele care au promovat examenul de absolvire
pentru programul de calificare profesională primesc un certificat
de absolvire, eliberat de IMA, al cărui model este prevăzut în
anexa nr. 1, care face parte integrantă din prezentele norme.
(3) Până la eliberarea certificatelor de calificare profesională
IMA poate elibera adeverințe de absolvire, valabile 3 luni de la
data eliberării.
(4) Persoanele care nu au promovat examenul de absolvire
pot solicita repetarea acestuia, cu plata unei taxe de
reexaminare, într-o perioadă de cel mult 6 luni de la data
comunicării rezultatelor. Data și locul reexaminării vor fi stabilite
de către IMA.”
7. La articolul 7, alineatele (6)—(9) se modifică și vor
avea următorul cuprins:
ă(6) După crearea unei platforme-suport în cadrul Comisiei
de Supraveghere a Asigurărilor, se pot organiza și examene online.
(7) Programa-cadru pentru programele de pregătire
profesională continuă va cuprinde cel puțin următoarele secțiuni,
adaptate, după caz, domeniilor de activitate — asigurări de
viață, respectiv asigurări generale:
a) cadrul legislativ al activității de asigurare;
b) principiile activității de asigurare și produsele de asigurare;
c) principiile generale privind tehnicile de vânzare și
negociere a produselor de asigurare și cele privind etica în
asigurări;
d) protecția asiguraților, protecția datelor cu caracter
personal, elemente de prevenirea și combaterea spălării banilor.
(8) Programa-cadru pentru programele de pregătire
profesională continuă a conducătorilor intermediarilor persoane
juridice va conține una dintre următoarele secțiuni:
Secțiunea A — Asigurări de viață:
a) Legislație specifică activităților de asigurare și
intermediere în asigurări; etica profesională în asigurări;
b) Managementul riscului în asigurări;
c) Reglementări contabile, raportări financiare și tehnice.
Secțiunea B — Asigurări generale:
a) Legislație specifică activităților de asigurare și
intermediere în asigurări; etica profesională în asigurări;
b) Constatarea, soluționarea și plata daunelor auto;
c) Managementul resurselor umane.

Secțiunea C:
a) Legislație specifică activităților de asigurare și
intermediere în asigurări; etica profesională în asigurări;
b) Managementul organizației;
c) Reglementări contabile, raportări financiare și tehnice.
(9) În vederea susținerii examenului de absolvire, cursanții
se vor înscrie la IMA pe baza adeverinței eliberate de furnizorul
de programe educaționale prin care se adeverește parcurgerea
întregului program de pregătire profesională continuă.
Adeverința va fi eliberată în termen de maximum 15 zile de la
data finalizării cursurilor.”
8. La articolul 7, după alineatul (9) se introduc cinci noi
alineate, alineatele (10)—(14), cu următorul cuprins:
ă(10) Persoanele care au promovat examenul de absolvire
pentru programul de pregătire profesională continuă primesc un
certificat de absolvire, eliberat de IMA, al cărui model este
prevăzut în anexa nr. 2, care face parte integrantă din prezentele
norme.
(11) Până la eliberarea certificatelor de pregătire profesională
IMA poate elibera adeverințe de absolvire, valabile 3 luni de la
data eliberării.
(12) Persoanele care nu au promovat examenul de absolvire
pot solicita repetarea acestuia, într-o perioadă de cel mult 6 luni de
la data comunicării rezultatelor, cu plata unei taxe de reexaminare.
Data și locul reexaminării vor fi stabilite de către IMA.
(13) Lipsa certificatului de pregătire profesională continuă
conduce la imposibilitatea exercitării activității de distribuție a
produselor de asigurare.
(14) Programa cursurilor la distanță sau e-learning trebuie
să corespundă, prin studiu individual, duratei menționate la
alin. (3) și (4).”
9. După articolul 7 se introduc două noi articole,
articolele 71 și 72, cu următorul cuprins:
ăArt. 71. — (1) Tematica detaliată, programa analitică și
suportul de curs ale programelor de specializare/perfecționare
profesională sunt elaborate de furnizorul de programe
educaționale în domeniul asigurărilor.
(2) Examenul de absolvire al programelor de
specializare/perfecționare profesională este organizat de
furnizorul de programe educaționale în domeniul asigurărilor.
(3) Persoanele care au promovat examenul de absolvire
pentru programul de specializare/perfecționare profesională
primesc un certificat de absolvire, eliberat de furnizorul de
programe educaționale în domeniul asigurărilor, al cărui model
este prevăzut în anexa nr. 4, care face parte integrantă din
prezentele norme.
Art. 72. — (1) Componența Comisiei de examinare va fi
stabilită de către IMA. Pentru susținerea examenului de
absolvire a programelor de pregătire profesională absolventul
va achita taxa de examinare până cel târziu la data depunerii
dosarului pentru participarea la examen.
(2) Contestațiile rezultatelor la examen se transmit IMA în
termen de două zile de la afișarea rezultatelor și se soluționează
de către IMA în termen de cel mult 5 zile lucrătoare de la data
înregistrării contestației.”
10. La articolul 8, alineatele (1) și (3) se modifică și vor
avea următorul cuprins:
ăArt. 8. — (1) Începând cu data de 1 septembrie 2011, pentru
persoanele menționate la art. 2 certificatul de calificare
profesională este condiție de încheiere a contractelor de muncă,
respectiv de mandat în domeniul asigurărilor sau de intermediere,
după caz, cu asigurătorii sau intermediarii în asigurări.
......................................
(3) După data menționată la alin. (1), asigurătorii și
intermediarii de asigurări/sau reasigurări sunt obligați să includă
în contractele de muncă, respectiv de mandat sau de
intermediere ale persoanelor prevăzute la art. 2 termenul până
la care acestea trebuie să urmeze un program de pregătire

MONITORUL OFICIAL AL ROMÂNIEI, PARTEA I, Nr. 333/13.V.2011
profesională continuă. Pentru persoanele care la data
menționată la alin. (1) au deja încheiat un contract de muncă,
respectiv de mandat sau de intermediere, prevederile privind
acest termen se pot face printr-un act adițional.”
11. Anexele nr. 1 și 2 se modifică și se înlocuiesc cu
anexele nr. 1 și 2.

15

12. După anexa nr. 3 se introduce o nouă anexă, anexa
nr. 4, având cuprinsul prevăzut în anexa nr. 3.
13. Anexele nr. 1—3 fac parte integrantă din prezentul
ordin.
Art. II. — Prezentul ordin se publică în Monitorul Oficial al
României, Partea I.

Președintele Comisiei de Supraveghere a Asigurărilor,
Angela Toncescu
București, 3 mai 2011.
Nr. 11.

ANEXA Nr. 1
(Anexa nr. 1 la norme)

INSTITUTUL DE MANAGEMENT ÎN ASIGURĂRI
Date de identificare (Reg. com./Reg. jud., CUI)

SIGLA (dacă este cazul)

Fotografie

C E R T I F I C AT D E A B S O LV I R E

a programului de calificare profesională
Doamna/Domnul, ......................................................................, născut(ă) la data de ........................ în .................................,
județul ...................................., CNP ..........................., a absolvit cu nota/calificativul .............................................................................
programul de calificare profesională .................................................................................. .
Director general,
...............................................
(semnătura și ștampila)
Data .............................
Seria ........ Nr. ...............

ANEXA Nr. 2
(Anexa nr. 2 la norme)

INSTITUTUL DE MANAGEMENT ÎN ASIGURĂRI
Date de identificare (Reg. com./Reg. jud., CUI)

SIGLA (dacă este cazul)

Fotografie

C E R T I F I C AT D E A B S O LV I R E

a programului de pregătire profesională continuă
Doamna/Domnul, ....................................................................., născut(ă) la data de ........................ în .................................,
județul ...................................., CNP ..........................., a absolvit cu nota/calificativul ............................................................................
programul de pregătire profesională continuă .................................................................................. .
Director general,
...............................................
(semnătura și ștampila)
Data .............................
Seria ........ Nr. ...............

16

MONITORUL OFICIAL AL ROMÂNIEI, PARTEA I, Nr. 333/13.V.2011
ANEXA Nr. 3
(Anexa nr. 4 la norme)

Furnizorul de programe educaționale
Date de identificare (Reg. com./Reg. jud., CUI)

SIGLA (dacă este cazul)

Fotografie

C E R T I F I C AT D E A B S O LV I R E

a programului de specializare/perfecționare profesională
Doamna/Domnul, .........................................................., născut(ă) la data de .......................... în ...............................,
județul .................., CNP .........................................., a absolvit cu nota/calificativul ......................................................... cursul de
specializare/perfecționare profesională ................................................................................. .
Conducătorul furnizorului de programe,
...............................................
(semnătura și ștampila)
Data ............................
Seria ........ Nr. ..............

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 333/13.V.2011 conține 16 pagini.

Prețul: 3,20 lei

&JUYDGY|522947]
ISSN 1453—4495

