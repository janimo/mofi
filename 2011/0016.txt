Anul 179 (XXIII) — Nr. 16

PARTEA I

LEGI, DECRETE, HOTĂRÂRI ȘI ALTE ACTE

Vineri, 7 ianuarie 2011

SUMAR

Pagina

Decizia nr. 1.302 din 14 octombrie 2010 referitoare la excepția
de neconstituționalitate a dispozițiilor art. 11 din Legea
nr. 53/2003 — Codul muncii ......................................

2–3

Decizia nr. 1.387 din 26 octombrie 2010 referitoare la excepția
de neconstituționalitate a dispozițiilor art. 44 alin. (2)
lit. d) și alin. (3), precum și art. 207 alin. (1) din
Ordonanța Guvernului nr. 92/2003 privind Codul de
procedură fiscală ......................................................

3–4

Decizia nr. 1.388 din 26 octombrie 2010 referitoare la excepția
de neconstituționalitate a dispozițiilor art. 2 alin. (1) și
art. 6 alin. (2) din Ordonanța de urgență a Guvernului
nr. 119/2007 privind măsurile pentru combaterea
întârzierii executării obligațiilor de plată rezultate din
contracte comerciale ..................................................
Decizia nr. 1.411 din 2 noiembrie 2010 referitoare la excepția
de neconstituționalitate a dispozițiilor art. 1 și art. 2
lit. h) din Ordonanța de urgență a Guvernului
nr. 28/1999 privind obligația operatorilor economici de
a utiliza aparate de marcat electronice fiscale ..........
Decizia nr. 1.420 din 2 noiembrie 2010 referitoare la excepția
de neconstituționalitate a dispozițiilor art. 7 alin. (1) din
Legea nr. 119/2010 privind stabilirea unor măsuri în
domeniul pensiilor și ale art. 156 din Legea nr. 19/2000
privind sistemul public de pensii și alte drepturi de
asigurări sociale ........................................................

4–6

Pagina

Decizia nr. 1.429 din 2 noiembrie 2010 referitoare la excepția
de neconstituționalitate a dispozițiilor art. 21 și art. 22
din Legea drepturilor pacientului nr. 46/2003 ............

DECIZII ALE CURȚII CONSTITUȚIONALE

Nr.

10–11

Decizia nr. 1.438 din 4 noiembrie 2010 referitoare la excepția
de neconstituționalitate a dispozițiilor art. 17 lit. c) din
Legea nr. 78/2000 pentru prevenirea, descoperirea și
sancționarea faptelor de corupție, precum și a
dispozițiilor Ordonanței de urgență a Guvernului
nr. 124/2005 privind modificarea și completarea Legii
nr. 78/2000
pentru
prevenirea,
descoperirea
și sancționarea faptelor de corupție ..........................

12–13

Decizia nr. 1.542 din 25 noiembrie 2010 referitoare la excepția
de neconstituționalitate a prevederilor art. 31 alin. (4)
teza finală și art. 121 alin. (2) din Legea nr. 67/2004
pentru alegerea autorităților administrației publice
locale ..........................................................................

14–15

ACTE ALE AUTORITĂȚII NAȚIONALE
PENTRU ADMINISTRARE ȘI REGLEMENTARE
ÎN COMUNICAȚII

6–7
6.

8–9

— Decizie privind identificarea piețelor relevante din
sectorul comunicațiilor electronice corespunzătoare
serviciilor de linii închiriate — segmente terminale cu
capacitatea de transmisie de până la și inclusiv
2 Mbps........................................................................

16

2

MONITORUL OFICIAL AL ROMÂNIEI, PARTEA I, Nr. 16/7.I.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.302
din 14 octombrie 2010

referitoare la excepția de neconstituționalitate a dispozițiilor art. 11
din Legea nr. 53/2003 — Codul muncii
Acsinte Gaspar
Aspazia Cojocaru
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 11 din Legea nr. 53/2003 — Codul muncii,
excepție ridicată de Societatea Comercială ăDGS Grup
Security” — S.R.L. din Focșani în Dosarul nr. 3.238/91/2009 al
Tribunalului Vrancea — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, sens în care arată că autorul excepției solicită, în
realitate, modificarea textului de lege criticat.
C U R T E A,

având în vedere actele și lucrările dosarului, reține următoarele:
Prin Încheierea din 26 ianuarie 2010, pronunțată în Dosarul
nr. 3.238/91/2009, Tribunalul Vrancea — Secția civilă a
sesizat Curtea Constituțională cu excepția de
neconstituționalitate a dispozițiilor art. 11 din Legea
nr. 53/2003 — Codul muncii.
Excepția a fost ridicată de Societatea Comercială ăDGS Grup
Security” — S.R.L. din Focșani într-o cauză având ca obiect
acordarea unor drepturi bănești.
În motivarea excepției de neconstituționalitate autorul
acesteia susține, în esență, că prevederile de lege criticate
încalcă libertatea comerțului, întrucât obligă angajatorul la plata
unor sume de bani, potrivit Contractului colectiv de muncă,
sume de care nu dispune.
Tribunalul Vrancea — Secția civilă consideră că textul de
lege criticat este neconstituțional, ămai ales în măsura în care se
referă la drepturi stabilite prin acte normative.” De asemenea,
arată că stabilirea prin acte normative a nivelului minim sub care
nu pot fi prevăzute drepturile salariale în contractele individuale
de muncă reprezintă o încălcare a libertății comerțului și a liberei
inițiative, o imixtiune a statului în desfășurarea activităților
economice ale societăților private. De asemenea, arată că
art. 11 din Codul muncii este neconstituțional și în măsura în
care clauzele contractului colectiv de muncă sunt obligatorii
pentru societățile mici, cu atât mai mult cu cât, potrivit art. 236
alin. (2) din Codul muncii, negocierea colectivă nu este
obligatorie în situația în care angajatorul are încadrați mai puțin
de 21 de salariați. Or, pentru respectarea principiului libertății
comerțului, ar trebui să se distingă între angajatorii care sunt
obligați la negocierea colectivă și la încheierea contractelor
colective de muncă.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor

două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele de vedere asupra excepției
de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 11 din Legea nr. 53/2003 — Codul muncii,
publicată în Monitorul Oficial al României, Partea I, nr. 72 din
5 februarie 2003, dispoziții potrivit cărora ăClauzele contractului
individual de muncă nu pot conține prevederi contrare sau
drepturi sub nivelul minim stabilit prin acte normative ori prin
contracte colective de muncă.”
Autorul excepției consideră că acest text de lege contravine
dispozițiilor art. 45 și art. 135 alin. (2) lit. a) din Constituție
referitoare la libertatea economică și la obligația statului de a
asigura libertatea comerțului, protecția concurenței loiale,
crearea cadrului favorabil pentru valorificarea tuturor factorilor
de producție.
Examinând excepția de neconstituționalitate, Curtea
constată că textul de lege are ca scop protejarea drepturilor
salariaților în fața eventualelor abuzuri ale angajatorului.
Libertatea economică nu este un drept absolut, prevederile
art. 45 din Constituție precizând că exercitarea acestuia se face
ăîn condițiile legii”. În situația concretă a textului de lege supus
examinării, restrângerea libertății economice este justificată
tocmai de necesitatea asigurării protecției drepturilor angajaților.
De altfel, dispozițiile art. 11 din Codul muncii sunt un reflex al
prevederilor constituționale ale art. 1 alin. (5), potrivit cărora, ăÎn
România, respectarea Constituției, a supremației sale și a legilor
este obligatorie”, dar și o concretizare a principiului general de
drept pacta sunt servanda.
În ceea ce privește susținerile referitoare la incapacitatea
societăților mici și mijlocii de a face față obligațiilor asumate prin
Contractul colectiv de muncă, Curtea constată că această
problemă nu poate fi supusă analizei instanței de contencios
constituțional. Astfel, potrivit art. 29 alin. (1) din Legea
nr. 47/1992, obiect al controlului de constituționalitate îl pot
constitui doar prevederile dintr-o lege sau ordonanță, dar nu și
prevederile Contractului colectiv de muncă. În același timp însă
Curtea observă că prevederile art. 11 din Codul muncii nu
stabilesc obligațiile pe care angajatorii și le pot asuma prin
contractul colectiv de muncă, reprezentanții patronatului având
posibilitatea negocierii drepturilor și a obligațiilor lor cu prilejul
încheierii acestui contract.

MONITORUL OFICIAL AL ROMÂNIEI, PARTEA I, Nr. 16/7.I.2011

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 11 din Legea nr. 53/2003 – Codul muncii,
excepție ridicată de Societatea Comercială ăDGS Grup Security” — S.R.L. din Focșani în Dosarul nr. 3.238/91/2009 al Tribunalului
Vrancea — Secția civilă.
Definitivă și general obligatorie.
Pronunțată în ședința publică din data de 14 octombrie 2010.
PREȘEDINTE,

ACSINTE GASPAR
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.387
din 26 octombrie 2010

referitoare la excepția de neconstituționalitate a dispozițiilor art. 44 alin. (2) lit. d) și alin. (3),
precum și art. 207 alin. (1) din Ordonanța Guvernului nr. 92/2003 privind Codul de procedură fiscală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Tudorel Toader
Puskás Valentin Zoltán
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 44 alin. (2) lit. d) și alin. (3), precum și art. 207
alin. (1) din Ordonanța Guvernului nr. 92/2003 privind Codul de
procedură fiscală, excepție ridicată de Cătălina Derihaci în
Dosarul nr. 5.172/108/2008 al Curții de Apel Timișoara — Secția
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care arată că
excepția de neconstituționalitate este neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 11 martie 2010, pronunțată în Dosarul
nr. 5.172/108/2008, Curtea de Apel Timișoara — Secția
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 44 alin. (2) lit. d) și alin. (3), precum și
art. 207 alin. (1) din Ordonanța Guvernului nr. 92/2003
privind Codul de procedură fiscală, excepție ridicată de
Cătălina Derihaci.
În motivarea excepției de neconstituționalitate autoarea
acesteia susține că textele criticate contravin dreptului de acces

la justiție și dreptului la un proces echitabil întrucât impun
persoanelor obligația de a urmări în permanență pagina de
internet a Agenției Naționale de Administrare Fiscală, precum și
de a se deplasa la perioade scurte de timp la sediul organului
fiscal emitent al actului administrativ fiscal.
Curtea de Apel Timișoara — Secția contencios
administrativ și fiscal arată că excepția de neconstituționalitate
este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 44 alin. (2) lit. d) și alin. (3), precum și art. 207
alin. (1) din Ordonanța Guvernului nr. 92/2003 privind Codul de
procedură fiscală, publicată în Monitorul Oficial al României,
Partea I, nr. 513 din 31 iulie 2007, cu următorul conținut:
— Art. 44 alin. (2) lit. d) și alin. (3): Comunicarea actului
administrativ fiscal
ă(2) Actul administrativ fiscal se comunică după cum
urmează: [...]
d) prin publicitate.

4

MONITORUL OFICIAL AL ROMÂNIEI, PARTEA I, Nr. 16/7.I.2011

(3) Comunicarea prin publicitate se face prin afișarea,
concomitent, la sediul organului fiscal emitent și pe pagina de
internet a Agenției Naționale de Administrare Fiscală, a unui
anunț în care se menționează că a fost emis actul administrativ
fiscal pe numele contribuabilului. În cazul actelor administrative
emise de organele fiscale prevăzute la art. 35, afișarea se face,
concomitent, la sediul acestora și pe pagina de internet a
autorității administrației publice locale respective. În lipsa paginii
de internet proprii, publicitatea se face pe pagina de internet a
consiliului județean. În toate cazurile, actul administrativ fiscal
se consideră comunicat în termen de 15 zile de la data afișării
anunțului.”
— Art. 207 alin. (1): Termenul de depunere a contestației
ă(1) Contestația se va depune în termen de 30 de zile de la
data comunicării actului administrativ fiscal, sub sancțiunea
decăderii.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 21 referitoare la accesul liber la justiție, art. 24 referitoare
la dreptul la apărare, art. 53 referitoare la restrângerea
exercițiului unor drepturi sau al unor libertăți.
Examinând excepția de neconstituționalitate, Curtea
constată că prin Decizia nr. 406 din 24 martie 2009, publicată în
Monitorul Oficial al României, Partea I, nr. 262 din 22 aprilie
2009, a statuat, în ceea ce privește dispozițiile art. 207 alin. (1)
din Ordonanța Guvernului nr. 92/2003 privind Codul de
procedură fiscală, că parcurgerea unei proceduri administrative
prealabile, obligatorii, fără caracter jurisdicțional, nu îngrădește

dreptul de acces liber la justiție, atât timp cât decizia organului
administrativ poate fi atacată în fața unei instanțe judecătorești.
De asemenea, Curtea a reținut că sancțiunea decăderii de la
exercitarea dreptului de a contesta actul administrativ fiscal este
una firească. Decăderea este o sancțiune de drept procesual
pentru lipsa de diligență a celui care nu își exercită la timp
dreptul de contestare sau și-a exercitat dreptul cu nerespectarea
prevederilor legale.
În ceea ce privește dispozițiile referitoare la comunicarea
actului administrativ fiscal, Curtea constată că prin Decizia
nr. 891 din 6 iulie 2010, publicată în Monitorul Oficial al
României, Partea I, nr. 582 din 17 august 2010, a statuat că
aceste dispoziții reglementează doar o modalitate ultimă și
subsidiară de comunicare a actelor administrative fiscale,
folosită doar în cazul în care celelalte modalități de comunicare
nu au putut fi îndeplinite din motive obiective. Constatarea
folosirii abuzive a acestui mod de comunicare a actelor
administrative este apanajul exclusiv al instanțelor judecătorești,
însă deja acest aspect ține de aplicarea și interpretarea legii.
Numai instanța de judecată este cea competentă să stabilească
dacă comunicarea prin publicitate a actului administrativ fiscal a
fost efectuată în condițiile Codului de procedură fiscală.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, ca și considerentele pe
care aceasta se întemeiază își mențin valabilitatea și în cauza
de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a art. 44 alin. (2) lit. d) și alin. (3), precum și art. 207 alin. (1)
din Ordonanța Guvernului nr. 92/2003 privind Codul de procedură fiscală, excepție ridicată de Cătălina Derihaci în Dosarul
nr. 5.172/108/2008 al Curții de Apel Timișoara — Secția contencios administrativ și fiscal.
Definitivă și general obligatorie.
Pronunțată în ședința publică din data de 26 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 1.388
din 26 octombrie 2010

referitoare la excepția de neconstituționalitate a dispozițiilor art. 2 alin. (1) și art. 6 alin. (2)
din Ordonanța de urgență a Guvernului nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Tudorel Toader
Puskás Valentin Zoltán
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 2 alin. (1) și art. 6 alin. (2) din Ordonanța de
urgență a Guvernului nr. 119/2007 privind măsurile pentru
combaterea întârzierii executării obligațiilor de plată rezultate
din contracte comerciale, excepție ridicată de Societatea
Comercială ăSandra Trading” — S.R.L. din Iași în Dosarul

MONITORUL OFICIAL AL ROMÂNIEI, PARTEA I, Nr. 16/7.I.2011
nr. 8.657/99/2009 al Tribunalului Iași — Secția comercială și de
contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care arată că
excepția de neconstituționalitate este neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 16 martie 2010, pronunțată în Dosarul
nr. 8.657/99/2009, Tribunalul Iași — Secția comercială și de
contencios administrativ a sesizat Curtea Constituțională
cu excepția de neconstituționalitate a dispozițiilor art. 2
alin. (1) și art. 6 alin. (2) din Ordonanța de urgență a
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din
contracte comerciale, excepție ridicată de Societatea
Comercială ăSandra Trading” — S.R.L. din Iași.
În motivarea excepției de neconstituționalitate autorul
acesteia arată că dispozițiile criticate permit instanței de
judecată să soluționeze cauza doar în baza susținerilor
subiective ale creditoarei, fără ca debitorul să poată administra
suficiente probe în apărarea sa, încălcându-se astfel prevederile
constituționale ale art. 21 alin. (3) și cele ale art. 24 alin. (1).
Emiterea titlului executoriu în urma unui proces sumar, fără a fi
administrate toate mijloacele de probă prevăzute de dispozițiile
legale, încalcă dreptul constituțional referitor la ocrotirea
proprietății, prevăzut de art. 44 din Legea fundamentală. De
asemenea, limitarea probelor exclusiv la înscrisuri, în cadrul
procedurii ordonanței de plată, restrânge în mod neconstituțional
dreptul la apărare al debitorului.
Tribunalul Iași — Secția comercială și de contencios
administrativ arată că excepția de neconstituționalitate este
neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl reprezintă
dispozițiile art. 2 alin. (1) și art. 6 alin. (2) din Ordonanța de
urgență a Guvernului nr. 119/2007 privind măsurile pentru
combaterea întârzierii executării obligațiilor de plată rezultate
din contracte comerciale, publicată în Monitorul Oficial al
României, Partea I, nr. 738 din 31 octombrie 2007.

5

— Art. 2 alin. (1): ăPrezenta ordonanță de urgență se aplică
creanțelor certe, lichide și exigibile ce reprezintă obligații de
plată a unor sume de bani care rezultă din contracte
comerciale.”;
— Art. 6 alin. (2): ăLa cerere se anexează înscrisurile ce
atestă cuantumul sumei datorate și orice alte înscrisuri
doveditoare ale acesteia.”
În susținerea neconstituționalității acestor dispoziții, autorul
excepției invocă prevederile constituționale ale art. 16 referitoare
la egalitatea în drepturi, ale art. 21 alin. (3) referitoare la accesul
liber la justiție, ale art. 24 alin. (1) referitoare la dreptul la apărare
și ale art. 44 alin. (1) referitoare la dreptul de proprietate. De
asemenea, sunt invocate prevederile art. 10 din Declarația
Universală a Drepturilor Omului și cele ale art. 6 din Convenția
pentru apărarea drepturilor omului și a libertăților fundamentale.
Examinând excepția de neconstituționalitate, Curtea
constată că asupra constituționalității dispozițiilor Ordonanței de
urgență a Guvernului nr. 119/2007 s-a pronunțat în repetate
rânduri, exemplu fiind Decizia nr. 1.129 din 10 septembrie 2009,
publicată în Monitorul Oficial al României, Partea I, nr. 716 din
23 octombrie 2009, sau Decizia nr. 210 din 4 martie 2010,
publicată în Monitorul Oficial al României, Partea I, nr. 302 din
10 mai 2010. Cu acele prilejuri, Curtea a constatat că Ordonanța
de urgență a Guvernului nr. 119/2007 a fost adoptată pentru a
stabili măsuri pentru combaterea întârzierii executării obligațiilor
de plată asumate prin contracte comerciale și pentru stabilirea
unei proceduri simplificate de soluționare a acțiunilor în justiție
având ca obiect asemenea obligații. Or, potrivit art. 126 din
Constituție, competența instanțelor de judecată și procedura în
fața acestora se stabilesc prin lege, precum ordonanța criticată.
Prevederile de lege criticate sunt în sensul aplicării
principiului rolului activ al judecătorului, care, la soluționarea
pricinilor în primă instanță, are obligația de a încerca împăcarea
părților. Împrejurarea că, potrivit art. 7 din Ordonanța de urgență
a Guvernului nr. 119/2007, judecătorul citează părțile pentru
explicații și lămuriri și stăruie în efectuarea plății sumei datorate
nu înseamnă că hotărârea se va pronunța înainte ca judecătorul
să analizeze toate probele aflate la dosar, inclusiv cele propuse
de debitor. Mai mult, art. 2 din ordonanță prevede că procedura
reglementată de acest act normativ vizează exclusiv creanțele
certe, lichide și exigibile ce reprezintă obligații de plată a unor
sume de bani care rezultă din contracte comerciale, iar art. 10
dispune că ordonanța de plată se va emite numai în urma
verificării cererii pe baza înscrisurilor depuse potrivit art. 6
alin. (2), a declarațiilor părților, precum și a celorlalte probe
administrate, instanța constatând că cererea este întemeiată.
Pe de altă parte, dispozițiile art. 13 din Ordonanța de urgență
a Guvernului nr. 119/2007 dau posibilitatea contestării de către
debitor a ordonanței de plată și reglementează procedura pentru
exercitarea căii de atac. Așa fiind, Curtea a constatat că
prevederile art. 2 alin. (1) și cele ale art. 6 alin. (2) din ordonanță
nu numai că nu încalcă dreptul la apărare și dreptul părților la un
proces echitabil, ci, dimpotrivă, dau expresie acestora.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

6

MONITORUL OFICIAL AL ROMÂNIEI, PARTEA I, Nr. 16/7.I.2011

Pentru considerentele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2 alin. (1) și art. 6 alin. (2) din Ordonanța de
urgență a Guvernului nr. 119/2007 privind măsurile pentru combaterea întârzierii executării obligațiilor de plată rezultate din
contracte comerciale, excepție ridicată de Societatea Comercială ăSandra Trading” — S.R.L. din Iași în Dosarul nr. 8.657/99/2009
al Tribunalului Iași — Secția Comercială și de contencios administrativ.
Definitivă și general obligatorie.
Pronunțată în ședința publică din data de 26 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 1.411
din 2 noiembrie 2010

referitoare la excepția de neconstituționalitate a dispozițiilor art. 1 și art. 2 lit. h)
din Ordonanța de urgență a Guvernului nr. 28/1999 privind obligația operatorilor economici
de a utiliza aparate de marcat electronice fiscale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 1 și art. 2 lit. h) din Ordonanța de urgență a
Guvernului nr. 28/1999 privind obligația operatorilor economici
de a utiliza aparate de marcat electronice fiscale, excepție
ridicată de PFA Vasile Claudiu Berbec în Dosarul
nr. 4.147/94/CV/2009 al Tribunalului București — Secția a IX-a
contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, întrucât prevederile de lege criticate nu aduc
atingere dispozițiilor constituționale invocate.
C U R T E A,

având în vedere actele și lucrările dosarului, reține următoarele:
Prin Încheierea din 11 februarie 2010, pronunțată în Dosarul
nr. 4.147/94/CV/2009, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a

dispozițiilor art. 1 și art. 2 lit. h) din Ordonanța de urgență a
Guvernului nr. 28/1999 privind obligația operatorilor
economici de a utiliza aparate de marcat electronice fiscale.
Excepția a fost ridicată de PFA Vasile Claudiu Berbec cu
prilejul soluționării unei cauze în contencios administrativ având
ca obiect anularea unui proces-verbal de contravenție.
În motivarea excepției de neconstituționalitate autorul
acesteia arată, în esență, că prin dispozițiile art. 1 din Ordonanța
de urgență a Guvernului nr. 28/1999 legiuitorul a impus obligația
operatorilor economici care efectuează livrări de bunuri cu
amănuntul să utilizeze aparate de marcat electronice fiscale,
obligație de natură să aducă atingere dispozițiilor art. 16 alin. (1)
din Constituție. Astfel, persoanele fizice autorizate sunt
discriminate în raport cu societățile comerciale, fiind obligate să
se doteze cu o logistică specifică societăților comerciale. Pe de
altă parte, prin dispozițiile art. 2 alin. (1) lit. h) din Ordonanța de
urgență a Guvernului nr. 28/1999, se realizează o discriminare
a persoanelor fizice autorizate în raport cu persoanele fizice care
prestează servicii cu titlu de profesie liberală, întrucât acestea
din urmă sunt exceptate de la obligațiile prevăzute de art. 1
alin. (1) și art. 2 din Ordonanța de urgență a Guvernului nr.
28/1999. În sfârșit, consideră că prevederile de lege criticate
aduc atingere și libertății economice, fiind stabilită o sarcină mult
prea oneroasă în sarcina persoanelor fizice autorizate.
Tribunalul București — Secția a IX-a contencios
administrativ și fiscal consideră că textele de lege criticate nu
contravin dispozițiilor constituționale invocate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Avocatul Poporului consideră că textele de lege criticate
sunt constituționale.

MONITORUL OFICIAL AL ROMÂNIEI, PARTEA I, Nr. 16/7.I.2011
Președinții celor două Camere ale Parlamentului și
Guvernul nu au comunicat punctele de vedere asupra excepției
de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 și art. 2 lit. h) din Ordonanța de urgență a
Guvernului nr. 28/1999 privind obligația operatorilor economici
de a utiliza aparate de marcat electronice fiscale, republicată în
Monitorul Oficial al României, Partea I, nr. 75 din 21 ianuarie
2005, cu modificările ulterioare, dispoziții potrivit cărora:
— Art. 1: ă(1) Agenții economici care efectuează livrări de
bunuri cu amănuntul, precum și prestări de servicii direct către
populație sunt obligați să utilizeze aparate de marcat electronice
fiscale.
(2) Agenții economici prevăzuți la alin. (1), denumiți în
continuare utilizatori, au obligația să emită bonuri fiscale cu
aparate de marcat electronice fiscale și să le predea clienților. La
solicitarea clienților, utilizatorii vor elibera acestora și factură
fiscală.
(3) Aparatele de marcat electronice fiscale sunt livrate prin
distribuitori autorizați. În sensul prezentei ordonanțe de urgență,
prin distribuitor autorizat se înțelege agentul economic pe
numele căruia a fost eliberat avizul prevăzut la art. 5 alin. (2).
Distribuitorul autorizat are dreptul de a comercializa aparatele
de marcat electronice fiscale, inclusiv produsele complementare
acestora, pentru care a obținut avizul, precum și obligația să
asigure service la aceste aparate atât în mod direct, cât și prin
alți agenți economici acreditați de către acesta, denumiți în
continuare unități acreditate pentru comercializare și/sau
service. Distribuitor autorizat nu poate fi decât producătorul sau
importatorul aparatului respectiv. În situația defectării aparatelor
de marcat electronice fiscale utilizatorii sunt obligați ca în
momentul constatării defecțiunii să anunțe distribuitorul autorizat
care a livrat aparatul sau, după caz, unitatea de service
acreditată a acestui distribuitor autorizat.
(4) Până la repunerea în funcțiune a aparatelor de marcat
electronice fiscale, agenții economici utilizatori sunt obligați să
înregistreze într-un registru, special întocmit în acest sens, toate

7

operațiunile efectuate și să emită facturi fiscale pentru
respectivele operațiuni, la cererea clientului.”;
— Art. 2 alin. (1) lit. h): ăSe exceptează de la prevederile
art. 1 alin. (1): [...]
h) activitățile desfășurate ca profesii libere sub toate formele
de organizare care nu implică crearea unei societăți
comerciale;”.
Autorul excepției consideră că aceste texte de lege sunt
contrare următoarelor dispoziții constituționale: art. 16 alin. (1)
referitor la egalitatea în drepturi și art. 45 privind libertatea
economică.
Examinând excepția de neconstituționalitate, Curtea
constată că autorul acesteia este nemulțumit, pe de o parte, de
faptul că prevederile art. 1 din Ordonanța de urgență a
Guvernului nr. 28/1999 nu fac distincție între persoanele fizice
autorizate și societățile comerciale în ceea ce privește obligația
de a utiliza aparate de marcat electronice fiscale și, pe de altă
parte, că dispozițiile art. 2 lit. h) din aceeași ordonanță creează
o situație distinctă pentru activitățile desfășurate ca profesii
libere. Pentru aceste motive, consideră că textele de lege
criticate sunt discriminatorii.
Față de aceste susțineri, Curtea reține că, prin instituirea
obligației de a utiliza aparate de marcat electronice fiscale,
legiuitorul a urmărit preîntâmpinarea faptelor de natură a avea
impact negativ asupra economiei naționale. În consecință,
criteriul major în funcție de care a fost instituită această obligație
a fost acela al activității economice desfășurate, activitate care,
în lipsa unei asemenea reglementări, ar putea crea condiții
favorabile săvârșirii de acte de evaziune fiscală. Din această
perspectivă, societățile comerciale și persoanele fizice
autorizate se află în aceeași situație obiectivă, astfel că
instituirea unui tratament juridic egal este justificată.
În același timp însă aceleași criteriu, al naturii activității
desfășurate, a impus și stabilirea unor excepții, avându-se în
vedere imposibilitatea obiectivă de utilizare a unui aparat de
marcat electronic fiscal. Este situația activităților prevăzute în
art. 2 al Ordonanței de urgență a Guvernului nr. 28/1999. Acesta
este motivul pentru care tratamentul juridic diferențiat este, sub
acest aspect, justificat în mod obiectiv și rezonabil.
În ceea ce privește critica referitoare la restrângerea libertății
economice, Curtea reține că aceasta nu este un drept absolut.
Într-adevăr, dispozițiile art. 45 din Constituție prevăd că accesul
liber al persoanei la o activitate economică și libera inițiativă se
exercită în condițiile legii. Rațiuni ca cele arătate mai sus, ce țin
de necesitatea preîntâmpinării faptelor de natură a avea impact
negativ asupra economiei naționale, justifică în mod rațional și
proporțional cu obiectivul avut în vedere restrângerea libertății
exercitării activității economice.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1 și art. 2 lit. h) din Ordonanța de urgență a
Guvernului nr. 28/1999 privind obligația operatorilor economici de a utiliza aparate de marcat electronice fiscale, excepție ridicată
de PFA Vasile Claudiu Berbec în Dosarul nr. 4.147/94/CV/2009 al Tribunalului București — Secția a IX-a contencios administrativ
și fiscal.
Definitivă și general obligatorie.
Pronunțată în ședința publică din data de 2 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

8

MONITORUL OFICIAL AL ROMÂNIEI, PARTEA I, Nr. 16/7.I.2011
CURTEA CONSTITUȚIONALĂ

D E C I Z I A Nr. 1.420
din 2 noiembrie 2010

referitoare la excepția de neconstituționalitate a dispozițiilor art. 7 alin. (1) din Legea nr. 119/2010
privind stabilirea unor măsuri în domeniul pensiilor și ale art. 156 din Legea nr. 19/2000
privind sistemul public de pensii și alte drepturi de asigurări sociale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 54 alin. (3) din Legea nr. 164/2001 privind
pensiile militare de stat și ale art. 156 din Legea nr. 19/2000
privind sistemul public de pensii și alte drepturi de asigurări
sociale, excepție ridicată de Ion Aldea în Dosarul
nr. 4.343/99/2008 al Curții de Apel Iași — Secția litigii de muncă
și asigurări sociale.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată în ceea ce privește dispozițiile art. 54 alin. (3) din
Legea nr. 164/2001. Astfel, arată că acestea sunt simple norme
de trimitere. Referitor la dispozițiile art. 156 din Legea
nr. 19/2000, pune însă concluzii de admitere a excepției,
considerând că se creează un tratament juridic diferențiat, care
nu are la bază un criteriu rezonabil. De asemenea, arată că
normele procedurale de favoare ar trebui aplicate tuturor
pensionarilor.
C U R T E A,

având în vedere actele și lucrările dosarului, reține următoarele:
Prin Încheierea din 26 februarie 2010, pronunțată în Dosarul
nr. 4.343/99/2008, Curtea de Apel Iași — Secția litigii de
muncă și asigurări sociale a sesizat Curtea Constituțională
cu excepția de neconstituționalitate a dispozițiilor art. 54
alin. (3) din Legea nr. 164/2001 privind pensiile militare de
stat, raportate la dispozițiile art. 156 din Legea nr. 19/2000
privind sistemul public de pensii și alte drepturi de asigurări
sociale.
Excepția a fost ridicată de Ion Aldea cu prilejul soluționării
contestației formulate împotriva deciziei de pensionare.
În motivarea excepției de neconstituționalitate autorul
acesteia susține, în esență, că textele de lege criticate sunt
discriminatorii, creând un tratament diferit între pensionarii
sistemului public de pensii și cei din alte sisteme de pensii.
Astfel, arată că art. 155 lit. f) din Legea nr. 19/2000 prevede
competența tribunalului de a soluționa modul de stabilire și de
plată a pensiilor, a indemnizațiilor și a altor drepturi de asigurări
sociale. Derogând de la normele de drept comun în materia
competenței teritoriale a instanței, art. 156 din aceeași lege
prevede că, pentru cererile îndreptate împotriva CNPAS sau
împotriva caselor teritoriale de pensii, este competent tribunalul

în raza căruia se află domiciliul reclamantului. Pentru toate
celelalte cauze este competentă instanța de la domiciliul sau
sediul pârâtului. Dispozițiile art. 54 alin. (3) din Legea
nr. 164/2001 fac trimitere la dispozițiile Legii nr. 19/2000 în ceea
ce privește procedura de soluționare a acțiunilor împotriva
deciziilor comisiilor de contestații ale pensiilor militare de stat
care funcționează în cadrul Ministerului Apărării Naționale,
Ministerului de Interne și Serviciului Român de Informații. Deși
aceste litigii se referă la modul de stabilire și de plată a pensiilor,
a indemnizațiilor și a altor drepturi de asigurări sociale, totuși nu
vor putea fi soluționate de instanța de la domiciliul reclamantului,
întrucât prevederile Legii nr. 19/2000 stabilesc acest beneficiu
doar pentru situația în care pârâtul este CNPAS sau casele
teritoriale de pensii.
Curtea de Apel Iași — Secția litigii de muncă și asigurări
sociale consideră că dispozițiile de lege criticate sunt
neconstituționale în măsura în care, din interpretarea lor, rezultă
o competență diferită în soluționarea contestațiilor formulate de
pensionarii militari în raport cu cei din sistemul public de pensii.
Arată că excepția de la regula de drept comun referitoare la
competența teritorială a instanței a urmărit facilitarea accesului
la justiție a pensionarilor, iar diferența de tratament juridic nu are
o justificare obiectivă și rezonabilă.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 54 alin. (3) din Legea nr. 164/2001 privind pensiile
militare de stat, republicată în Monitorul Oficial al României,
Partea I, nr. 748 din 14 octombrie 2002, dispoziții potrivit cărora:
ăDeciziile comisiilor de contestații pot fi atacate în instanță
potrivit Legii nr. 19/2000.”
De asemenea, obiect al excepției de neconstituționalitate îl
constituie și dispozițiile art. 156 din Legea nr. 19/2000 privind
sistemul public de pensii și alte drepturi de asigurări sociale,
publicată în Monitorul Oficial al României, Partea I, nr. 140 din
1 aprilie 2000, dispoziții potrivit cărora: ăCererile îndreptate
împotriva CNPAS sau împotriva caselor teritoriale de pensii se
adresează instanței în a cărei rază teritorială își are domiciliul
sau sediul reclamantul. Celelalte cereri se adresează instanței
în a cărei rază teritorială își are domiciliul sau sediul pârâtul.”

MONITORUL OFICIAL AL ROMÂNIEI, PARTEA I, Nr. 16/7.I.2011
Autorul excepției consideră că aceste texte de lege sunt
contrare dispozițiilor art. 16 alin. (1) din Constituție, referitor la
egalitatea în drepturi a cetățenilor.
Examinând excepția de neconstituționalitate, Curtea
constată că aceasta a fost invocată într-o cauză având ca obiect
contestația formulată împotriva deciziei prin care s-a stabilit
pensia de serviciu cuvenită autorului excepției.
Ulterior sesizării Curții Constituționale cu excepția de
neconstituționalitate a intrat în vigoare Legea nr. 119/2010
privind stabilirea unor măsuri în domeniul pensiilor, publicată în
Monitorul Oficial al României, Partea I, nr. 441 din 30 iunie 2010.
Aceasta a prevăzut transformarea pensiilor speciale, inclusiv a
pensiilor militare de stat, în pensii în înțelesul Legii nr. 19/2000,
dispunând și recalcularea pensiilor aflate în plată. Deși Legea
nr. 119/2010 nu a abrogat dispozițiile Legii nr. 164/2001, în art. 7
a prevăzut că: ăProcedura de stabilire, plată, suspendare,
recalculare, încetare și contestare a pensiilor recalculate potrivit
prezentei legi este cea prevăzută de Legea nr. 19/2000, cu
modificările și completările ulterioare.”
Față de aceste dispoziții de lege, Curtea constată că
dispozițiile art. 54 alin. (3) din Legea nr. 164/2001 și-au încetat
aplicarea, norma de trimitere la dispozițiile Legii nr. 19/2000 fiind
preluată de art. 7 din Legea nr. 119/2010.
Noua reglementare nu clarifică însă problemele indicate de
autorul excepției cu privire la aplicarea dispozițiilor art. 156 din
Legea nr. 19/2000, motiv pentru care Curtea apreciază că
soluția legislativă criticată se păstrează.
În aceste condiții, urmează ca instanța de contencios
constituțional să analizeze constituționalitatea dispozițiilor art. 7
din Legea nr. 119/2010 prin raportare la dispozițiile art. 156 din
Legea nr. 19/2000.
În ceea ce privește dispozițiile art. 7 din Legea nr. 119/2010,
Curtea constată că acestea nu reglementează, în sine,
competența instanței în litigiile privind stabilirea pensiilor, ci
instituie doar o normă de trimitere către prevederile Legii
nr. 19/2000. Așa fiind, Curtea constată că susținerile privind
neconstituționalitatea acestei norme de trimitere sunt lipsite de
temei.
Referitor la dispozițiile art. 156 din Legea nr. 19/2000, Curtea
constată că acestea reglementează două ipoteze distincte în

9

ceea ce privește competența teritorială a tribunalului în litigiile
privind drepturile de asigurări sociale. Într-o primă ipoteză se
prevede că ăcererile îndreptate împotriva CNPAS sau împotriva
caselor teritoriale de pensii se adresează instanței în a cărei
rază teritorială își are domiciliul sau sediul reclamantul”. Din
contră, în situația în care pârâtul este altul decât cel prevăzut în
prima teză, ipoteza a doua a textului stabilește că va fi
competentă să soluționeze litigiul instanța în a cărei rază își are
domiciliul sau sediul pârâtul.
Prevederile potrivit cărora instanța competentă este cea în
raza căreia se află domiciliul reclamantului reprezintă o derogare
de la dispozițiile dreptului comun, derogare prin care se
urmărește facilitarea accesului la justiție al pensionarilor în
litigiile ce privesc stabilirea pensiilor. Reglementând aceste
dispoziții, legiuitorul a avut în vedere, în mod firesc, doar situația
pensionarilor din sistemul public de pensii și alte drepturi de
asigurări sociale, întrucât acesta este domeniul de reglementare
al Legii nr. 19/2000. Din această perspectivă, nu se creează un
tratament diferit între persoane aflate în situații identice.
În același timp însă acesta este motivul pentru care
dispozițiile procedurale ale Legii nr. 19/2000 nu au avut în
vedere și situațiile ce s-ar putea naște din aplicarea acestor
norme altor sisteme de pensii, dând naștere, în practică, unor
tratamente diferite între pensionari, în funcție de sistemul de
pensii din care provin.
Aceste situații relevă o problemă de legiferare, care decurge
din lipsa unei reglementări care să asigure o unitate a
tratamentului juridic între pensionari, cu atât mai mult cu cât
dispozițiile Legii nr. 119/2010 au avut ca efect recalcularea
pensiilor militare de stat, dar și a altor tipuri de pensii speciale,
potrivit prevederilor Legii nr. 19/2000.
O atare omisiune legislativă nu poate fi însă complinită de
Curtea Constituțională pe calea excepției de neconstituționalitate,
fără a contraveni dispozițiilor art. 2 alin. (3) din Legea
nr. 47/1992, care prevăd că instanța de contencios constituțional
ăse pronunță numai asupra constituționalității actelor cu privire
la care a fost sesizată, fără a putea modifica sau completa
prevederile supuse controlului”.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca devenită inadmisibilă excepția de neconstituționalitate a dispozițiilor art. 156 din Legea nr. 19/2000 privind
sistemul public de pensii și alte drepturi de asigurări sociale, excepție ridicată de Ion Aldea în Dosarul nr. 4.343/99/2008 al Curții
de Apel Iași — Secția litigii de muncă și asigurări sociale.
2. Respinge ca neîntemeiată excepția de neconstituționalitate a dispozițiilor art. 7 alin. (1) din Legea nr. 119/2010 privind
stabilirea unor măsuri în domeniul pensiilor, excepție ridicată de același autor în același dosar al Curții de Apel Iași — Secția litigii
de muncă și asigurări sociale.
Definitivă și general obligatorie.
Pronunțată în ședința publică din data de 2 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

10

MONITORUL OFICIAL AL ROMÂNIEI, PARTEA I, Nr. 16/7.I.2011
CURTEA CONSTITUȚIONALĂ

D E C I Z I A Nr. 1.429
din 2 noiembrie 2010

referitoare la excepția de neconstituționalitate a dispozițiilor art. 21 și art. 22
din Legea drepturilor pacientului nr. 46/2003
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 21 și art. 22 din Legea drepturilor pacientului
nr. 46/2003, excepție ridicată de Dan Tudor Vuza în Dosarul
nr. 14.088/299/2009 al Judecătoriei Sectorului 1 București.
Dezbaterile au avut loc în ședința publică din 5 octombrie
2010 și au fost consemnate în încheierea de la acea dată, când
Curtea, având nevoie de timp pentru a delibera, a amânat
pronunțarea la data de 14 octombrie 2010. La acea dată, având
în vedere imposibilitatea constituirii legale a completului de
judecată, Curtea a amânat pronunțarea la data de 26 octombrie
2010, iar apoi, pentru același motiv, la data de 2 noiembrie 2010.
C U R T E A,

având în vedere actele și lucrările dosarului, constată
următoarele:
Prin Încheierea din 13 noiembrie 2009, pronunțată în Dosarul
nr. 14.088/299/2009, Judecătoria Sectorului 1 București a
sesizat Curtea Constituțională cu excepția de
neconstituționalitate a dispozițiilor art. 21 și art. 22 din
Legea drepturilor pacientului nr. 46/2003.
Excepția a fost ridicată de Dan Tudor Vuza cu prilejul
soluționării unei acțiuni civile având ca obiect obligarea Spitalului
Clinic de Urgență Floreasca de a comunica și elibera copii de pe
toate documentele, inclusiv dosarele medicale în care sunt
consemnate diagnosticele, rezultatele investigațiilor și
tratamentelor aplicate internării pacientului George Pavel Vuza.
În motivarea excepției de neconstituționalitate autorul
acesteia arată că textele de lege criticate, care prevăd că
informațiile privind starea pacientului sunt confidențiale chiar și
după decesul acestuia, creează o discriminare între moștenitorii
legali ai pacientului decedat, care se supun acestei norme, și
alte persoane care, potrivit art. 23 din Legea nr. 46/2003, pot
avea acces la datele personale medicale ale pacientului. De
asemenea, consideră că este încălcat și art. 20 din Constituție
prin raportare la art. 4 pct. 4 din Declarația promovării drepturilor
pacienților în Europa, întrucât aceste prevederi internaționale
exclud doar pe terți, iar nu și familia de la accesul la informațiile
privind pacientul. În sfârșit, consideră că se contravine și art. 46
din Constituție, întrucât este încălcat dreptul moștenitorului legal
al defunctului de a obține informații referitoare la starea
pacientului, rezultatele investigațiilor, diagnosticul, prognosticul

și tratamentul aplicat în timpul vieții. Consideră că, în lipsa unui
înscris prin care pacientul să se exprime cu privire la
confidențialitatea datelor medicale care îl privesc, moștenitorii
trebuie să aibă acces la aceste informații.
Judecătoria Sectorului 1 București consideră că excepția
de neconstituționalitate nu este întemeiată. În acest sens, arată
că moștenitorii legali și terții autorizați să obțină informații
referitoare la un pacient nu se află în aceeași situație, după cum
nici membrii familiei și autoritățile medicale nu pot fi puși pe
același plan atunci când vine vorba de confidențialitatea stării
de sănătate a unui pacient. De asemenea, arată că principiul
egalității în drepturi nu se referă la egalitatea dintre cetățeni și
autorități. Extinderea obligației de a păstra confidențialitatea
datelor privind starea de sănătate a persoanei chiar și după
decesul acesteia este un reflex al dispozițiilor constituționale
care urmăresc ocrotirea vieții private. În sfârșit, consideră că nu
sunt încălcate nici dispozițiile Declarației promovării drepturilor
pacienților în Europa.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că textele de lege criticate
nu încalcă dispozițiile art. 16 din Constituție. În ceea ce privește
dispozițiile art. 20 și art. 46 din Constituție, arată că acestea nu
sunt incidente în cauză.
Președinții celor două Camere ale Parlamentului și
Guvernul nu au comunicat punctele de vedere solicitate cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 21 și art. 22 din Legea drepturilor pacientului
nr. 46/2003, publicată în Monitorul Oficial al României, Partea I,
nr. 51 din 29 ianuarie 2003, dispoziții potrivit cărora:
— Art. 21: ăToate informațiile privind starea pacientului,
rezultatele investigațiilor, diagnosticul, prognosticul, tratamentul,
datele personale sunt confidențiale chiar și după decesul
acestuia.”;
— Art. 22: ăInformațiile cu caracter confidențial pot fi furnizate
numai în cazul în care pacientul își dă consimțământul explicit
sau dacă legea o cere în mod expres.”

MONITORUL OFICIAL AL ROMÂNIEI, PARTEA I, Nr. 16/7.I.2011
Autorul excepției consideră că aceste prevederi de lege sunt
contrare următoarelor texte din Constituție: art. 16 alin. (1)
referitor la egalitatea în drepturi și art. 46 referitor la dreptul la
moștenire. De asemenea, consideră că se încalcă art. 20 din
Constituție prin raportare la dispozițiile art. 4 pct. 4 din Declarația
promovării drepturilor pacienților în Europa.
Examinând excepția de neconstituționalitate, Curtea
constată că textele de lege criticate nu instituie un tratament
diferențiat între persoane aflate în situații identice. Astfel,
accesul furnizorilor de servicii medicale acreditați, implicați în
tratamentul pacientului, la datele medicale care îl privesc pe
acesta este justificat de necesitatea intervenției de specialitate
în vederea acordării unui tratament cât mai adecvat. Astfel,
întrucât se are în vedere, în realitate, interesul pacientului, nu se
poate pune un semn de egalitate cu situația altor persoane care
solicită accesul la datele medicale privind pacientul în interes
personal. Prin urmare, situațiile evident diferite justifică
tratamentul juridic diferențiat.
În ceea ce privește critica de neconstituționalitate raportată
la art. 4 pct. 4 din Declarația promovării drepturilor pacienților în
Europa, Curtea constată că acest act internațional nu are
valoarea unui tratat sau pact ratificat de România, astfel încât,
în ceea ce îl privește, dispozițiile art. 20 din Legea fundamentală
nu sunt incidente.
De altfel, cu privire la constituționalitatea textelor de lege
criticate, Curtea s-a mai pronunțat și prin Decizia nr. 162 din
26 februarie 2008, publicată în Monitorul Oficial al României,
Partea I, nr. 263 din 3 aprilie 2008, în care a statuat că
informațiile privind sănătatea persoanei ăintră în noțiunea de
viață privată, fiind prin urmare un mod de a realiza protecția
drepturilor prevăzute de art. 26 din Constituție, consacrate în
egală măsură și în art. 8 din Convenția pentru apărarea
drepturilor omului și a libertăților fundamentale”. În legătură cu
aceste aspecte, a fost amintită Hotărârea din 25 februarie 1997,
pronunțată de Curtea Europeană a Drepturilor Omului în speța
Z. contra Finlandei, în care s-a arătat că ăprotecția datelor
personale, nu în ultimul rând a datelor cu caracter medical, este
de o importanță fundamentală pentru ca o persoană să se poată
bucura de dreptul său la respectarea vieții private și a vieții de
familie așa cum este acesta garantat de art. 8 din Convenție.
[...] În lipsa unei asemenea protecții, persoanele care
necesită îngrijire medicală nu ar mai fi dispuse să furnizeze
informații cu caracter personal și intim, necesare prescrierii

11

tratamentului apropiat pentru boala de care suferă sau să
consulte un medic, ceea ce ar fi de natură să le pună viața în
pericol, iar, în caz de boli transmisibile, un asemenea pericol
poate exista pentru colectivitate. [...] De aceea, legislația internă
a statelor trebuie să cuprindă garanții adecvate pentru a
împiedica orice comunicare sau divulgare de date cu caracter
personal privitoare la sănătatea persoanei, în conformitate cu
dispozițiile art. 8 paragraful 1 al Convenției”.
Prin aceeași decizie, Curtea Constituțională a reținut că:
ăExtinderea obligației de a păstra confidențialitatea datelor
privind starea de sănătate a persoanei, chiar și în cazul
persoanelor decedate, apare, de asemenea, ca un reflex firesc
al drepturilor fundamentale mai sus menționate, dacă se are în
vedere faptul că, deși capacitatea de folosință a persoanei
încetează la moartea acesteia, în virtutea respectului datorat
persoanei umane, memoria persoanei decedate și opțiunile
făcute în timpul vieții trebuie ocrotite și ulterior decesului. Dreptul
de opțiune al pacientului privind păstrarea confidențialității cu
privire la starea de sănătate nu este transmisibil mortis causa,
păstrându-se astfel opțiunea exprimată până la momentul morții
titularului dreptului.”
Raportat la criticile reținute în prezenta cauză, Curtea arată
că dreptul la moștenire nu presupune dreptul moștenitorilor de
a obține informații cu privire la starea pacientului.
Fără a pune în discuție însăși constituționalitatea textelor de
lege criticate, Curtea reține că normele imperative care instituie
confidențialitatea datelor privind pacientul pot ridica, în anumite
situații, probleme cu privire la posibilitatea unor persoane de a-și
realiza drepturile, în măsura în care acestea depind de
informațiile privind starea medicală a pacientului. Acesta este
motivul pentru care prevederile art. 22 din Legea nr. 46/2003 au
permis legiuitorului să instituie excepții de la regula prevăzută
de art. 21 din aceeași lege. În acest sens, art. 39 alin. (2) din
Legea nr. 95/2006 privind reforma în domeniul sănătății,
publicată în Monitorul Oficial al României, Partea I, nr. 372 din
28 aprilie 2006, stabilește că folosirea informațiilor privind
pacienții este permisă în situația când: ăa) există o dispoziție
legală în acest sens; b) există acordul persoanei în cauză;
c) datele sunt necesare pentru prevenirea îmbolnăvirii unei
persoane sau a comunității, după caz; d) datele sunt necesare
pentru efectuarea urmăririi penale.”

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 21 și art. 22 din Legea drepturilor pacientului
nr. 46/2003, excepție ridicată de Dan Tudor Vuza în Dosarul nr. 14.088/299/2009 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 2 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

12

MONITORUL OFICIAL AL ROMÂNIEI, PARTEA I, Nr. 16/7.I.2011
CURTEA CONSTITUȚIONALĂ

D E C I Z I A Nr. 1.438
din 4 noiembrie 2010

referitoare la excepția de neconstituționalitate a dispozițiilor art. 17 lit. c) din Legea nr. 78/2000
pentru prevenirea, descoperirea și sancționarea faptelor de corupție, precum și a dispozițiilor
Ordonanței de urgență a Guvernului nr. 124/2005 privind modificarea și completarea
Legii nr. 78/2000 pentru prevenirea, descoperirea și sancționarea faptelor de corupție
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 17 lit. c) din Legea nr. 78/2000 pentru
prevenirea, descoperirea și sancționarea faptelor de corupție,
precum și a dispozițiilor Ordonanței de urgență a Guvernului
nr. 124/2005 privind modificarea și completarea Legii
nr. 78/2000 pentru prevenirea, descoperirea și sancționarea
faptelor de corupție, excepție ridicată de Gina Capotă și Tiberiu
Mihai Vicol în Dosarul nr. 6.313/302/2008 al Judecătoriei
Sectorului 5 București — Secția I penală.
La apelul nominal se prezintă, pentru autori, apărătorul ales
Ion Panaitescu din cadrul Baroului București, cu delegație la
dosar, și personal autorul Gina Capotă. Se constată lipsa
celuilalt autor și a părților, față de care procedura de citare a fost
legal îndeplinită.
Cauza fiind în stare de judecată, președintele acordă
cuvântul reprezentantului autorilor excepției, care pune concluzii
de admitere a acesteia, arătând că Ordonanța de urgență a
Guvernului nr. 124/2005 a fost emisă cu nerespectarea
exigențelor constituționale ale art. 115 alin. (4), iar dispozițiile
art. 17 lit. c) din Legea nr. 78/2000 nu respectă cerințele
privitoare la legalitatea incriminării și pe cele referitoare la
previzibilitate și accesibilitate. Depune, de asemenea, și
concluzii scrise în acest sens.
Autorul prezent, Gina Capotă, nu mai are nimic de adăugat
față de susținerile apărătorului său.
Reprezentantul Ministerului Public pune concluzii de
respingere ca nefondată a excepției de neconstituționalitate a
dispozițiilor Ordonanței de urgență a Guvernului nr. 124/2005 și
ca inadmisibilă a excepției de neconstituționalitate a dispozițiilor
art. 17 lit. c) din Legea nr. 78/2000, deoarece criticile vizează
aspecte ce țin de interpretarea și aplicarea prevederilor
contestate.
C U R T E A,

având în vedere actele și lucrările dosarului, constată
următoarele:
Prin Încheierea din 23 martie 2010, pronunțată în Dosarul
nr. 6.313/302/2008, Judecătoria Sectorului 5 București —
Secția I penală a sesizat Curtea Constituțională cu excepția
de neconstituționalitate a prevederilor art. 17 lit. c) din
Legea nr. 78/2000 pentru prevenirea, descoperirea și
sancționarea faptelor de corupție, precum și a dispozițiilor

Ordonanței de urgență a Guvernului nr. 124/2005 privind
modificarea și completarea Legii nr. 78/2000 pentru
prevenirea, descoperirea și sancționarea faptelor de
corupție, excepție ridicată de Gina Capotă și Tiberiu Mihai Vicol.
În motivarea excepției de neconstituționalitate autorii
acesteia susțin că Ordonanța de urgență a Guvernului
nr. 124/2005 contravine dispozițiilor constituționale ale art. 115
alin. (4) referitoare la existența situației extraordinare și la
necesitatea și urgența reglementării, deoarece preambulul
actului normativ se sprijină mai degrabă pe utilizarea unui limbaj
de baricadă. Intensificarea luptei împotriva corupției, ca
activitate prioritară a Guvernului, se subsumează oportunității
adoptării unor reglementări în materie și nicidecum exigenței
referitoare la existența unei situații extraordinare.
În plus, argumentul potrivit căruia organele judiciare au
semnalat existența unor cazuri de corupție care nu pot fi
descoperite constituie o veritabilă contradictio in adjecto, pentru
că ori existau fapte de corupție și acestea erau, potrivit
principiului legalității incriminării, prevăzute de lege, ori nu
existau astfel de fapte și atunci nu era nevoie de ordonanța de
urgență adoptată.
În ceea ce privește dispozițiile art. 17 lit. c) din Legea nr.
78/2000, autorii excepției susțin că acestea contravin
prevederilor constituționale ale art. 1 alin. (5) referitoare la
obligativitatea legilor, deoarece incriminează concomitent o
infracțiune consumată, dar și tentativa la alte fapte prevăzute de
legea penală. Astfel, dacă o persoană săvârșește infracțiunea
de la art. 17 lit. c) din Legea nr. 78/2000 în realizarea scopului
urmărit prin comiterea infracțiunii prevăzute de art. 181 din
aceeași lege, în ipoteza în care nu reușește să obțină pe
nedrept bani din fondurile Comunităților Europene, ar putea fi
pedepsită fie pentru săvârșirea infracțiunii consumate de fals și
uz de fals, fie pentru tentativa la infracțiunea prevăzută de art.
181, în acord cu dispozițiile art. 184 din aceeași lege.
Judecătoria Sectorului 5 București — Secția penală
opinează că excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată. Astfel, din examinarea
Ordonanței de urgență a Guvernului nr. 124/2005 se observă că
acest act normativ a fost adoptat având în vedere obiectivele
prioritare privind intensificarea luptei împotriva corupției și ca
urmare a semnalării de către organele judiciare a unor
reglementări insuficiente. Pe cale de consecință sunt respectate
exigențele dispozițiilor constituționale ale art. 115 alin. (4).
De asemenea, dispozițiile art. 17 lit. c) din Legea nr. 78/2000
nu contravin sub niciun aspect principiului fundamental referitor
la respectarea Constituției și a legilor.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 16/7.I.2011
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 124/2005,
publicată în Monitorul Oficial al României, Partea I, nr. 842 din
19 septembrie 2005, și dispozițiile art. 17 lit. c) din Legea
nr. 78/2000 pentru prevenirea, descoperirea și sancționarea
faptelor de corupție, publicată în Monitorul Oficial al României,
Partea I, nr. 219 din 18 mai 2000, cu modificările și completările
ulterioare, care au următorul conținut:
— Art. 17 lit. c) din Legea nr. 78/2000: ă(1) În înțelesul
prezentei legi, următoarele infracțiuni sunt în legătură directă cu
infracțiunile de corupție, cu infracțiunile asimilate acestora sau
cu infracțiunile împotriva intereselor financiare ale Comunităților
Europene: [...]
c) falsul și uzul de fals săvârșite în scopul de a ascunde
comiterea uneia dintre infracțiunile prevăzute în secțiunile a 2-a
și a 3-a sau săvârșite în realizarea scopului urmărit printr-o
asemenea infracțiune;”.
Autorii excepției de neconstituționalitate susțin că prin
dispozițiile legale criticate sunt încălcate prevederile
constituționale ale art. 115 alin. (4) referitoare la existența
situației extraordinare și la necesitatea și urgența reglementării
și ale art. 1 alin. (5) referitoare la obligativitatea legilor.
Examinând excepția de neconstituționalitate, Curtea
constată următoarele:
1. În ceea ce privește excepția de neconstituționalitate a
dispozițiilor Ordonanței de urgență a Guvernului nr. 124/2005,
constată că delegarea legislativă este o instituție specifică
dreptului constituțional și presupune transferul de atribuții de la
Parlament către executiv în anumite condiții prevăzute de legea
de abilitare ori de Constituție. Este, prin urmare, o limitare a
monopolului parlamentar în materia legiferării, care însă își
găsește o justificare unanim acceptată ce izvorăște din principiul
separației și al colaborării puterilor în stat.
Astfel, ținând seama de rațiunea edictării actului normativ
așa cum a fost arătată în preambulul său, Curtea constată că nu
sunt încălcate dispozițiile constituționale ale art. 115 alin. (4) din
Constituție, legiuitorul delegat fiind pe deplin legitimat în acest

13

sens. Astfel, în vederea intensificării ăluptei împotriva corupției și
ca urmare a semnalării de către organele judiciare a unor
reglementări insuficiente, care nu permit descoperirea cazurilor
de corupție apărute în practică,” s-a impus instituirea unor
măsuri imediate pentru întărirea capacității statului român atât
de prevenire și sancționare, cât și de descoperire a unor
asemenea fapte, cu atât mai mult cu cât s-a constatat apariția
unor noi modalități de corupție ca fenomen organizat, specializat
și profesionalizat, apărând sub forma unor rețele, care, prin
diferite mijloace, ajung să corupă factorii de decizie până la cele
mai înalte nivele ale politicului, legislativului, justiției și
administrației. În acest sens, s-au incriminat și alte forme de
comitere a faptei de stabilire a unor valori diminuate față de
valoarea reală a bunurilor aparținând operatorilor economici la
care statul sau o autoritate a administrației publice locale este
acționar și s-a legitimat folosirea investigatorilor sub acoperire
sau a investigatorilor cu identitate reală, în scopul descoperirii
faptelor, identificării făptuitorilor și obținerii mijloacelor de probă
necesare în situația în care există indicii temeinice și concrete că
s-a săvârșit ori că se pregătește săvârșirea de către un
funcționar a infracțiunii de luare de mită, primire de foloase
necuvenite ori trafic de influență. Prin urmare, aceste
reglementări răspund pe deplin exigențelor constituționale
referitoare la existența unei situații extraordinare care nu poate
fi amânată.
2. În ceea ce privește critica referitoare la dispozițiile art. 17
lit. c) din Legea nr. 78/2000, Curtea constată că textul legal
criticat definește, în acord cu rațiuni evidente de politică penală,
una dintre categoriile de infracțiuni în legătură directă cu cele
de corupție ori cu cele asimilate acestora, în cadrul căreia intră
falsul și uzul de fals săvârșite cu un scop anume determinat.
Critica autorilor excepției vizează nu contrarietatea art. 17 lit. c)
din Legea nr. 78/2000 cu prevederile din Legea fundamentală,
ci eventualele abuzuri ale organelor de anchetă care s-ar putea
naște din cauza unei redactări imprecise ori a unei înțelegeri
eronate a textului. Astfel, interpretarea conținutului unor norme
juridice, ca fază indispensabilă de aplicare a legii, aparține
instanțelor judecătorești. Or, potrivit competenței sale, așa cum
este prevăzută în art. 2 alin. (3) din Legea nr. 47/1992, și
respectând principiul constituțional al separației puterilor în stat,
Curtea Constituțională nu poate modifica sau completa
prevederea legală supusă controlului și nici nu se poate
pronunța asupra modului de interpretare și aplicare a legii, ci
numai asupra înțelesului ei contrar Constituției. Așa fiind,
excepția de neconstituționalitate a dispozițiilor art. 17 lit. c) din
Legea nr. 78/2000 este inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca neîntemeiată excepția de neconstituționalitate a dispozițiilor Ordonanței de urgență a Guvernului
nr. 124/2005 privind modificarea și completarea Legii nr. 78/2000 pentru prevenirea, descoperirea și sancționarea faptelor de
corupție, excepție ridicată de Gina Capotă și Tiberiu Mihai Vicol în Dosarul nr. 6.313/302/2008 al Judecătoriei Sectorului 5
București — Secția I penală.
2. Respinge ca inadmisibilă excepția de neconstituționalitate a dispozițiilor art. 17 lit. c) din Legea nr. 78/2000 pentru
prevenirea, descoperirea și sancționarea faptelor de corupție, excepție ridicată de aceiași autori în același dosar al aceleiași
instanțe.
Definitivă și general obligatorie.
Pronunțată în ședința publică din data de 4 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

14

MONITORUL OFICIAL AL ROMÂNIEI, PARTEA I, Nr. 16/7.I.2011
CURTEA CONSTITUȚIONALĂ

D E C I Z I A Nr. 1.542
din 25 noiembrie 2010

referitoare la excepția de neconstituționalitate a prevederilor art. 31 alin. (4) teza finală și art. 121
alin. (2) din Legea nr. 67/2004 pentru alegerea autorităților administrației publice locale
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 31 alin. (4) teza finală și art. 121 alin. (2) din
Legea nr. 67/2004 pentru alegerea autorităților administrației
publice locale, excepție ridicată de Organizația Județeană Iași a
Partidului Democrat Liberal și de Miron Mihai în Dosarul
nr. 4.172/866/2009 al Tribunalului Iași — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent referă asupra cererii depuse la dosar de
autorul excepției de neconstituționalitate Miron Mihai, prin care
solicită acordarea unui termen de judecată în vederea angajării
unui apărător.
Reprezentantul Ministerului Public se opune cererii de
amânare.
Curtea, deliberând, în temeiul art. 14 din Legea nr. 47/1992,
coroborat cu art. 156 alin. 1 din Codul de procedură civilă,
respinge cererea de acordare a unui termen de judecată.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 3 martie 2010, pronunțată în Dosarul
nr. 4.172/866/2009, Tribunalul Iași — Secția civilă a sesizat
Curtea Constituțională cu excepția de neconstituționalitate
a prevederilor art. 31 alin. (4) teza finală și art. 121 alin. (2)
din Legea nr. 67/2004 pentru alegerea autorităților
administrației publice locale. Excepția de neconstituționalitate
a fost ridicată de recurenta Organizația Județeană Iași a
Partidului Democrat Liberal și de intimatul Miron Mihai într-o
cauză având ca obiect soluționarea recursului declarat împotriva
Sentinței civile nr. 2.218 din 8 noiembrie 2008 a Judecătoriei
Pașcani prin care s-a dispus anularea alegerilor desfășurate în
turul al doilea de scrutin în Circumscripția electorală nr. 1 Valea
Seacă și repetarea acestui scrutin.

În motivarea excepției de neconstituționalitate autorii
acesteia susțin că prevederile de lege criticate contravin
dispozițiilor art. 21 din Constituție, deoarece, prin eliminarea
completă a căilor de atac, a fost anihilat dreptul de a solicita
instanței competente desființarea unei hotărâri judecătorești pe
care o consideră netemeinică și nelegală.
Tribunalul Iași — Secția civilă consideră că excepția de
neconstituționalitate este neîntemeiată, deoarece prevederile de
lege criticate nu contravin dispozițiilor art. 16 din Constituție
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului arată că dispozițiile de lege criticate se
aplică în mod egal tuturor celor aflați în situația prevăzută în
ipoteza normei legale, fără nicio discriminare pe considerente
arbitrare. Excluderea căilor de atac în materie electorală a fost
impusă de necesitatea asigurării operativității în rezolvarea
tuturor problemelor legate de desfășurarea alegerilor, precum și
de interesul stabilității rezultatelor acestora, deoarece aplicarea
în această materie a regulilor de drept comun ar însemna să se
împiedice desfășurarea alegerilor sau să se pună sub semnul
incertitudinii un timp îndelungat rezultatele alegerilor.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 31 alin. (4) teza finală și art. 121 alin. (2) din
Legea nr. 67/2004 pentru alegerea autorităților administrației
publice locale, republicată în Monitorul Oficial al României,
Partea I, nr. 333 din 17 mai 2007, texte de lege care au
următorul conținut:
— Art. 31 alin. (4): ăÎn județele în care se organizează alegeri
parțiale într-o singură circumscripție electorală nu se mai
constituie un birou electoral județean, soluționarea sesizărilor
prevăzute la art. 37 alin. (1) lit. h) făcându-se de judecătoria în

MONITORUL OFICIAL AL ROMÂNIEI, PARTEA I, Nr. 16/7.I.2011
a cărei rază teritorială se află circumscripția electorală
respectivă. Judecătoria se pronunță în termen de cel mult 3 zile
de la înregistrarea sesizărilor și contestațiilor. Hotărârea este
definitivă și irevocabilă.”;
— Art. 121 alin. (2): ăÎmpotriva hotărârilor definitive și
irevocabile, pronunțate de instanțele judecătorești potrivit
prezentei legi, nu există cale de atac.”
Autorul excepției de neconstituționalitate susține că
prevederile de lege criticate încalcă dispozițiile constituționale
ale art. 21 privind accesul liber la justiție.
Examinând excepția de neconstituționalitate, Curtea
constată că prin Decizia nr. 1.128 din 16 octombrie 2008,
publicată în Monitorul Oficial al României, Partea I, nr. 776 din
19 noiembrie 2008, Curtea s-a pronunțat asupra
constituționalității prevederilor dispozițiilor art. 121 din Legea
nr. 67/2004, din perspectiva criticilor referitoare la art. 21 din
Constituție, respingând excepția de neconstituționalitate a
acestora.
Cu acel prilej Curtea a statuat că, în materie electorală,
legiuitorul a stabilit o procedură specială de soluționare a
întâmpinărilor, contestațiilor și a oricăror altor cereri prevăzute
de lege, desfășurată potrivit regulilor stabilite de Codul de
procedură civilă pentru ordonanța președințială. Obiectul
reglementării — valorificarea drepturilor electorale — a impus
adoptarea unei proceduri de judecată care să soluționeze cu
celeritate toate cererile adresate instanței. Sub acest aspect,
apare ca firească opțiunea legiuitorului de a limita exercițiul
căilor de atac doar la căile de atac ordinare, tocmai în scopul de
a evita situația unei prelungiri a procesului ca urmare a
contestării hotărârilor definitive și irevocabile, prin intermediul
căilor extraordinare de atac.
În această materie, ca de altfel oriunde legiuitorul a
condiționat valorificarea unui drept de respectarea unei anumite

15

proceduri, nu s-a reglementat în acest fel cu intenția de a
restrânge accesul liber la justiție, de care, în mod evident, cel
interesat a beneficiat, ci doar în scopul de se instaura un climat
de ordine, indispensabil, în vederea exercitării dreptului
constituțional prevăzut de art. 21, prevenind astfel abuzurile și
asigurând protecția drepturilor și intereselor legitime ale
celorlalte părți. De altfel, Curtea a statuat în mod constant că
reglementarea de către legiuitor, în limitele competenței ce i-a
fost conferită prin Constituție, a condițiilor de exercitare a unui
drept — subiectiv sau procesual — nu constituie o restrângere
a exercițiului acestuia, ci doar o modalitate eficientă de a preveni
exercitarea sa abuzivă, în detrimentul altor titulari de drepturi,
în egală măsură ocrotite.
Așa fiind, procedura instituită prin textul de lege criticat are în
vedere soluționarea procesului cu celeritate, întrucât, în absența
ei, aplicarea regulilor de drept comun ar fi de natură să
împiedice desfășurarea procedurilor electorale aflate în curs și
ar genera o stare de incertitudine în ceea ce privește raporturile
juridice stabilite printr-o hotărâre judecătorească irevocabilă,
afectând pentru un timp îndelungat rezultatul alegerilor.
Mai mult, art. 126 alin. (2) din Constituție, potrivit căruia
ăCompetența instanțelor judecătorești și procedura de judecată
sunt prevăzute numai prin lege”, precum și art. 129, care
prevede că, ăÎmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii”, atribuie exclusiv legiuitorului prerogativa stabilirii
competenței și procedurii de judecată, inclusiv a condițiilor de
exercitare a căilor de atac.
Întrucât nu există elemente noi, de natură a reconsidera
jurisprudența Curții, considerentele și soluția deciziei menționate
își păstrează valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 31 alin. (4) teza finală și art. 121 alin. (2)
din Legea nr. 67/2004 pentru alegerea autorităților administrației publice locale, excepție ridicată de Organizația Județeană Iași a
Partidului Democrat Liberal și de Miron Mihai în Dosarul nr. 4.172/866/2009 al Tribunalului Iași — Secția civilă.
Definitivă și general obligatorie.
Pronunțată în ședința publică din data de 25 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

16

MONITORUL OFICIAL AL ROMÂNIEI, PARTEA I, Nr. 16/7.I.2011

A C T E A L E A U TO R I T Ă Ț I I N A Ț I O N A L E
P E N T R U A D M I N I S T R A R E Ș I R E G L E M E N TA R E Î N C O M U N I C A Ț I I
AUTORITATEA NAȚIONALĂ PENTRU ADMINISTRARE ȘI REGLEMENTARE ÎN COMUNICAȚII

DECIZIE
privind identificarea piețelor relevante din sectorul comunicațiilor electronice corespunzătoare
serviciilor de linii închiriate — segmente terminale cu capacitatea de transmisie de până la și
inclusiv 2 Mbps
În temeiul dispozițiilor art. 10 alin. (2) pct. 21, art. 11 alin. (1) și art. 12 alin. (1) și (3) din Ordonanța de urgență a Guvernului
nr. 22/2009 privind înființarea Autorității Naționale pentru Administrare și Reglementare în Comunicații, aprobată prin Legea
nr. 113/2010, precum și ale art. 32 alin. (1) din Ordonanța de urgență a Guvernului nr. 79/2002 privind cadrul general de
reglementare a comunicațiilor, aprobată cu modificări și completări prin Legea nr. 591/2002, cu modificările și completările ulterioare,
președintele Autorității Naționale pentru Administrare și Reglementare în Comunicații emite prezenta decizie.
Art. 1. — Se identifică piața relevantă din sectorul
comunicațiilor electronice corespunzătoare serviciilor de linii
închiriate — segmente terminale cu capacitatea de transmisie
de până la și inclusiv 2 Mbps, prevăzută în anexa care face
parte integrantă din prezenta decizie, ale cărei caracteristici pot
justifica impunerea unor obligații specifice în sarcina furnizorilor
de rețele și de servicii de comunicații electronice cu putere
semnificativă pe piață.
Art. 2. — Pe piața identificată în conformitate cu dispozițiile
art. 1, Autoritatea Națională pentru Administrare și
Reglementare în Comunicații realizează periodic analize de

piață, în scopul determinării situației concurențiale și al
impunerii, menținerii, modificării sau retragerii obligațiilor
specifice prevăzute în cap. II din Ordonanța Guvernului
nr. 34/2002 privind accesul la rețelele publice de comunicații
electronice și la infrastructura asociată, precum și
interconectarea acestora, aprobată cu modificări și completări
prin Legea nr. 527/2002, cu modificările și completările
ulterioare.
Art. 3. — Prezenta decizie se publică în Monitorul Oficial al
României, Partea I.

Președintele Autorității Naționale pentru Administrare și Reglementare în Comunicații,
Marius Cătălin Marinescu
București, 4 ianuarie 2011.
Nr. 6.
ANEXĂ

Piața relevantă din sectorul comunicațiilor electronice corespunzătoare serviciilor de linii închiriate —
segmente terminale cu capacitatea de transmisie de până la și inclusiv 2 MBPS
a) Piața relevantă a produsului
Piața serviciilor de linii închiriate — segmente terminale cu
capacitatea de transmisie de până la și inclusiv 2 Mbps
Piața cuprinde serviciile care oferă segmentul de linie
închiriată — circuit total delimitat de un punct de interconectare
pentru linii închiriate, situat la nivelul rețelei de transmisiuni
regionale, al rețelei de transmisiuni locale subordonate sau al
rețelei de acces subordonate, potrivit arhitecturii rețelei, și un
punct terminal al rețelei situat în interiorul aceluiași județ cu
punctul de interconectare, cu capacitatea de transmisie de până

la și inclusiv 2 Mbps, indiferent de tehnologiile ori de
protocoalele sau interfețele utilizate.
Piața identificată este o piață de gros, pe care pot fi impuse
obligații ex ante în conformitate cu prevederile Ordonanței
Guvernului nr. 34/2002 privind accesul la rețelele publice de
comunicații electronice și la infrastructura asociată, precum și
interconectarea acestora, aprobată cu modificări și completări
prin Legea nr. 527/2002, cu modificările și completările
ulterioare.
b) Piața geografică relevantă
Piața națională determinată de teritoriul României

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

Cristina-Gabriela F. Popescu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 16/7.I.2011 conține 16 pagini.

Prețul: 3,20 lei

&JUYDGY|449008]
ISSN 1453—4495

