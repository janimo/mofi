Anul 179 (XXIII) — Nr. 646

PARTEA I

LEGI, DECRETE, HOTĂRÂRI ȘI ALTE ACTE

Vineri, 9 septembrie 2011

SUMAR
Pagina
DECIZII ALE CURȚII CONSTITUȚIONALE
Decizia nr. 785 din 16 iunie 2011 referitoare la excepția de
neconstituționalitate a prevederilor art. 87 alin. (1) lit. b)
din Ordonanța de urgență a Guvernului nr. 194/2002
privind regimul străinilor în România ........................
Decizia nr. 794 din 16 iunie 2011 referitoare la excepția de
neconstituționalitate a prevederilor art. I pct. 1 și art. II
din Ordonanța de urgență a Guvernului nr. 62/2010
pentru modificarea și completarea Legii nr. 221/2009
privind condamnările cu caracter politic și măsurile
administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al
Legii nr. 247/2005 privind reforma în domeniile
proprietății și justiției, precum și unele măsuri
adiacente ..................................................................
Decizia nr. 796 din 16 iunie 2011 referitoare la excepția de
neconstituționalitate a prevederilor art. I pct. 1 și art. II
din Ordonanța de urgență a Guvernului nr. 62/2010
pentru modificarea și completarea Legii nr. 221/2009
privind condamnările cu caracter politic și măsurile
administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al
Legii nr. 247/2005 privind reforma în domeniile
proprietății și justiției, precum și unele măsuri
adiacente ..................................................................
Decizia nr. 811 din 21 iunie 2011 referitoare la excepția de
neconstituționalitate a prevederilor art. 20 alin. 2 din
Legea nr. 15/1990 privind reorganizarea unităților
economice de stat ca regii autonome și societăți
comerciale ..................................................................
Decizia nr. 812 din 21 iunie 2011 referitoare la excepția de
neconstituționalitate a prevederilor art. 10 alin. (1) lit. a)
și d) din Ordonanța de urgență a Guvernului
nr. 148/2005 privind susținerea familiei în vederea
creșterii copilului ........................................................
Decizia nr. 813 din 21 iunie 2011 referitoare la excepția de
neconstituționalitate a prevederilor art. 63 teza a doua
din Legea nr. 273/2004 privind regimul juridic al
adopției ......................................................................
Decizia nr. 814 din 21 iunie 2011 referitoare la excepția de
neconstituționalitate a prevederilor art. 7 alin. 1, 4 și 5
din Legea nr. 85/1992 privind vânzarea de locuințe și
spații cu altă destinație construite din fondurile statului
și din fondurile unităților economice sau bugetare de
stat ............................................................................

2–3

3–7

7–9

9–10

10–12

12–13

13–15

Pagina
Decizia nr. 815 din 21 iunie 2011 referitoare la excepția de
neconstituționalitate a prevederilor art. 112 din Codul
de procedură civilă, precum și ale art. 30 și art. 35 din
Codul familiei ............................................................
Decizia nr. 816 din 21 iunie 2011 referitoare la excepția de
neconstituționalitate a prevederilor art. II din Legea
nr. 175/2010 pentru modificarea Legii nr. 230/2007
privind înființarea, organizarea și funcționarea
asociațiilor de proprietari ............................................
Decizia nr. 818 din 21 iunie 2011 referitoare la excepția de
neconstituționalitate a prevederilor art. 13 alin. (2) din
Legea fondului funciar nr. 18/1991 ............................
Decizia nr. 820 din 21 iunie 2011 referitoare la excepția de
neconstituționalitate a prevederilor art. 1 alin. (1) și (11)
și art. 3 alin. (6) din Ordonanța de urgență a
Guvernului nr. 94/2000 privind retrocedarea unor
bunuri imobile care au aparținut cultelor religioase din
România, precum și a prevederilor acestei ordonanțe
în ansamblul său ........................................................
Decizia nr. 821 din 21 iunie 2011 referitoare la excepția de
neconstituționalitate a prevederilor art. 480 și art. 584
din Codul civil ............................................................
Decizia nr. 822 din 21 iunie 2011 referitoare la excepția de
neconstituționalitate a prevederilor Ordonanței de
urgență a Guvernului nr. 40/1999 privind protecția
chiriașilor și stabilirea chiriei pentru spațiile cu
destinația de locuințe..................................................
Decizia nr. 823 din 21 iunie 2011 referitoare la excepția de
neconstituționalitate a prevederilor art. 47 din
Ordonanța Guvernului nr. 2/2001 privind regimul juridic
al contravențiilor, precum și ale art. 1169 și art. 1173
alin. 1 din Codul civil ..................................................
Decizia nr. 824 din 21 iunie 2011 referitoare la excepția de
neconstituționalitate a prevederilor art. 3 alin. (1) și (2)
și ale art. 4 alin. (1) din Legea nr. 90/2003 privind
vânzarea spațiilor aflate în proprietatea privată a
statului sau a unităților administrativ-teritoriale,
destinate sediilor partidelor politice ............................
Decizia nr. 901 din 30 iunie 2011 referitoare la excepția de
neconstituționalitate a prevederilor art. I pct. 1 și art. II
din Ordonanța de urgență a Guvernului nr. 62/2010
pentru modificarea și completarea Legii nr. 221/2009
privind condamnările cu caracter politic și măsurile
administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al
Legii nr. 247/2005 privind reforma în domeniile
proprietății și justiției, precum și unele măsuri
adiacente....................................................................

15–16

17–18
19–20

20–22
22–23

23–24

24–26

26–27

27–32

2

MONITORUL OFICIAL AL ROMÂNIEI, PARTEA I, Nr. 646/9.IX.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 785
din 16 iunie 2011

referitoare la excepția de neconstituționalitate a prevederilor art. 87 alin. (1) lit. b)
din Ordonanța de urgență a Guvernului nr. 194/2002 privind regimul străinilor în România
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 87 alin. (1) lit. b) din Ordonanța de urgență a
Guvernului nr. 194/2002 privind regimul străinilor în România,
excepție ridicată de Rafiq Azam în Dosarul nr. 5.613/2/2010 al
Curții de Apel București — Secția a VIII-a contencios
administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere, ca neîntemeiată, a excepției de
neconstituționalitate, apreciind că nu se justifică reconsiderarea
jurisprudenței în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 25 iunie 2010, pronunțată în Dosarul
nr. 5.613/2/2010, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 87 alin. (1) lit. b) din Ordonanța de urgență
a Guvernului nr. 194/2002 privind regimul străinilor în
România, excepție ridicată de Rafiq Azam într-o cauză având
ca obiect soluționarea unei plângeri formulate împotriva măsurii
returnării sub escortă și a măsurii interdicției intrării pe teritoriul
României.
În motivarea excepției de neconstituționalitate autorul
acesteia susține că prevederile de lege criticate îngrădesc
libertatea individuală garantată prin art. 23 din Constituție și
dreptul de liberă circulație consacrat de art. 25 din Legea
fundamentală, fiind în contradicție și cu dispozițiile art. 5 din
Convenția pentru apărarea drepturilor omului și a libertăților
fundamentale, care statuează cu privire la dreptul la libertate și
siguranță.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată, întrucât textele de lege
ce formează obiectul acesteia nu încalcă libertatea de circulație
sau pe cea individuală, ci stabilesc doar condițiile de
exercitare a acestora, precum și sancțiunile corespunzătoare
nerespectării lor.

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 87 alin. (1) lit. b) din Ordonanța de urgență a
Guvernului nr. 194/2002 privind regimul străinilor în România,
republicată în Monitorul Oficial al României, Partea I, nr. 421 din
5 iunie 2008. Textul de lege criticat are următorul cuprins:
— Art. 87 alin. (1) lit. b): ă(1) Îndepărtarea sub escortă se
realizează, în condițiile prezentei ordonanțe de urgență, de către
personalul specializat al Oficiului Român pentru Imigrări, pentru
următoarele categorii de străini: (...)
b) care au trecut ilegal frontiera de stat;”.
Examinând excepția de neconstituționalitate, Curtea
constată că autorul acesteia își rezumă critica la afirmația că
prevederile art. 87 alin. (1) lit. b) din Ordonanța de urgență a
Guvernului nr. 194/2002 îngrădesc anumite drepturi și libertăți
garantate de Constituția României și de Convenția pentru
apărarea drepturilor omului și a libertăților fundamentale. Or, în
jurisprudența sa, reprezentată, de exemplu, de Decizia nr. 1.374
din 26 octombrie 2010, publicată în Monitorul Oficial al
României, Partea I, nr. 801 din 30 noiembrie 2010, sau Decizia
nr. 465 din 17 mai 2007, publicată în Monitorul Oficial al
României, Partea I, nr. 367 din 30 mai 2007, Curtea a reținut că
simpla enumerare a unor dispoziții constituționale sau
convenționale nu poate fi considerată o veritabilă critică de
neconstituționalitate. Dacă ar proceda la examinarea excepției
de neconstituționalitate motivate într-o asemenea manieră
eliptică, instanța de control constituțional s-ar substitui autorului
acesteia în formularea unor critici de neconstituționalitate, ceea
ce ar echivala cu un control efectuat din oficiu, inadmisibil însă,
în condițiile în care art. 29 alin. (4) din Legea nr. 47/1992
precizează că ăsesizarea Curții Constituționale se dispune de
către instanța în fața căreia s-a ridicat excepția de
neconstituționalitate, printr-o încheiere care va cuprinde
punctele de vedere ale părților, opinia instanței asupra excepției,
și va fi însoțită de dovezile depuse de părți”.
Prin urmare, având în vedere că nu este îndeplinită condiția
motivării, cuprinsă în art. 10 alin. (2) din Legea nr. 47/1992,
Curtea va respinge excepția de neconstituționalitate ca
inadmisibilă.

MONITORUL OFICIAL AL ROMÂNIEI, PARTEA I, Nr. 646/9.IX.2011

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 87 alin. (1) lit. b) din Ordonanța de urgență
a Guvernului nr. 194/2002 privind regimul străinilor în România, excepție ridicată de Rafiq Azam în Dosarul nr. 5.613/2/2010 al Curții
de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 16 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 794
din 16 iunie 2011

referitoare la excepția de neconstituționalitate a prevederilor art. I pct. 1 și art. II din Ordonanța
de urgență a Guvernului nr. 62/2010 pentru modificarea și completarea Legii nr. 221/2009
privind condamnările cu caracter politic și măsurile administrative asimilate acestora,
pronunțate în perioada 6 martie 1945—22 decembrie 1989, și pentru suspendarea aplicării
unor dispoziții din titlul VII al Legii nr. 247/2005 privind reforma în domeniile proprietății și justiției,
precum și unele măsuri adiacente
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Simina Gagu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. I pct. 1 și art. II din Ordonanța de urgență a
Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, excepție ridicată de Elisaveta Catea în
Dosarul nr. 4.500/105/2009 al Curții de Apel Ploiești — Secția
civilă și pentru cauze cu minori și de familie și care formează
obiectul Dosarului nr. 4.100D/2010 al Curții Constituționale.
La apelul nominal răspunde, pentru autorul excepției,
avocatul Mihaela Catea, cu delegație depusă la dosar. Se
constată lipsa celeilalte părți, față de care procedura de citare
este legal îndeplinită.
Președintele dispune să se facă apelul și în dosarele
nr. 4.142D/2010, nr. 4.220D/2010, nr. 4.221D/2010,
nr. 4.245D/2010, nr. 4.316D/2010, nr. 4.368D/2010,

nr. 4.369D/2010, nr. 4.372D—4.375D/2010, nr. 4.384D/2010,
nr. 4.425D—4.427D/2010, nr. 4.507D/2010 și nr. 4.547D/2010,
având ca obiect aceeași excepție de neconstituționalitate,
ridicată de Mihail Rășcanu, Ion Constantin Rășcanu și Ileana
Raluca-Măriuca Rășcanu în Dosarul nr. 3.309/62/2010 al Curții
de Apel Brașov — Secția civilă și pentru cauze cu minori și de
familie, de conflicte de muncă și asigurări sociale, de Aurica
Ciobanu în Dosarul nr. 1.306/103/2010 al Tribunalului Neamț —
Secția civilă, de Horia Scridon și Maria Pinciuc în Dosarul
nr. 1.227/85/2010 al Tribunalului Sibiu — Secția civilă, de
Cristian Constantin Dumitru Țaroveanu în Dosarul nr. 7.263/63/2010
al Tribunalului Dolj — Secția civilă, de Ion Delescu în Dosarul
nr. 26.434/3/2010 al Tribunalului București — Secția a III-a civilă,
de Senia Popoviciu în Dosarul nr. 2.653/117/2010 al Tribunalului
Cluj — Secția civilă, de Mariana Turdean și Ovidiu Mihail
Turdean în Dosarul nr. 1.415/117/2010 al Tribunalului Cluj —
Secția civilă, de Ionela Beke în Dosarul nr. 3.921/117/2009 al
Tribunalului Cluj — Secția civilă, de Elvira-Ioana Dărăban în
Dosarul nr. 3.682/117/2010 al Tribunalului Cluj — Secția civilă,
de Vironica Penea, Călin-Valeriu Penea și Carmen-Teodora
Jucan în Dosarul nr. 1.975/117/2010 al Tribunalului Cluj —
Secția civilă, de Ioana-Stela Cicoș-Iancu în Dosarul
n r. 2.098/117/2010 al Tribunalului Cluj — Secția civilă, de
Tudora Ciotev în Dosarul nr. 25.308/3/2010 al Tribunalului
București — Secția a III-a civilă, de Alexandru Barabás în
Dosarul nr. 488/119/2010 al Curții de Apel Brașov — Secția civilă
și pentru cauze cu minori și de familie, de conflicte de muncă și
asigurări sociale, de Mihail Rășcanu, Ion Constantin Rășcanu
și Ileana Raluca-Măriuca Rășcanu în dosarele nr. 2.060/62/2010
și nr. 3.399/62/2010 ale Curții de Apel Brașov — Secția civilă și
pentru cauze cu minori și de familie, de conflicte de muncă și
asigurări sociale, de Sabina Opriceană în Dosarul
nr. 6.697/63/2010 al Tribunalului Dolj — Secția civilă și de Petre

4

MONITORUL OFICIAL AL ROMÂNIEI, PARTEA I, Nr. 646/9.IX.2011

Miroiu în Dosarul nr. 5.206/63/2010 al Tribunalului Dolj — Secția
civilă, în cauze civile având ca obiect pretenții solicitate în
temeiul Legii nr. 221/2009 privind condamnările cu caracter
politic și măsurile administrative asimilate acestora, pronunțate
în perioada 6 martie 1945—22 decembrie 1989.
La apelul nominal răspunde, pentru autorii excepției Mihail
Rășcanu, Ion Constantin Rășcanu și Ileana Raluca-Măriuca
Rășcanu, avocatul Ilona Lorentz, cu delegație depusă la dosare.
Lipsesc celelalte părți, față de care procedura de citare este
legal îndeplinită.
Magistratul-asistent referă asupra Dosarului nr. 4.220D/2010
și Dosarului nr. 4.373D/2010 și arată că părțile Direcția Generală
a Finanțelor Publice a Județului Neamț și Direcția Generală a
Finanțelor Publice a Județului Cluj au depus note scrise prin
care solicită respingerea excepției de neconstituționalitate.
Curtea, din oficiu, pune în discuție conexarea dosarelor
nr. 4.100D/2010, nr. 4.142D/2010, nr. 4.220D/2010,
nr. 4.221D/2010, nr. 4.245D/2010, nr. 4.316D/2010,
nr. 4.368D/2010, nr. 4.369D/2010, nr. 4.372D—4.375D/2010,
nr. 4.384D/2010, nr. 4.425D—4.427D/2010, nr. 4.507D/2010 și
nr. 4.547D/2010, având în vedere că acestea au un obiect
identic.
Reprezentanții părților prezente, precum și cel al Ministerului
Public sunt de acord cu măsura conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 4.142D/2010,
nr. 4.220D/2010, nr. 4.221D/2010, nr. 4.245D/2010,
nr. 4.316D/2010, nr. 4.368D/2010, nr. 4.369D/2010,
nr. 4.372D—4.375D/2010, nr. 4.384D/2010, nr. 4.425D—
4.427D/2010, nr. 4.507D/2010 și nr. 4.547D/2010 la Dosarul
nr. 4.100D/2010, care este primul înregistrat.
Cauza fiind în stare de judecată, președintele Curții acordă
cuvântul avocatului autorului excepției Elisaveta Catea, care
susține admiterea excepției de neconstituționalitate, pentru
considerentele expuse pe larg în notele scrise aflate la dosar.
Acesta arată că la data ridicării excepției de neconstituționalitate
Curtea Constituțională nu se pronunțase asupra acesteia.
Avocatul autorilor Mihail Rășcanu, Ion Constantin Rășcanu și
Ileana Raluca-Măriuca Rășcanu susține admiterea excepției
astfel cum a fost formulată, arătând că dispozițiile legale criticate
încalcă principiul egalității în drepturi, principiul neretroactivității
legii și principiul separației puterilor în stat.
Reprezentantul Ministerului Public pune concluzii de
respingere a excepției de neconstituționalitate ca devenită
inadmisibilă, sens în care invocă Decizia Curții Constituționale
nr. 1.354/2010, prin care textele de lege criticate au fost
declarate neconstituționale.
C U R T E A,

având în vedere actele și lucrările dosarelor, constată
următoarele:
Prin Încheierea din 29 septembrie 2010, pronunțată în
Dosarul nr. 4.500/105/2009, Curtea de Apel Ploiești — Secția
civilă și pentru cauze cu minori și de familie a sesizat
Curtea Constituțională cu excepția de neconstituționalitate
a dispozițiilor art. I pct. 1 și art. II din Ordonanța de urgență
a Guvernului nr. 62/2010 pentru modificarea și completarea
Legii nr. 221/2009 privind condamnările cu caracter politic
și măsurile administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al Legii
nr. 247/2005 privind reforma în domeniile proprietății și
justiției, precum și unele măsuri adiacente.
Excepția a fost ridicată de Elisaveta Catea cu prilejul
soluționării apelului împotriva Sentinței civile nr. 791 din 8 iunie
2010, pronunțată de Tribunalul Prahova.
Prin Încheierea din 4 octombrie 2010, pronunțată în Dosarul
nr. 3.309/62/2010, prin Încheierea din 28 septembrie 2010,
pronunțată în Dosarul nr. 488/119/2010, și prin încheierile din
12 octombrie 2010, pronunțate în Dosarul nr. 2.060/62/2010 și

Dosarul nr. 3.399/62/2010, Curtea de Apel Brașov — Secția
civilă și pentru cauze cu minori și de familie, de conflicte
de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. I pct. 1 și art. II din Ordonanța de urgență a
Guvernului nr. 62/2010.
Excepția a fost ridicată de Mihail Rășcanu, Ion Constantin
Rășcanu și Ileana Raluca-Măriuca Rășcanu cu prilejul
soluționării apelurilor împotriva sentințelor civile nr. 189 din
18 iunie 2010, nr. 195/S din 21 iunie 2010 și nr. 190/D din
18 iunie 2010, pronunțate de Tribunalul Brașov, și de Alexandru
Barabás, cu prilejul soluționării apelului împotriva Sentinței civile
nr. 689 din 24 iunie 2010, pronunțată de Tribunalul Brașov.
Prin Încheierea din 6 septembrie 2010, pronunțată în Dosarul
nr. 1.306/103/2010, Tribunalul Neamț — Secția civilă a
sesizat Curtea Constituțională cu excepția de
neconstituționalitate a dispozițiilor art. I pct. 1 și art. II din
Ordonanța de urgență a Guvernului nr. 62/2010.
Excepția a fost ridicată de Aurica Ciobanu într-o cauză civilă
având ca obiect Legea nr. 221/2009.
Prin Încheierea din 30 septembrie 2010, pronunțată în
Dosarul nr. 1.227/85/2010, Tribunalul Sibiu — Secția civilă
a sesizat Curtea Constituțională cu excepția de
neconstituționalitate a dispozițiilor art. I pct. 1 și art. II din
Ordonanța de urgență a Guvernului nr. 62/2010.
Excepția a fost ridicată de Horia Scridon și Maria Pinciuc
într-o cauză civilă având ca obiect despăgubiri în temeiul Legii
nr. 221/2009.
Prin Încheierea din 17 septembrie 2010, pronunțată în
Dosarul nr. 7.263/63/2010, prin Încheierea din 1 octombrie 2010,
pronunțată în Dosarul nr. 6.697/63/2010, și prin Încheierea din
28 septembrie 2010, pronunțată în Dosarul nr. 5.206/63/2010,
Tribunalul Dolj — Secția civilă a sesizat Curtea
Constituțională cu excepția de neconstituționalitate a
dispozițiilor art. I pct. 1 și art. II din Ordonanța de urgență a
Guvernului nr. 62/2010.
Excepția a fost ridicată de Cristian Constantin Dumitru
Țaroveanu, Sabina Opriceană și Petre Miroiu în cauze civile
având ca obiect despăgubiri în temeiul Legii nr. 221/2009.
Prin Încheierea din 6 octombrie 2010, pronunțată în Dosarul
nr. 26.434/3/2010, și prin Încheierea din 8 octombrie 2010,
pronunțată în Dosarul nr. 25.308/3/2010, Tribunalul București —
Secția a III-a civilă a sesizat Curtea Constituțională cu
excepția de neconstituționalitate a dispozițiilor art. I pct. 1
și art. II din Ordonanța de urgență a Guvernului nr. 62/2010.
Excepția a fost ridicată de Ion Delescu și Tudora Ciotev în
cauze civile având ca obiect pretenții în temeiul Legii
nr. 221/2009.
Prin încheierile din 19 octombrie 2010, pronunțate în
dosarele nr. 2.653/117/2010 și nr. 1.415/117/2010, prin
Încheierea din 6 octombrie 2010, pronunțată în Dosarul
nr. 3.291/117/2009, prin Încheierea din 1 octombrie 2010,
pronunțată în Dosarul nr. 3.682/117/2010, și prin încheierile din
15 octombrie 2010, pronunțate în dosarele nr. 1.975/117/2010 și
nr. 2.098/117/2010, Tribunalul Cluj — Secția civilă a sesizat
Curtea Constituțională cu excepția de neconstituționalitate
a dispozițiilor art. I pct. 1 și art. II din Ordonanța de urgență
a Guvernului nr. 62/2010.
Excepția a fost ridicată de Senia Popoviciu, Mariana
Turdean, Ovidiu Mihail Turdean, Ionela Beke, Elvira-Ioana
Dărăban, Vironica Penea, Călin-Valeriu Penea, Carmen Teodora
Jucan, Ioana-Stela Cicoș-Iancu în cauze civile având ca obiect
pretenții solicitate în temeiul Legii nr. 221/2009.
În motivarea excepției de neconstituționalitate autorii
acesteia susțin, în esență, că dispozițiile legale criticate
contravin art. 15 alin. (2) din Constituție, în sensul că se aplică
inclusiv situațiilor în care există o hotărâre judecătorească
pronunțată în primă instanță, care, deși nedefinitivă, poate fi,
prin ipoteză, legală și temeinică raportată la legislația aflată în
vigoare. Sunt invocate în acest sens Decizia Curții

MONITORUL OFICIAL AL ROMÂNIEI, PARTEA I, Nr. 646/9.IX.2011
Constituționale nr. 830/2008 și Decizia nr. 52/2007 pronunțată în
soluționarea recursului în interesul legii de către Secțiile Unite
ale Înaltei Curți de Casație și Justiție, prin care s-a stabilit că
legea aflată în vigoare la data formulării cererii este aplicabilă în
tot cursul procesului.
Principiul egalității în drepturi a cetățenilor este încălcat prin
faptul că există persoane care au obținut deja hotărâri
judecătorești definitive sau irevocabile în temeiul Legii
nr. 221/2009, nemodificată, prin care statul a fost obligat la plata
unor despăgubiri neplafonate, iar persoanele care au obținut în
primă instanță despăgubiri sau care vor introduce în viitor acțiuni
similare vor obține despăgubiri plafonate în raport cu cele deja
acordate până la momentul intrării în vigoare a Ordonanței de
urgență a Guvernului nr. 62/2010. Or, a face diferențiere între
victimele comunismului, beneficiare ale legilor reparatorii, după
unicul criteriu al obținerii sau nu a unei hotărâri judecătorești
definitive constituie, în opinia autorilor, o evidentă inechitate.
Totodată, ordonanța de urgență criticată creează o situație
discriminatorie cu privire la prejudiciul ce urmează a fi reparat,
prin aceea că face o deosebire nepermisă în funcție de natura
morală sau materială a prejudiciului. De asemenea, se creează
o situație discriminatorie și față de persoanele private de
libertate ca urmare a săvârșirii unor erori judiciare, care au
posibilitatea de a obține despăgubiri neplafonate, pe calea
prevăzută de art. 504 din Codul de procedură penală.
Dispozițiile legale, care limitează cuantumul despăgubirilor
morale, contravin și ăRezoluției 1.096 din 1996 a Consiliului
Europei”, care recomandă ca despăgubirile pentru persoanele
persecutate politic să nu fie inferioare sumelor ce se acordă în
cazul celor arestați sau condamnați pe nedrept. Din perspectiva
Tratatului privind funcționarea Uniunii Europene, prevederile
art. I și art. II din Ordonanța de urgență a Guvernului nr. 62/2010
vin în conflict cu art. 5 paragraful 5 din Convenția pentru
apărarea drepturilor omului și a libertăților fundamentale privind
dreptul la reparații al oricărei persoane care este victima unei
arestări sau dețineri contrare dispozițiilor Convenției.
Autorii consideră că dispozițiile legale criticate încalcă și
dreptul la un proces echitabil, deoarece limitează atribuțiile
instanței de judecată, în sensul că la stabilirea întinderii
cuantumului despăgubirilor aceasta trebuie să aibă în vedere o
serie de elemente, precum: perioada de deportare, restrângerea
dreptului la liberă circulație, suferințele fizice și psihice ce se
răsfrâng asupra persoanei și a familiei sale.
Dispozițiile legale criticate, prin introducerea unor plafoane
derizorii, ce se aplică inclusiv procedurilor judiciare în curs,
încalcă dreptul la apărarea drepturilor, libertăților și intereselor
legitime și afectează dreptul la un proces echitabil, instituind o
reală expropriere în ceea ce privește speranța legitimă a foștilor
deținuți politici de a obține despăgubiri echitabile. Această
expropriere este contrară noțiunii de ăbun”, astfel cum aceasta
rezultă din art. 1 din Primul Protocol adițional la Convenția
pentru apărarea drepturilor omului și a libertăților fundamentale
și din jurisprudența Curții Europene a Drepturilor Omului. Pe de
altă parte, Ordonanța de urgență a Guvernului nr. 62/2010 este
folosită de către stat ca un mijloc de intervenție într-un proces în
care acesta este parte, ceea ce este de natură să rupă
egalitatea de arme dintre părți.
Totodată, dispozițiile legale criticate sunt în contradicție cu
principiul separației puterilor în stat, prin intervenția puterii
executive în atribuțiile ce aparțin exclusiv puterii judecătorești,
care sunt încălcate prin egalizarea, limitarea și chiar ănormarea”
suferințelor morale, constând în baremul impus de art. I pct. 1
din Ordonanța de urgență a Guvernului nr. 62/2010.
Actul normativ criticat pentru neconstituționalitate a fost
adoptat fără a exista acea ăsituație extraordinară a cărei
reglementare să nu poată fi amânată” și, prin introducerea
plafoanelor specifice unei proceduri pur administrative, care se
aplică inclusiv procedurilor judiciare în curs și care îngrădesc
puterea de apreciere a judecătorului, sunt afectate drepturi
fundamentale, contrar art. 115 alin. (6) din Constituție.

5

De asemenea, în opinia autorilor excepției, este încălcat
principiul obligativității respectării legilor, deoarece prevederile
legale criticate nu respectă principii și norme de bază ale tehnicii
legislative, astfel cum acestea sunt menționate în Legea
nr. 24/2000 privind normele de tehnică legislativă pentru
elaborarea actelor normative, cu modificările și completările
ulterioare.
Curtea de Apel Ploiești — Secția civilă și pentru cauze
cu minori și de familie apreciază că dispozițiile legale criticate
creează situații juridice discriminatorii față de persoanele care
au obținut hotărâri definitive, fiind încălcate art. 1, 4 și 16 din
Constituție și art. 14 din Convenția pentru apărarea drepturilor
omului și a libertăților fundamentale. În opinia instanței
judecătorești, prevederile Ordonanței de urgență a Guvernului
nr. 62/2010 limitează atribuțiile instanței de judecată în mod
nejustificat la o serie de elemente, care se răsfrâng asupra
persoanei și asupra familiei sale, considerente pentru care
situațiile ce cad sub incidența acestui act normativ trebuie
analizate fiecare după specificul său, fără a putea fi supuse unui
etalon de plafonare.
Curtea de Apel Brașov — Secția civilă și pentru cauze
cu minori și de familie, de conflicte de muncă și asigurări
sociale, în Dosarul nr. 3.309/62/2010, apreciază că excepția de
neconstituționalitate
este
nefondată.
În
dosarele
nr. 488/119/2010, 2.060/62/2010 și nr. 3.399/62/2010, instanța
judecătorească opinează în sensul admiterii excepției de
neconstituționalitate a prevederilor art. II din Ordonanța de
urgență a Guvernului nr. 62/2010 în raport cu dispozițiile art. 15
alin. (2) din Constituție, iar cu privire la celelalte critici
neconstituționalitate instanța judecătorească își exprimă opinia
în sensul caracterului nefondat al acestora.
Tribunalul Neamț — Secția civilă apreciază că dispozițiile
art. I pct. 1 și art. II din Ordonanța de urgență a Guvernului
nr. 62/2010 sunt constituționale.
Tribunalul Sibiu — Secția civilă opinează că excepția de
neconstituționalitate invocată este neîntemeiată.
Tribunalul Dolj — Secția civilă își exprimă opinia în sensul
că Ordonanța de urgență a Guvernului nr. 62/2010 încalcă
dispozițiile art. 15, 16, 21 și 115 din Constituție.
Tribunalul București — Secția a III-a civilă, în Dosarul
nr. 26.434/3/2010, își exprimă opinia în sensul că dispozițiile
art. I pct. 1 și art. II din Ordonanța de urgență a Guvernului
nr. 62/2010 sunt constituționale. În Dosarul nr. 25.308/3/2010,
Tribunalul București — Secția a III-a civilă apreciază excepția
de neconstituționalitate a dispozițiilor art. I pct. 1 și art. II din
Ordonanța de urgență a Guvernului nr. 62/2010 ca fiind
întemeiată.
Tribunalul Cluj — Secția civilă, în dosarele
nr. 2.653/117/2010 și nr. 1.415/117/2010, își exprimă opinia în
sensul că prevederile a căror neconstituționalitate se solicită a
se constata sunt în concordanță cu Constituția. În Dosarul
nr. 3.921/117/2009, instanța judecătorească arată că excepția
de neconstituționalitate este întemeiată prin raportare la art. 115
alin. (6) din Constituție și neîntemeiată prin raportare la celelalte
dispoziții invocate. În dosarele nr. 3.682/117/2010,
nr. 1.975/117/2010 și nr. 2.098/117/2010, Tribunalul Cluj —
Secția civilă arată că dispozițiile art. I din Ordonanța de urgență
a Guvernului nr. 62/2010 conțin norme contrare art. 16 alin. (1)
din Constituție și că dispozițiile ordonanței de urgență
menționate nu contravin art. 21 alin. (3) din Legea
fundamentală.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

6

MONITORUL OFICIAL AL ROMÂNIEI, PARTEA I, Nr. 646/9.IX.2011
C U R T E A,

examinând încheierile de sesizare, rapoartele întocmite de
judecătorul-raportor, susținerile părților prezente, notele scrise
depuse la dosare, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. I pct. 1 și art. II din Ordonanța de urgență a
Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, publicată în Monitorul Oficial al României,
Partea I, nr. 446 din 1 iulie 2010, având următorul conținut:
— Art. I pct. I: ăLegea nr. 221/2009 privind condamnările cu
caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
publicată în Monitorul Oficial al României, Partea I, nr. 396 din
11 iunie 2009, se modifică și se completează după cum
urmează:
1. La articolul 5 alineatul (1), litera a) se modifică și va avea
următorul cuprins:
«a) acordarea unor despăgubiri pentru prejudiciul moral
suferit prin condamnare în cuantum de până la:
1. 10.000 de euro pentru persoana care a suferit
condamnarea cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic;
2. 5.000 de euro pentru soțul/soția și descendenții de gradul I;
3. 2.500 de euro pentru descendenții de gradul al II-lea;».”;
— Art. II: ăDispozițiile Legii nr. 221/2009 privind condamnările
cu caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
astfel cum au fost modificate și completate prin prezenta
ordonanță de urgență, se aplică proceselor și cererilor pentru a
căror soluționare nu a fost pronunțată o hotărâre judecătorească
definitivă până la data intrării în vigoare a prezentei ordonanțe
de urgență.”
În opinia autorilor excepției de neconstituționalitate, textele
legale criticate încalcă dispozițiile constituționale ale art. 1
privind statul român, ale art. 4 privind unitatea poporului și
egalitatea între cetățeni, ale art. 11 alin. (1) și (2) privind tratatele
ratificate de Parlament, ale art. 15 alin. (2) privind principiul
neretroactivității legii, cu excepția legii penale sau
contravenționale mai favorabile, ale art. 16 privind egalitatea în
drepturi, ale art. 20 referitoare la tratatele internaționale privind
drepturile omului, ale art. 21 privind accesul liber la justiție, ale
art. 44 privind dreptul de proprietate privată, ale art. 52 privind
dreptul persoanei vătămate de o autoritate publică, ale art. 53
privind restrângerea exercițiului unor drepturi sau al unor
libertăți, ale art. 115 privind delegarea legislativă, ale art. 124
alin. (2) din Constituție privind unicitatea, imparțialitatea și
egalitatea justiției, ale art. 126 privind instanțele judecătorești,
ale art. 148 alin. (2) și (4) privind prioritatea reglementărilor
comunitare cu caracter obligatoriu și aducerea la îndeplinire a
obligațiilor rezultate din actul aderării.
De asemenea, autorii invocă și contrarietatea dintre
dispozițiile legale criticate și prevederile art. 5 paragraful 5 din
Convenția pentru apărarea drepturilor omului și a libertăților

fundamentale privind dreptul la reparații al oricărei persoane
care este victima unei arestări sau a unei dețineri în condiții
contrare Convenției, ale art. 6 din Convenție privind dreptul la un
proces echitabil, ale art. 14 din Convenție privind interzicerea
discriminării, ale art. 1 din Primul Protocol adițional la Convenție
privind dreptul la respectarea bunurilor și ale art. 3 din Protocolul
nr. 7 la Convenție privind dreptul la despăgubiri în caz de eroare
judiciară.
Examinând excepția de neconstituționalitate, Curtea reține
că, prin Decizia nr. 1.354 din 20 octombrie 2010, publicată în
Monitorul Oficial al României, Partea I, nr. 761 din 15 noiembrie
2010, a admis excepția de neconstituționalitate, constatând că
dispozițiile art. I pct. 1 și art. II din Ordonanța de urgență a
Guvernului nr. 62/2010 sunt neconstituționale. Cu acel prilej
Curtea a statuat că dispozițiile legale criticate instituie o
inechitate, fără o motivare temeinică, obiectivă și rațională.
Totodată, Curtea a observat că ătratamentul juridic diferențiat
aplicat celor care se consideră îndreptățiți la despăgubiri pentru
prejudiciul moral suferit prin condamnarea politică, în funcție de
momentul în care hotărârea pronunțată de instanță privind
dreptul la despăgubiri rămâne definitivă, afectează drepturile
persoanelor care nu dețineau o hotărâre definitivă la data intrării
în vigoare a Ordonanței de urgență a Guvernului nr. 62/2010”.
În consecință, Curtea a constatat că dispozițiile art. I pct. 1 și
art. II din Ordonanța de urgență a Guvernului nr. 62/2010 încalcă
prevederile art. 16 alin. (1) din Constituție privind egalitatea în
drepturi.
De asemenea, Curtea a constatat că ăprevederile legale
criticate încalcă și principiul neretroactivității, consacrat de
art. 15 alin. (2) din Constituție, în sensul că se aplică inclusiv
situațiilor în care există o hotărâre judecătorească pronunțată
în primă instanță, care, deși nedefinitivă, poate fi legală și
temeinică prin raportare la legislația aflată în vigoare la data
pronunțării acesteia. Astfel, la data introducerii cererii de
chemare în judecată, sub imperiul Legii nr. 221/2009,
nemodificată prin Ordonanța de urgență a Guvernului
nr. 62/2010, s-a născut un drept la acțiune pentru a solicita
despăgubiri neplafonate sub aspectul întinderii, iar Ordonanța
de urgență a Guvernului nr. 62/2010 nu constituie norme de
procedură pentru a se invoca principiul aplicării sale imediate, ci
este un act normativ care cuprinde dispoziții de drept material,
astfel că legea aflată în vigoare la data formulării cererii de
chemare în judecată este aplicabilă pe tot parcursul procesului”.
Pe de altă parte, Curtea a constatat că dispozițiile art. I pct. 1
și art. II din Ordonanța de urgență a Guvernului nr. 62/2010
ăînfrâng și prevederile art. 115 alin. (6) din Constituție, deoarece
afectează un drept fundamental — egalitatea în drepturi a
cetățenilor, consfințit în prevederile constituționale ale art. 16
alin. (1)”.
Având în vedere argumentele expuse, Curtea a observat că
ănerespectarea acestor norme constituționale atrage și
înfrângerea prevederilor constituționale ale art. 1 alin. (5), potrivit
cărora, «În România, respectarea Constituției, a supremației
sale și a legilor este obligatorie»”.
În aceste condiții, Curtea constată că în prezenta cauză sunt
incidente dispozițiile art. 29 alin. (3) din Legea nr. 47/1992,
potrivit cărora ăNu pot face obiectul excepției prevederile
constatate ca fiind neconstituționale printr-o decizie anterioară a
Curții Constituționale”.
Reținând că acest caz de inadmisibilitate a excepției de
neconstituționalitate a intervenit după sesizarea Curții, excepția
de neconstituționalitate urmează să fie respinsă ca devenită
inadmisibilă.

MONITORUL OFICIAL AL ROMÂNIEI, PARTEA I, Nr. 646/9.IX.2011

7

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor art. I pct. 1 și art. II din Ordonanța de
urgență a Guvernului nr. 62/2010 pentru modificarea și completarea Legii nr. 221/2009 privind condamnările cu caracter politic și
măsurile administrative asimilate acestora, pronunțate în perioada 6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind reforma în domeniile proprietății și justiției, precum și unele măsuri
adiacente, excepție ridicată de Elisaveta Catea în Dosarul nr. 4.500/105/2009 al Curții de Apel Ploiești — Secția civilă și pentru
cauze cu minori și de familie, de Mihail Rășcanu, Ion Constantin Rășcanu și Ileana Raluca-Măriuca Rășcanu în dosarele
nr. 3.309/62/2010, nr. 2.060/62/2010 și nr. 3.399/62/2010 ale Curții de Apel Brașov — Secția civilă și pentru cauze cu minori și de
familie, de conflicte de muncă și asigurări sociale, de Aurica Ciobanu în Dosarul nr. 1.306/103/2010 al Tribunalului Neamț — Secția
civilă, de Horia Scridon și Maria Pinciuc în Dosarul nr. 1.227/85/2010 al Tribunalului Sibiu — Secția civilă, de Cristian Constantin
Dumitru Țaroveanu în Dosarul nr. 7.263/63/2010 al Tribunalului Dolj — Secția civilă, de Ion Delescu în Dosarul nr. 26.434/3/2010
al Tribunalului București — Secția a III-a civilă, de Senia Popoviciu în Dosarul nr. 2.653/117/2010 al Tribunalului Cluj —Secția
civilă, de Mariana Turdean și Ovidiu Mihail Turdean în Dosarul nr. 1.415/117/2010 al Tribunalului Cluj — Secția civilă, de Ionela
Beke în Dosarul nr. 3.921/117/2009 al Tribunalului Cluj — Secția civilă, de Elvira-Ioana Dărăban în Dosarul nr. 3.682/117/2010 al
Tribunalului Cluj — Secția civilă, de Vironica Penea, Călin-Valeriu Penea și Carmen-Teodora Jucan în Dosarul nr. 1.975/117/2010
al Tribunalului Cluj — Secția civilă, de Ioana-Stela Cicoș-Iancu în Dosarul nr. 2.098/117/2010 al Tribunalului Cluj — Secția civilă,
de Tudora Ciotev în Dosarul nr. 25.308/3/2010 al Tribunalului București — Secția a III-a civilă, de Alexandru Barabás în Dosarul
nr. 488/119/2010 al Curții de Apel Brașov — Secția civilă și pentru cauze cu minori și de familie, de conflicte de muncă și asigurări
sociale, de Sabina Opriceană în Dosarul nr. 6.697/63/2010 al Tribunalului Dolj — Secția civilă și de Petre Miroiu în Dosarul
nr. 5.206/63/2010 al Tribunalului Dolj — Secția civilă.
Definitivă și general obligatorie.
Pronunțată în ședința publică din data de 16 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Simina Gagu

CURTEA CONSTITUȚIONALĂ

D E C I Z I A Nr. 796
din 16 iunie 2011

referitoare la excepția de neconstituționalitate a prevederilor art. I pct. 1 și art. II din Ordonanța
de urgență a Guvernului nr. 62/2010 pentru modificarea și completarea Legii nr. 221/2009
privind condamnările cu caracter politic și măsurile administrative asimilate acestora, pronunțate
în perioada 6 martie 1945—22 decembrie 1989, și pentru suspendarea aplicării unor dispoziții
din titlul VII al Legii nr. 247/2005 privind reforma în domeniile proprietății și justiției,
precum și unele măsuri adiacente
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Simina Gagu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. I și art. II din Ordonanța de urgență a
Guvernului nr. 62/2010 pentru modificarea și completarea Legii

nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, excepție ridicată de Dumitru Gavrilă în
Dosarul nr. 722/108/2010 al Curții de Apel Timișoara — Secția
civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantul Ministerului Public, care pune concluzii
de respingere a excepției de neconstituționalitate ca devenită
inadmisibilă, deoarece, prin Decizia Curții Constituționale
nr. 1.354/2010, textele de lege criticate au fost declarate
neconstituționale.

8

MONITORUL OFICIAL AL ROMÂNIEI, PARTEA I, Nr. 646/9.IX.2011
C U R T E A,

C U R T E A,

având în vedere actele și lucrările dosarului, constată
următoarele:
Prin Încheierea din 22 septembrie 2010, pronunțată în
Dosarul nr. 722/108/2010, Curtea de Apel Timișoara — Secția
civilă a sesizat Curtea Constituțională cu excepția de
neconstituționalitate a dispozițiilor art. I și II din Ordonanța
de urgență a Guvernului nr. 62/2010 pentru modificarea și
completarea Legii nr. 221/2009 privind condamnările cu
caracter politic și măsurile administrative asimilate
acestora, pronunțate în perioada 6 martie 1945—22
decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în
domeniile proprietății și justiției, precum și unele măsuri
adiacente.
Excepția a fost ridicată de Dumitru Gavrilă cu prilejul
soluționării apelului împotriva Sentinței civile nr. 245 din 7 aprilie
2010, pronunțate de Tribunalul Arad în Dosarul nr. 722/108/2010
având ca obiect despăgubiri în temeiul Legii nr. 221/2009.
În motivarea excepției de neconstituționalitate autorul
acesteia susține, în esență, că Ordonanța de urgență a
Guvernului nr. 62/2010, prin care a fost plafonat cuantumul
despăgubirilor pentru prejudiciile morale suferite de persoanele
condamnate politic sau supuse unor măsuri administrative cu
caracter politic, afectează independența justiției atât timp cât
sunt impuse instanțelor de judecată limite maxime pentru
acordarea acestor despăgubiri. Invocă, în acest sens,
Decretul-lege nr. 118/1990, Ordonanța de urgență a Guvernului
nr. 214/1999, art. 11 din ăPrincipiile fundamentale privind
independența justiției, validate de Adunarea Generală a O.N.U”.
Ordonanța de urgență a Guvernului nr. 62/2010 încalcă
principiul neretroactivității legii, cu excepția legii penale sau
contravenționale mai favorabile, deoarece se aplică și situațiilor
în care există o hotărâre pronunțată de prima instanță, care, deși
nu este definitivă, este legală și temeinică în raport de legislația
aflată în vigoare la momentul pronunțării acesteia. Sunt
invocate, în acest sens, Decizia Curții Constituționale
nr. 830/2008 și Decizia nr. 52/2007 pronunțată în soluționarea
recursului în interesul legii de către Secțiile Unite ale Înaltei Curți
de Casație și Justiție.
Dispozițiile criticate creează situații discriminatorii pentru
diferitele categorii de descendenți ai persoanei condamnate
politic sau supuse unei măsuri administrative cu caracter politic
și generează discriminări în raport de persoanele arestate sau
condamnate în prezent, conform dreptului comun, care, spre
deosebire de deținuții politici, au posibilitatea de a obține
despăgubiri neplafonate, în cazul în care se constată că au fost
condamnate sau arestate pe nedrept.
Contrar dispozițiilor art. 52 alin. (1) și (3) din Constituție, actul
normativ criticat încalcă dreptul la repararea integrală a
prejudiciului. Autorul invocă, în acest sens, Decizia nr. 297 din
21 ianuarie 2009 pronunțată de Înalta Curte de Casație și
Justiție — Secția civilă și de proprietate intelectuală.
În opinia autorului actul normativ criticat a fost adoptat fără a
exista o situație extraordinară a cărei reglementare să nu poată
fi amânată și fără ca urgența să fie motivată în cuprinsul
acestuia, fiind afectate drepturi și libertăți fundamentale.
Totodată, consideră că Ordonanța de urgență a Guvernului
nr. 62/2010 a fost adoptată cu încălcarea interdicțiilor privind
modificarea Legii nr. 221/2009, lege organică.
Curtea de Apel Timișoara — Secția civilă consideră că
excepția de neconstituționalitate invocată este întemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În ceea ce privește obiectul excepției de neconstituționalitate,
Curtea constată că, deși potrivit încheierii de sesizare acesta îl
constituie dispozițiile art. I și II din Ordonanța de urgență a
Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, ordonanță publicată în Monitorul Oficial al
României, Partea I, nr. 446 din 1 iulie 2010, în realitate, autorul
excepției critică doar dispozițiile art. I pct. 1 și art. II din această
ordonanță de urgență, astfel că instanța constituțională urmează
să se pronunțe numai asupra acestor prevederi de lege, care
au următorul cuprins:
— Art. I pct. 1: ăLegea nr. 221/2009 privind condamnările cu
caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
publicată în Monitorul Oficial al României, Partea I, nr. 396 din
11 iunie 2009, se modifică și se completează după cum
urmează:
1. La articolul 5 alineatul (1), litera a) se modifică și va avea
următorul cuprins:
«a) acordarea unor despăgubiri pentru prejudiciul moral
suferit prin condamnare în cuantum de până la:
1. 10.000 de euro pentru persoana care a suferit
condamnarea cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic;
2. 5.000 de euro pentru soțul/soția și descendenții de gradul I;
3. 2.500 de euro pentru descendenții de gradul al II-lea;».”;
— Art. II: ăDispozițiile Legii nr. 221/2009 privind condamnările
cu caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
astfel cum au fost modificate și completate prin prezenta
ordonanță de urgență, se aplică proceselor și cererilor pentru a
căror soluționare nu a fost pronunțată o hotărâre judecătorească
definitivă până la data intrării în vigoare a prezentei ordonanțe
de urgență.”
În opinia autorului excepției de neconstituționalitate, textele
legale criticate încalcă dispozițiile constituționale ale art. 1
alin. (5) privind obligativitatea respectării Constituției și a legilor,
art. 15 alin. (2) privind principiul neretroactivității legii, cu
excepția legii penale sau contravenționale mai favorabile, art. 16
alin. (1) privind egalitatea în drepturi a cetățenilor, art. 21 alin. (3)
privind dreptul la un proces echitabil, art. 52 alin. (1) și (3) privind
dreptul persoanei vătămate de o autoritate publică, art. 115
alin. (1), (4) și (6) privind emiterea ordonanțelor, condițiile de
adoptare a ordonanțelor de urgență și limitele acestora, art. 124
alin. (2) și (3) privind unicitatea, imparțialitatea și egalitatea
justiției și independența judecătorilor și ale art. 148 alin. (2)
privind prioritatea reglementărilor comunitare cu caracter
obligatoriu, precum și prevederile art. 6 paragraful 1 și ale art. 17
din Convenția pentru apărarea drepturilor omului și a libertăților
fundamentale privind dreptul la un proces echitabil și
interzicerea abuzului de drept și ale art. 1 din Protocolul nr. 12
adițional la Convenție privind interzicerea generală a
discriminării.
Examinând excepția de neconstituționalitate, Curtea reține
că, prin Decizia nr. 1.354 din 20 octombrie 2010, publicată în
Monitorul Oficial al României, Partea I, nr. 761 din 15 noiembrie

MONITORUL OFICIAL AL ROMÂNIEI, PARTEA I, Nr. 646/9.IX.2011
2010, a admis excepția de neconstituționalitate, constatând că
dispozițiile art. I pct. 1 și art. II din Ordonanța de urgență a
Guvernului nr. 62/2010 sunt neconstituționale. Cu acel prilej,
Curtea a statuat că dispozițiile legale criticate instituie o
inechitate, fără o motivare temeinică, obiectivă și rațională.
Totodată, Curtea a observat că ătratamentul juridic diferențiat
aplicat celor care se consideră îndreptățiți la despăgubiri pentru
prejudiciul moral suferit prin condamnarea politică, în funcție de
momentul în care hotărârea pronunțată de instanță privind
dreptul la despăgubiri rămâne definitivă, afectează drepturile
persoanelor care nu dețineau o hotărâre definitivă la data intrării
în vigoare a Ordonanței de urgență a Guvernului nr. 62/2010”.
În consecință, Curtea a constatat că dispozițiile art. I pct. 1 și
art. II din Ordonanța de urgență a Guvernului nr. 62/2010 încalcă
prevederile art. 16 alin. (1) din Constituție privind egalitatea în
drepturi.
De asemenea, Curtea a constatat că ăprevederile legale
criticate încalcă și principiul neretroactivității, consacrat de
art. 15 alin. (2) din Constituție, în sensul că se aplică inclusiv
situațiilor în care există o hotărâre judecătorească pronunțată
în primă instanță, care, deși nedefinitivă, poate fi legală și
temeinică prin raportare la legislația aflată în vigoare la data
pronunțării acesteia. Astfel, la data introducerii cererii de
chemare în judecată, sub imperiul Legii nr. 221/2009,
nemodificată prin Ordonanța de urgență a Guvernului
nr. 62/2010, s-a născut un drept la acțiune pentru a solicita

9

despăgubiri neplafonate sub aspectul întinderii, iar Ordonanța
de urgență a Guvernului nr. 62/2010 nu constituie norme de
procedură pentru a se invoca principiul aplicării sale imediate, ci
este un act normativ care cuprinde dispoziții de drept material,
astfel că legea aflată în vigoare la data formulării cererii de
chemare în judecată este aplicabilă pe tot parcursul procesului”.
Pe de altă parte, Curtea a constatat că dispozițiile art. I pct. 1
și art. II ale Ordonanței de urgență a Guvernului nr. 62/2010
ăînfrâng și prevederile art. 115 alin. (6) din Constituție, deoarece
afectează un drept fundamental — egalitatea în drepturi a
cetățenilor, consfințit în prevederile constituționale ale art. 16
alin. (1)”.
Având în vedere argumentele expuse, Curtea a observat că
ănerespectarea acestor norme constituționale atrage și
înfrângerea prevederilor constituționale ale art. 1 alin. (5), potrivit
cărora, «În România, respectarea Constituției, a supremației
sale și a legilor este obligatorie»”.
În aceste condiții, Curtea constată că în prezenta cauză sunt
incidente dispozițiile art. 29 alin. (3) din Legea nr. 47/1992,
potrivit cărora ăNu pot face obiectul excepției prevederile
constatate ca fiind neconstituționale printr-o decizie anterioară a
Curții Constituționale”.
Reținând că acest caz de inadmisibilitate a excepției de
neconstituționalitate a intervenit după sesizarea Curții, excepția
de neconstituționalitate urmează să fie respinsă ca devenită
inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor art. I pct. 1 și art. II din Ordonanța de
urgență a Guvernului nr. 62/2010 pentru modificarea și completarea Legii nr. 221/2009 privind condamnările cu caracter politic și
măsurile administrative asimilate acestora, pronunțate în perioada 6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind reforma în domeniile proprietății și justiției, precum și unele măsuri
adiacente, excepție ridicată de Dumitru Gavrilă în Dosarul nr. 722/108/2010 al Curții de Apel Timișoara — Secția civilă.
Definitivă și general obligatorie.
Pronunțată în ședința publică din data de 16 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Simina Gagu
CURTEA CONSTITUȚIONALĂ

D E C I Z I A Nr. 811
din 21 iunie 2011

referitoare la excepția de neconstituționalitate a prevederilor art. 20 alin. 2 din Legea nr. 15/1990
privind reorganizarea unităților economice de stat ca regii autonome și societăți comerciale
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 20 alin. 2 din Legea nr. 15/1990 privind
reorganizarea unităților economice de stat ca regii autonome și
societăți comerciale, excepție ridicată de Adina Baltac în Dosarul
nr. 453/118/2006 al Judecătoriei Medgidia.
La apelul nominal se prezintă personal autorul excepției.
Lipsesc celelalte părți, față de care procedura de citare este
legal îndeplinită.

10

MONITORUL OFICIAL AL ROMÂNIEI, PARTEA I, Nr. 646/9.IX.2011

Cauza se află în stare de judecată.
Președintele acordă cuvântul autorului excepției care solicită
admiterea acesteia pentru motivele invocate în fața instanței de
judecată.
Reprezentantul Ministerului Public pune concluzii de
respingere ca inadmisibilă a excepției de neconstituționalitate,
întrucât criticile vizează modificarea prevederilor de lege.
C U R T E A,

având în vedere actele și lucrările dosarului, constată
următoarele:
Prin Încheierea din 15 octombrie 2010, pronunțată în Dosarul
nr. 453/118/2006, Judecătoria Medgidia a sesizat Curtea
Constituțională cu excepția de neconstituționalitate a
prevederilor art. 20 alin. 2 din Legea nr. 15/1990 privind
reorganizarea unităților economice de stat ca regii
autonome și societăți comerciale.
Excepția a fost ridicată de Adina Baltac într-o cauză civilă
având ca obiect anularea unui titlu de proprietate.
În motivarea excepției de neconstituționalitate autorul
acesteia consideră că textul de lege criticat este
neconstituțional, întrucât nu sunt exceptate din categoria
bunurilor ce pot face parte din patrimoniul societăților comerciale
și ăproprietățile preluate de regimul comunist cu respectarea
amplasamentului lor”. În opinia sa, prin adăugarea acestei
completări la textul de lege criticat nu s-ar mai aduce atingere
dreptului de proprietate privată și dreptului la moștenire.
Judecătoria Medgidia consideră excepția ca inadmisibilă,
întrucât criticile de neconstituționalitate vizează completarea legii.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Guvernul consideră că excepția este inadmisibilă, deoarece
autorul excepției de neconstituționalitate solicită, de fapt,
completarea legii.

Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, susținerile
părții prezente, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 20 alin. 2 din Legea nr. 15/1990 privind
reorganizarea unităților economice de stat ca regii autonome și
societăți comerciale, publicată în Monitorul Oficial al României,
Partea I, nr. 98 din 8 august 1990, cu modificările ulterioare,
având următoarea redactare: ăBunurile din patrimoniul societății
comerciale sunt proprietatea acesteia, cu excepția celor
dobândite cu alt titlu.”
În opinia autorului excepției de neconstituționalitate,
prevederile de lege criticate contravin dispozițiilor constituționale
ale art. 44 privind dreptul de proprietate privată și art. 46 privind
dreptul la moștenire.
Examinând excepția de neconstituționalitate, Curtea
constată că autorul acesteia solicită, în realitate, completarea
textului de lege criticat, în sensul de a reglementa în categoria
bunurilor exceptate de a face parte din patrimoniul societăților
comerciale și ăproprietățile preluate de regimul comunist cu
respectarea amplasamentului lor”.
O asemenea solicitare nu intră însă în competența de
soluționare a Curții Constituționale, care, conform art. 2 alin. (3)
din Legea nr. 47/1992, se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului.
Așadar, excepția urmează a fi respinsă ca inadmisibilă.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a prevederilor art. 20 alin. 2 din Legea nr. 15/1990 privind
reorganizarea unităților economice de stat ca regii autonome și societăți comerciale, excepție ridicată de Adina Baltac în Dosarul
nr. 453/118/2006 al Judecătoriei Medgidia.
Definitivă și general obligatorie.
Pronunțată în ședința publică din data de 21 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu
CURTEA CONSTITUȚIONALĂ

D E C I Z I A Nr. 812
din 21 iunie 2011

referitoare la excepția de neconstituționalitate a prevederilor art. 10 alin. (1) lit. a) și d)
din Ordonanța de urgență a Guvernului nr. 148/2005 privind susținerea familiei în vederea
creșterii copilului
Augustin Zegrean
Acsinte Gaspar
Petre Lăzăroiu

— președinte
— judecător
— judecător

Mircea Ștefan Minea
Iulia Antoanella Motoc
Ion Predescu

— judecător
— judecător
— judecător

MONITORUL OFICIAL AL ROMÂNIEI, PARTEA I, Nr. 646/9.IX.2011
Puskás Valentin Zoltán
Tudorel Toader
Maria Bratu

— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 10 alin. (1) lit. a) și d) din Ordonanța de
urgență a Guvernului nr. 148/2005 privind susținerea familiei în
vederea creșterii copilului, excepție ridicată din oficiu de
Tribunalul Suceava — Secția comercială, de contencios
administrativ și fiscal în Dosarul nr. 8.180/86/2010.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Președintele acordă cuvântul reprezentantului Ministerului
Public, care pune concluzii de respingere ca neîntemeiată a
excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 15 octombrie 2010, pronunțată în Dosarul
nr. 8.180/86/2010, Tribunalul Suceava — Secția comercială,
de contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 10 alin. (1) lit. a) și d) din Ordonanța de
urgență a Guvernului nr. 148/2005 privind susținerea
familiei în vederea creșterii copilului.
Excepția a fost ridicată din oficiu de instanța de judecată
într-o cauză având ca obiect anularea unui act administrativ.
În motivarea excepției de neconstituționalitate autorul
acesteia consideră că textul de lege criticat contravine
dispozițiilor constituționale ale art. 16 alin. (1) și art. 47 alin. (1),
deoarece, potrivit Ordonanței de urgență a Guvernului
nr. 148/2005, mama căreia îi expiră concediul de maternitate
are un interval rezonabil de timp pentru parcurgerea procedurii
în vederea obținerii indemnizației pentru creșterea copilului, fără
să îi fie afectate drepturile sociale, pe când mama căreia îi
expiră concediul de risc maternal nu beneficiază de termen în
vederea depunerii acelorași diligențe, fiind lipsită de protecție
socială. Or, acest tratament diferit nu are o justificare obiectivă
și rezonabilă, din moment ce atât concediul de risc maternal,
cât și concediul de maternitate sunt legate de naștere, fiind
concedii medicale recunoscute și acordate prin lege. În
consecință, apreciază că ătratamentul legal este discriminatoriu,
fără ca pentru aceasta să existe un scop legitim și o
proporționalitate între scop și mijloacele alese”.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că textele de lege criticate
sunt constituționale. În acest sens arată că prevederile de lege
atacate nu contravin art. 16 alin. (1) din Constituție, întrucât
situațiile obiectiv diferite vizate de cele două ipoteze legale
justifică aplicarea unui tratament juridic diferit, ce nu poate fi
considerat discriminatoriu. În ceea ce privește critica referitoare
la încălcarea dispozițiilor art. 47 alin. (1) din Constituție
apreciază că prevederile de lege criticate sunt conforme regulii
constituționale potrivit căreia statul are obligația să ia măsuri de
dezvoltare economică și de protecție socială de natură să
asigure cetățenilor un nivel de trai decent. În plus, arată că
aspectele criticate vizează interpretarea și aplicarea legii.

11

Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 10 alin. (1) lit. a) și d) din Ordonanța de urgență
a Guvernului nr. 148/2005 privind susținerea familiei în vederea
creșterii copilului, publicată în Monitorul Oficial al României,
Partea I, nr. 1.008 din 14 noiembrie 2005, aprobată cu modificări
și completări prin Legea nr. 7/2007, publicată în Monitorul Oficial
al României, Partea I, nr. 33 din 17 ianuarie 2007, cu modificările
și completările ulterioare, având următoarea redactare:
ă(1) Drepturile prevăzute de prezenta ordonanță de urgență,
reprezentând indemnizație și stimulent, se cuvin și se plătesc
după cum urmează:
a) începând cu ziua următoare celei în care încetează,
conform legii, concediul de maternitate, dacă cererea este
depusă în termen de 60 de zile lucrătoare de la acea dată;
[...]
d) de la data depunerii cererii, pentru toate celelalte situații,
inclusiv pentru cazul în care cererea a fost depusă peste
termenele prevăzute la lit. a), b) și c).”
În opinia autorului excepției de neconstituționalitate,
prevederile de lege criticate contravin dispozițiilor constituționale
ale art. 16 alin. (1) privind egalitatea în drepturi și ale art. 47
alin. (1) privind obligația statului de a asigura cetățenilor un nivel
de trai decent.
Examinând excepția de neconstituționalitate, Curtea reține
următoarele:
Textele de lege criticate stabilesc momentul acordării
drepturilor privind indemnizația pentru creșterea copilului, atât
mamelor cărora le încetează concediul de maternitate, cât și
mamelor cărora le încetează concediul de risc maternal. Astfel,
art. 10 alin. (1) lit. a) din Ordonanța de urgență a Guvernului
nr. 148/2005 stabilește că indemnizația și stimulentul se cuvin și
se plătesc mamei începând cu ziua următoare celei în care
încetează, conform legii, concediul de maternitate, dacă cererea
este depusă în termen de 60 de zile de la această dată, iar la
lit. d) al aceluiași articol se prevede că plata acestei indemnizații
se efectuează de la data depunerii cererii, pentru toate celelalte
situații, inclusiv pentru cazul în care cererea a fost depusă peste
termenele prevăzute de lege.
Cele două ipoteze legale reglementate de normele criticate
vizează situații obiectiv diferite, ceea ce justifică un tratament
juridic diferit. Așadar, nu se poate susține că prevederile de lege
criticate contravin dispozițiilor art. 16 din Constituție.
Împrejurarea că persoana interesată de acordarea
indemnizației nu s-a conformat termenului reglementat de
textele de lege criticate, așa cum rezultă din dosarul instanței
de judecată, dă expresie propriei sale culpe, potrivit principiului
ănemo auditur propriam turpitudinem allegans”.
Nici critica vizând încălcarea dispozițiilor art. 47 alin. (1) din
Constituție, potrivit căreia ăStatul este obligat să ia măsuri de
dezvoltare economică și de protecție socială, de natură să
asigure cetățenilor un nivel de trai decent.”, nu poate fi primită,
întrucât din motivația ordonanței de urgență rezultă că unul din
scopurile sale îl reprezintă îmbunătățirea echilibrului socialeconomic al familiei, în susținerea acesteia pentru creșterea
copilului.

12

MONITORUL OFICIAL AL ROMÂNIEI, PARTEA I, Nr. 646/9.IX.2011

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. 10 alin. (1) lit. a) și d) din Ordonanța de
urgență a Guvernului nr. 148/2005 privind susținerea familiei în vederea creșterii copilului, excepție ridicată din oficiu de Tribunalul
Suceava — Secția comercială, de contencios administrativ și fiscal în Dosarul nr. 8.180/86/2010.
Definitivă și general obligatorie.
Pronunțată în ședința publică din data de 21 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu
CURTEA CONSTITUȚIONALĂ

D E C I Z I A Nr. 813
din 21 iunie 2011

referitoare la excepția de neconstituționalitate a prevederilor art. 63 teza a doua
din Legea nr. 273/2004 privind regimul juridic al adopției
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 63 teza a doua din Legea nr. 273/2004 privind
regimul juridic al adopției, excepție ridicată de Petra Manda în
Dosarul nr. 41.415/3/2009 al Tribunalului Gorj — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Președintele acordă cuvântul reprezentantului Ministerului
Public, care pune concluzii de respingere ca neîntemeiată a
excepției de neconstituționalitate, sens în care invocă
jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 1 octombrie 2010, pronunțată în Dosarul
nr. 41.415/3/2009, Tribunalul Gorj — Secția civilă a sesizat
Curtea Constituțională cu excepția de neconstituționalitate
a prevederilor art. 63 teza a doua din Legea nr. 273/2004
privind regimul juridic al adopției.
Excepția a fost ridicată de Petra Manda într-o cauză civilă
având ca obiect anularea unei adopții.
În motivarea excepției de neconstituționalitate autorul
acesteia susține că textul de lege criticat contravine dispozițiilor
constituționale ale art. 16 alin. (1) și art. 21 alin. (1) și (2), întrucât
reglementează o limitare a categoriei persoanelor care pot

solicita instanței de judecată constatarea nulității adopției, după
dobândirea de către adoptat a capacității de exercițiu, ipoteză în
care acțiunea aparține numai acestuia. Astfel, consideră că atât
adoptatul, cât și adoptatorul trebuie să aibă posibilitatea să
invoce nerespectarea condițiilor de formă și fond ale adopției
după ce adoptatul devine major, deoarece acesta, având
capacitatea de exercițiu deplină, poate să își apere singur
interesele.
Tribunalul Gorj — Secția civilă consideră că prevederile
de lege criticate nu contravin dispozițiilor constituționale
invocate, deoarece legiuitorul, având în vedere principiul
interesului superior al minorului, a instituit o nulitate sub condiție
ce nu poate fi caracterizată ca o nulitate absolută, fiind o
sancțiune juridică subordonată acestui principiu.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 63 teza a doua din Legea nr. 273/2004 privind
regimul juridic al adopției, republicată în Monitorul Oficial al
României, Partea I, nr. 788 din 19 noiembrie 2009, având
următoarea redactare: ă[...] După dobândirea de către adoptat a
capacității depline de exercițiu, acțiunea aparține numai
acestuia.”

MONITORUL OFICIAL AL ROMÂNIEI, PARTEA I, Nr. 646/9.IX.2011
Textele constituționale considerate ca fiind încălcate sunt
cele ale art. 16 alin. (1) privind egalitatea în drepturi și art. 21
alin. (1) și (2) privind accesul liber la justiție.
Examinând excepția de neconstituționalitate, Curtea
constată că prevederile art. 63 din Legea nr. 273/2004 au mai
făcut obiect al controlului de constituționalitate, prin raportare la
aceleași dispoziții din Legea fundamentală și având motivări
similare.
În acest sens este, de exemplu, Decizia nr. 1.327 din
13 octombrie 2009, publicată în Monitorul Oficial al României,
Partea I, nr. 859 din 10 decembrie 2009, Decizia nr. 73 din
21 ianuarie 2010, publicată în Monitorul Oficial al României,
Partea I, nr. 150 din 8 martie 2010, și Decizia nr. 1.023 din
14 septembrie 2010, publicată în Monitorul Oficial al României,
Partea I, nr. 739 din 5 noiembrie 2010, prin care instanța de
contencios constituțional a statuat că reglementarea legală
criticată nu contravine dispozițiilor constituționale ale art. 16 și 21.
În aceste decizii, Curtea a reținut că reglementarea, prin
dispozițiile cuprinse în textul art. 63 din Legea nr. 273/2004, a

13

exercitării acțiunii în declararea nulității adopției reprezintă o
consecință firească a modului în care legiuitorul a conceput și a
definit nulitatea adopției, ca o sancțiune juridică subordonată
ocrotirii interesului superior al copilului. În condițiile în care
adoptatul dobândește capacitatea deplină de exercițiu, nu mai
este necesar ca interesul superior al acestuia să fie apărat pe
calea intentării de către orice persoană interesată a unei cereri
de declarare a nulității adopției și nici pe calea aprecierii de către
instanța de judecată a interesului lui de a se menține adopția. A
admite că și după ce adoptatul a devenit major exercitarea
acțiunii de declarare a adopției ar putea fi exercitată de altă
persoană echivalează cu nerecunoașterea aptitudinii celui în
cauză de a-și identifica propriul interes și, deci, cu negarea
capacității lui de exercițiu.
Atât considerentele, cât și soluția deciziilor menționate își
păstrează valabilitate și în cauza de față, întrucât nu au
intervenit elemente noi, de natură a determina o reconsiderare
a jurisprudenței Curții.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. 63 teza a doua din Legea nr. 273/2004
privind regimul juridic al adopției, excepție ridicată de Petra Manda în Dosarul nr. 41.415/3/2009 al Tribunalului Gorj — Secția
civilă.
Definitivă și general obligatorie.
Pronunțată în ședința publică din data de 21 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 814
din 21 iunie 2011

referitoare la excepția de neconstituționalitate a prevederilor art. 7 alin. 1, 4 și 5
din Legea nr. 85/1992 privind vânzarea de locuințe și spații cu altă destinație construite
din fondurile statului și din fondurile unităților economice sau bugetare de stat
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 7 alin. 1, 4 și 5 din Legea nr. 85/1992 privind
vânzarea de locuințe și spații cu altă destinație construite din

fondurile statului și din fondurile unităților economice sau
bugetare de stat, excepție ridicată de Societatea Comercială
ăAlprom” — S.A. din Pitești în Dosarul nr. 2.994/280/2010 al
Judecătoriei Pitești — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Președintele acordă cuvântul reprezentantului Ministerului
Public, care pune concluzii de respingere ca neîntemeiată a
excepției de neconstituționalitate, sens în care invocă
jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:

14

MONITORUL OFICIAL AL ROMÂNIEI, PARTEA I, Nr. 646/9.IX.2011

Prin Încheierea din 13 octombrie 2010, pronunțată în Dosarul
nr. 2.994/280/2010, Judecătoria Pitești — Secția civilă a
sesizat Curtea Constituțională cu excepția de
neconstituționalitate a prevederilor art. 7 alin. 1, 4 și 5 din
Legea nr. 85/1992 privind vânzarea de locuințe și spații cu
altă destinație construite din fondurile statului și din
fondurile unităților economice sau bugetare de stat.
Excepția a fost ridicată de Societatea Comercială ăAlprom” —
S.A. din Pitești într-o cauză civilă având ca obiect obligația de a
face.
În motivarea excepției de neconstituționalitate autorul
acesteia susține, în esență, că prevederile de lege criticate sunt
neconstituționale, întrucât obligă ăsocietățile comerciale
privatizate la vânzarea locuințelor către titularii contractelor de
închiriere, prin hotărâre judecătorească, fără consimțământul
necesar la încheierea oricărui contract.” În consecință,
societățile comerciale privatizate nu pot fi obligate prin sentințe
judecătorești la înstrăinarea locuințelor, întrucât contractul de
vânzare-cumpărare este un acord între vânzător și cumpărător,
iar condiția esențială pentru validitatea contractului este
consimțământul valabil al părților.
Judecătoria Pitești — Secția civilă apreciază că excepția
este neîntemeiată, ăîntrucât dreptului chiriașului de a cumpăra
locuința îi corespunde obligația unității economice de a vinde
locuința la solicitarea chiriașului, iar Constituția dă legii
posibilitatea de a stabili conținutul și limitele acestor drepturi”.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 7 alin. 1, 4 și 5 din Legea nr. 85/1992 privind
vânzarea de locuințe și spații cu altă destinație construite din
fondurile statului și din fondurile unităților economice sau
bugetare de stat, republicată în Monitorul Oficial al României,
Partea I, nr. 264 din 15 iulie 1998, cu modificările și completările
ulterioare, având următoarea redactare: ăLocuințele construite
din fondurile unităților economice sau bugetare de stat, până la
data intrării în vigoare a prezentei legi, altele decât locuințele de
intervenție, vor fi vândute titularilor contractelor de închiriere, la
cererea acestora, cu plata integrală sau în rate a prețului, în
condițiile Decretului-lege nr. 61/1990 și ale prezentei legi.
[...]
Evaluarea și vânzarea locuințelor prevăzute la alin. 1 și 2 și
la art. 1 alin. 1, pentru care nu s-au încheiat contracte de
vânzare-cumpărare până la data intrării în vigoare a prezentei
legi, se vor face în condițiile Decretului-lege nr. 61/1990 și ale
prezentei legi, completate cu prevederile referitoare la
coeficienții de uzură din Decretul nr. 93/1977, la un preț indexat
în funcție de creșterea salariului minim brut pe țară la data
cumpărării, față de cel existent la data intrării în vigoare a Legii
nr. 85/1992.
Art. 1 alin. 2 se aplică în mod corespunzător.”

În susținerea neconstituționalității acestor prevederi legale,
autorul excepției invocă încălcarea dispozițiilor constituționale
ale art. 44 privind dreptul de proprietate privată, art. 45 privind
libertatea economică, art. 53 referitoare la restrângerea
exercițiului unor drepturi sau al unor libertăți și art. 136 alin. (5)
privind caracterul inviolabil al proprietății. De asemenea, este
invocată încălcarea art. 1 din primul Protocol adițional la
Convenția pentru apărarea drepturilor omului și a libertăților
fundamentale, precum și a art. 480—482 din Codul civil și a
Legii nr. 15/1990.
Examinând excepția de neconstituționalitate, Curtea
constată că reglementarea criticată a mai făcut obiect al
controlului de constituționalitate, prin raportare la aceleași
dispoziții constituționale și convenționale, prilej cu care a statuat
că prevederile art. 7 din Legea nr. 85/1992 sunt constituționale.
În acest sens este Decizia nr. 437 din 26 martie 2009,
publicată în Monitorul Oficial al României, Partea I, nr. 393 din
10 iunie 2009, Decizia nr. 651 din 28 aprilie 2009, publicată în
Monitorul Oficial al României, Partea I, nr. 354 din 27 mai 2009,
precum și Decizia nr. 1.146 din 28 septembrie 2010, publicată în
Monitorul Oficial al României, Partea I, nr. 772 din 18 noiembrie
2010, prin care Curtea a statuat că art. 7 din Legea nr. 85/1992
consacră o normă de justiție socială, întrucât dă posibilitatea
chiriașilor să cumpere locuințele la construirea cărora au
contribuit direct sau indirect în vechiul sistem statal-juridic. Pe
această bază s-a apreciat că dispozițiile criticate sunt nu numai
conforme literei și spiritului art. 44 din Constituție, ci și legitime
din punct de vedere economic, social și moral. Curtea a reținut
că, deși în proprietatea societăților comerciale sau a regiilor
autonome au intrat și locuințele construite din fondurile proprii în
condițiile contractului de privatizare, legiferarea, ulterior adoptării
Constituției, a posibilității ca fiecare chiriaș al unei asemenea
locuințe să devină proprietar nu poate fi privită decât ca o
limitare legală a dreptului de proprietate al persoanelor juridice
respective. Pentru aceleași considerente nu s-a reținut nici
contrarietatea prevederilor criticate raportat la dispozițiile art. 1
din primul Protocol adițional la Convenția pentru apărarea
drepturilor omului și a libertăților fundamentale.
În cazul privatizării unităților din ale căror fonduri a fost
construită locuința ce a făcut obiectul vânzării, obligația de
vânzare către chiriași, prevăzută de dispozițiile Legii nr. 85/1992,
este, astfel cum a statuat Curtea Constituțională, o obligație
in rem, instituită în considerarea obiectului (locuința construită
din fondurile unității economice sau bugetare), iar nu o obligație
in personam, reglementată în considerarea subiectului,
societatea comercială ce a luat naștere pe calea privatizării.
În ceea ce privește pretinsa încălcare a dispozițiilor art. 53
din Constituție, Curtea a reținut că ăacestea sunt aplicabile
numai în ipoteza în care există o restrângere a exercitării
drepturilor și libertăților fundamentale, restrângere care nu a fost
constatată”.
Considerentele și soluțiile deciziilor menționate sunt valabile
și în prezenta cauză, întrucât nu au intervenit elemente noi, de
natură a determina o reconsiderare a jurisprudenței Curții.
În legătură cu susținerile de neconstituționalitate care
vizează încălcarea art. 480—482 din Codul civil și a Legii
nr. 15/1990, Curtea constată că nici acestea nu pot fi acceptate.
Astfel, în temeiul art. 2 alin. (1) din Legea nr. 47/1992 privind
organizarea și funcționarea Curții Constituționale, examinarea
constituționalității unui text de lege are în vedere compatibilitatea
lui cu dispozițiile sau principiile Constituției pretins încălcate, iar
nu compararea mai multor prevederi legale între ele.

MONITORUL OFICIAL AL ROMÂNIEI, PARTEA I, Nr. 646/9.IX.2011

15

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. 7 alin. 1, 4 și 5 din Legea nr. 85/1992 privind
vânzarea de locuințe și spații cu altă destinație construite din fondurile statului și din fondurile unităților economice sau bugetare
de stat, excepție ridicată de Societatea Comercială ăAlprom” — S.A. din Pitești în Dosarul nr. 2.994/280/2010 al Judecătoriei
Pitești — Secția civilă.
Definitivă și general obligatorie.
Pronunțată în ședința publică din data de 21 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 815
din 21 iunie 2011

referitoare la excepția de neconstituționalitate a prevederilor art. 112 din Codul de procedură civilă,
precum și ale art. 30 și art. 35 din Codul familiei
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 112 din Codul de procedură civilă, precum și
ale art. 30 și 35 din Codul familiei, excepție ridicată de Gheorghe
Drăgușin în Dosarul nr. 3.918/269/2007 al Judecătoriei Oltenița.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Președintele acordă cuvântul reprezentantului Ministerului
Public, care pune concluzii de respingere ca inadmisibilă a
excepției de neconstituționalitate, întrucât aceasta nu este
motivată.
C U R T E A,

având în vedere actele și lucrările dosarului, constată
următoarele:
Prin Încheierea din 17 septembrie 2010, pronunțată în
Dosarul nr. 3.918/269/2007, Judecătoria Oltenița a sesizat
Curtea Constituțională cu excepția de neconstituționalitate

a prevederilor art. 112 din Codul de procedură civilă,
precum și ale art. 30 și art. 35 din Codul familiei.
Excepția a fost ridicată de Gheorghe Drăgușin într-un proces
de partaj de bunuri comune.
În motivarea excepției de neconstituționalitate autorul
acesteia enumeră încălcarea mai multor texte din Constituție,
fără a arăta în ce constă pretinsa neconstituționalitate.
Judecătoria Oltenița apreciază că excepția este
neîntemeiată. Astfel, în ce privește art. 112 din Codul de
procedură civilă, arată că acest text de lege nu contravine
prevederilor art. 44 și 53 din Constituție, el reglementând
elementele ce trebuie să le cuprindă o cerere de chemare în
judecată ca act declanșator al unui proces civil. În ceea ce
privește art. 30 din Codul familiei, arată că acesta instituie
prezumția comunității bunurilor dobândite de soți în timpul
căsătoriei. Potrivit prevederilor art. 35 din același cod, soții
administrează și folosesc împreună bunurile comune și dispun
tot astfel de ele. Aceste prevederi de lege sunt imperative și soții,
prin voința lor, nu le pot înlătura.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege

16

MONITORUL OFICIAL AL ROMÂNIEI, PARTEA I, Nr. 646/9.IX.2011

criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 112 din Codul de procedură civilă, astfel cum a
fost modificat prin Legea nr. 202/2010 privind unele măsuri
pentru accelerarea soluționării proceselor, publicată în Monitorul
Oficial al României, Partea I, nr. 714 din 26 octombrie 2010, care
a intrat în vigoare, potrivit art. XXVIII al acestei legi, la data de
25 noiembrie 2010, precum și art. 30 și 35 din Codul familiei,
republicat în Buletinul Oficial nr. 13 din 18 aprilie 1956.
Aceste texte de lege au următoarea redactare:
— Art. 112 din Codul de procedură civilă: ăCererea de
chemare în judecată va cuprinde:
1. numele și prenumele, domiciliul sau reședința părților ori,
pentru persoanele juridice, denumirea și sediul lor, precum și,
după caz, numărul de înmatriculare în registrul comerțului sau
de înscriere în registrul persoanelor juridice, codul fiscal și contul
bancar. Dispozițiile art. 82 alin. 1 teza a II-a sunt aplicabile. Dacă
reclamantul locuiește în străinătate, va arăta și domiciliul ales
în România, unde urmează să i se facă toate comunicările
privind procesul;
2. numele și calitatea celui care reprezintă partea în proces,
iar în cazul reprezentării prin avocat, numele acestuia și sediul
profesional. Dispozițiile art. 82 alin. 1 teza a II-a sunt aplicabile
în mod corespunzător;
3. obiectul cererii și valoarea lui, după prețuirea
reclamantului, atunci când prețuirea este cu putință.
Pentru identificarea nemișcătoarelor se va arăta comuna și
județul, strada și numărul, iar, în lipsă, vecinătățile, etajul și
apartamentul, sau, când nemișcătorul este înscris în cartea
funciară, numărul de carte funciară și numărul topografic;
4. arătarea motivelor de fapt și de drept pe care se
întemeiază cererea;
5. arătarea dovezilor pe care se sprijină fiecare capăt de cerere.
Când dovada se face prin înscrisuri, se vor alătura la cerere
atâtea copii câți pârâți sunt, mai mult câte o copie de pe fiecare
înscris, pentru instanță; copiile vor fi certificate de reclamant că
sunt la fel cu originalul.

Se va putea depune și numai o parte dintr-un înscris privitor
la pricină, rămânând ca instanța să dispună, la nevoie,
înfățișarea înscrisului în întregime.
Dacă înscrisurile sunt scrise în limbă străină sau cu litere
vechi, se vor depune traduceri sau copii cu litere latine,
certificate de parte.
Când reclamantul voiește să-și dovedească cererea sau
vreunul din capetele cererii sale, prin interogatorul sau
jurământul pârâtului, va cere înfățișarea în persoană a acestuia.
Când se va cere dovada cu martori, se vor arăta numele și
locuința martorilor, dispozițiile art. 82 alin. 1 teza a II-a fiind
aplicabile în mod corespunzător;
6. semnătura.”;
— Art. 30 din Codul familiei: ă(1) Bunurile dobândite în timpul
căsătoriei, de oricare dintre soți, sunt, de la data dobândirii lor,
bunuri comune ale soților.
(2) Orice convenție contrară este nulă.
(3) Calitatea de bun comun nu trebuie să fie dovedită.”;
— Art. 35 din Codul familiei: ă(1) Soții administrează și
folosesc împreună bunurile comune și dispun tot astfel de ele.
(2) Oricare dintre soți, exercitând singur aceste drepturi, este
socotit că are și consimțământul celuilalt soț. Cu toate acestea,
niciunul dintre soți nu poate înstrăina și nici nu poate greva un
teren sau o construcție ce face parte din bunurile comune, dacă
nu are consimțământul expres al celuilalt soț.
În susținerea neconstituționalității prevederilor de lege
criticate este invocată încălcarea dispozițiilor art. 44 privind
dreptul de proprietate privată și ale art. 53 privind restrângerea
exercițiului unor drepturi sau al unor libertăți.
Analizând excepția de neconstituționalitate, Curtea constată
că aceasta nu este motivată în sensul art. 10 alin. (2) din Legea
nr. 47/1992, potrivit căruia sesizările trebuie făcute în formă
scrisă și motivată.
Simpla enumerare în susținerea excepției a unor prevederi
constituționale pretins încălcate nu este de natură să satisfacă
exigențele acestui text de lege, iar Curtea nu se poate substitui
autorului acesteia în ce privește motivarea. În acest sens,
Curtea s-a pronunțat prin mai multe decizii, dintre care, cu titlu
exemplificativ, menționăm Decizia nr. 154 din 19 septembrie
2000, publicată în Monitorul Oficial al României, Partea I, nr. 516
din 20 octombrie 2000, și Decizia nr. 935 din 6 iulie 2010,
publicată în Monitorul Oficial al României, Partea I, nr. 561 din
10 august 2010.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a prevederilor art. 112 din Codul de procedură civilă, precum
și ale art. 30 și art. 35 din Codul familiei, excepție ridicată de Gheorghe Drăgușin în Dosarul nr. 3.918/269/2007 al Judecătoriei
Oltenița.
Definitivă și general obligatorie.
Pronunțată în ședința publică din data de 21 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu

MONITORUL OFICIAL AL ROMÂNIEI, PARTEA I, Nr. 646/9.IX.2011

17

CURTEA CONSTITUȚIONALĂ

D E C I Z I A Nr. 816
din 21 iunie 2011

referitoare la excepția de neconstituționalitate a prevederilor art. II din Legea nr. 175/2010
pentru modificarea Legii nr. 230/2007 privind înființarea, organizarea și funcționarea
asociațiilor de proprietari
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. II din Legea nr. 175/2010 pentru modificarea
Legii nr. 230/2007 privind înființarea, organizarea și funcționarea
asociațiilor de proprietari, excepție ridicată de Societatea
Comercială ăApa Canal” — S.A. din Galați în Dosarul
nr. 1.431/233/2010 al Judecătoriei Galați.
La apelul nominal răspunde, pentru autorul excepției,
consilierul juridic Violeta Laura Cazan, cu delegație depusă la
dosar. Lipsește partea Asociația de Locatari nr. 863 Galați, față
de care procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului autorului excepției, care solicită
admiterea acesteia pentru motivele invocate în fața instanței de
judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
arătând că este opțiunea legiuitorului ca pentru o perioadă de
timp determinată să scutească de la plata unor penalități
anumite categorii de persoane, și anume pe cele cu venituri
reduse, dându-le totodată posibilitatea de a-și achita cotele de
întreținere.
C U R T E A,

având în vedere actele și lucrările dosarului, constată
următoarele:
Prin Încheierea din 15 octombrie 2010, pronunțată în Dosarul
nr. 1.431/233/2010, Judecătoria Galați a sesizat Curtea
Constituțională cu excepția de neconstituționalitate a
prevederilor art. II din Legea nr. 175/2010 pentru
modificarea Legii nr. 230/2007 privind înființarea,
organizarea și funcționarea asociaților de proprietari,
excepție ridicată de Societatea Comercială ăApa Canal” — S.A.
din Galați, într-o cauză civilă având ca obiect o somație de plată.
În motivarea excepției de neconstituționalitate autorul
acesteia susține că prevederile de lege criticate contravin
dispozițiilor constituționale referitoare la garantarea dreptului de
proprietate și a creanțelor asupra statului, deoarece penalitățile
reprezintă, în accepțiunea jurisprudenței Curții Europene a
Drepturilor Omului, un drept de creanță, ce are semnificația unui
bun și, în consecință, reprezintă un drept de proprietate. Potrivit
acestei jurisprudențe (Hotărârea pronunțată în Cauza Pesson
Compania Naviera S.A. împotriva Belgiei, 1995), protecția
instituită de art. 1 din Primul Protocol adițional la Convenția
pentru apărarea drepturilor omului și a libertăților fundamentale

include în noțiunea de bun și interesele economice ale unei
persoane dacă se prezintă sub forma unei speranțe legitime.
În continuare, arată că prevederile art. II din Legea
nr. 175/2010 dispun că sumele cu titlu de penalități datorate
către asociațiile de proprietari vor fi anulate din obligațiile
contractuale existente între asociațiile de proprietari și
societatea furnizoare de servicii. În aceste condiții, creditorul
obligației principale nu mai are dreptul să pretindă pentru
întârzierea plății respective penalități, fiind lipsit de orice
modalitate de compensare. Mai mult, contrar prevederilor Legii
nr. 175/2010, penalitățile de întârziere datorate de utilizatorii
serviciilor de alimentare cu apă și de canalizare continuă să fie
prevăzute în actele normative ce reglementează aceste servicii
[art. 42 alin. (10) din Legea nr. 51/2006 și art. 30 alin. (4) din
Legea nr. 241/2006], având caracterul unor norme speciale ce
se aplică cu prioritate față de reglementările ce vizează
organizarea și funcționarea asociațiilor de proprietari.
Totodată, consideră că prevederile de lege criticate contravin
principiului constituțional al neretroactivității legii, deoarece
modifică raporturi juridice născute anterior și ale căror efecte sau consumat deja prin nașterea obligației de plată, în speță plata
de penalități.
De asemenea, în opinia autorului excepției de
neconstituționalitate, prevederile de lege criticate contravin și
art. 1 alin. (4) din Constituție referitor la principiul separației
puterilor în stat, în ipoteza în care obligarea asociației la plata
penalităților către furnizorul de utilități publice a fost dispusă prin
hotărâri judecătorești irevocabile.
Judecătoria Galați consideră că prevederile de lege criticate
contravin dispozițiilor art. 44 alin. (1) și art. 16 alin. (1) din
Constituție, întrucât anulează un drept de creanță ce reprezintă
un ăobiect” al dreptului de proprietate și, totodată, ăintroduce o
discriminare de tratament între consumatorul final asociațiefurnizor de servicii, pe de o parte, și furnizor de servicii-furnizor
de materii prime, pe de altă parte”.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Guvernul consideră excepția întemeiată, sens în care arată
că, potrivit textului de lege criticat, sunt anulate fără compensație
creanțele furnizorilor de servicii de utilități publice, de natura
penalităților de întârziere, pe care le au împotriva debitorilor,
ceea ce semnifică o lipsire de proprietate în sensul art. 10
paragraful 1 din Primul Protocol adițional la Convenția pentru
apărarea drepturilor omului și a libertăților fundamentale. Este
invocată jurisprudența Curții Europene a Drepturilor Omului cu
privire la semnificația noțiunii de ăbun” (Cauza Saggio contra
Italiei și Cauza Șandor și Virgil Ionescu contra României).
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, susținerile

18

MONITORUL OFICIAL AL ROMÂNIEI, PARTEA I, Nr. 646/9.IX.2011

părții prezente, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă art. II din Legea nr. 175/2010
pentru modificarea Legii nr. 230/2007 privind înființarea,
organizarea și funcționarea asociațiilor de proprietari, publicată
în Monitorul Oficial al României, Partea I, nr. 502 din 20 iulie
2010, text de lege care are următoarea redactare:
ă(1) Proprietarii care își achită integral cotele de contribuție la
cheltuielile asociațiilor de proprietari în termen de 12 luni de la
data intrării în vigoare a prezentei legi vor fi scutiți de la plata
penalităților generate de suma restantă cu titlu de bază. Prin
cotele de contribuție la cheltuielile asociațiilor de proprietari se
înțelege datoria cu titlu de bază fără suma rezultată din
penalități.
(2) Prevederile alin. (1) se aplică și chiriașilor care dețin
spațiu locativ în baza unui contract de închiriere cu autoritățile
administrației publice locale, centrale sau cu orice instituție a
statului.
(3) Prevederile alin. (1) și (2) se aplică familiilor al căror venit
net minim lunar pe membru de familie, respectiv al persoanei
singure, nu depășește suma de 1.000 lei.
(4) Sumele cu titlu de penalități datorate către asociațiile de
proprietari, anulate conform prezentei legi, vor fi anulate și din
obligațiile contractuale existente între asociațiile de proprietari
și societatea furnizoare de servicii.”
În susținerea neconstituționalității textului de lege criticat sunt
invocate dispozițiile constituționale ale art. 1 alin. (4) referitor la
principiul separației și echilibrului puterilor, art. 15 alin. (2) privind
neretroactivitatea legii, art. 44 alin. (1) privind dreptul de
proprietate privată și art. 136 alin. (5) referitor la inviolabilitatea
proprietății private. Este invocată și încălcarea art. 1 din Primul
Protocol adițional la Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea reține
următoarele:
Prevederile de lege criticate exonerează de la plata
penalităților generate de suma restantă cu titlu de bază familiile
de proprietari și chiriași care dețin spații locative în baza unor
contracte de închiriere cu autoritățile administrației publice
locale, centrale sau orice instituție a statului și al căror venit
minim lunar pe membru de familie nu depășește suma de
1.000 lei. De asemenea, prevederile de lege criticate
exonerează de la plata penalităților rezultate din neîndeplinirea
obligațiilor contractuale față de societatea furnizoare de servicii
și asociațiile de proprietari.

Scopul reglementărilor legale examinate este acela de a se
asigura plata la termen a prestărilor de servicii comunitare de
utilitate publică [potrivit art. 1 alin. (21) din Legea nr. 241/2006 a
serviciului de alimentare cu apă și de canalizare, publicată în
Monitorul Oficial al României, Partea I, 563 din 29 iunie 2006,
serviciul public de alimentare cu apă și de canalizare face parte
din sfera serviciilor comunitare de utilități publice], de către toți
beneficiarii, problema fiind de interes general. Intervenția
legiuitorului în acest domeniu este justificată nu numai pentru
instituirea de măsuri de protecție socială, dar și pentru faptul că
acești operatori economici sunt regii autonome de stat. În aceste
condiții, beneficiarii acestor scutiri sunt stimulați să achite cotele
de întreținere curentă pentru serviciile prestate de către furnizori.
În ceea ce privește susținerea că textul de lege criticat
contravine principiului constituțional al neretroactivității legii,
consacrat de art. 15 alin. (2) din Legea fundamentală, Curtea
observă că prevederile de lege criticate sunt de imediată
aplicare, dispunând numai pentru perioada ce urmează intrării
lor în vigoare.
În jurisprudența sa, Curtea Constituțională a stabilit, de
principiu, cu prilejul soluționării unor excepții de
neconstituționalitate având ca obiect alte dispoziții legale criticate
pentru încălcarea dispozițiilor art. 15 alin. (2) din Constituție, că
ăo lege nu este retroactivă atunci când modifică pentru viitor o
stare de drept născută anterior și nici atunci când suprimă
producerea în viitor a efectelor unei situații juridice constituite sub
imperiul legii vechi, pentru că în aceste cazuri legea nouă nu face
altceva decât să refuze supraviețuirea legii vechi și să
reglementeze modul de acțiune în timpul următor intrării ei în
vigoare, adică în domeniul ei propriu de aplicare” (Decizia nr. 330
din 27 noiembrie 2001, publicată în Monitorul Oficial al României,
Partea I, nr. 59 din 28 ianuarie 2002; în același sens este și
Decizia nr. 73 din 6 martie 2001, publicată în Monitorul Oficial al
României, Partea I, nr. 240 din 11 mai 2001).
Cu privire la susținerea potrivit căreia prevederile de lege
criticate contravin art. 44 alin. (1) și art. 136 alin. (5) din
Constituție, precum și art. 1 din Primul Protocol adițional la
Convenția pentru apărarea drepturilor omului și a libertăților
fundamentale, cu motivarea că penalitățile în accepțiunea
jurisprudenței Curții Europene a Drepturilor Omului reprezintă
un bun, Curtea constată că nici aceasta nu poate fi primită.
În acest sens, Curtea Europeană a Drepturilor Omului, în
Hotărârea din 26 septembrie 2000, pronunțată în Cauza King și
alții versus Marea Britanie, interpretând înțelesurile noțiunilor de
ăbunuri” și ăproprietate”, a statuat că nu pot fi considerate un
bun, în sensul convenției, câștigurile viitoare, decât de la
momentul la care sunt percepute ori există deja o creanță
executorie.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1— 3, al
art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. II din Legea nr. 175/2010 pentru modificarea
Legii nr. 230/2007 privind înființarea, organizarea și funcționarea asociațiilor de proprietari, excepție ridicată de Societatea
Comercială ăApa Canal” — S.A. din Galați în Dosarul nr. 1.431/233/2010 al Judecătoriei Galați.
Definitivă și general obligatorie.
Pronunțată în ședința publică din data de 21 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu

MONITORUL OFICIAL AL ROMÂNIEI, PARTEA I, Nr. 646/9.IX.2011

19

CURTEA CONSTITUȚIONALĂ

D E C I Z I A Nr. 818
din 21 iunie 2011

referitoare la excepția de neconstituționalitate a prevederilor art. 13 alin. (2)
din Legea fondului funciar nr. 18/1991
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 13 alin. (2) din Legea fondului funciar
nr. 18/1991, excepție ridicată de Maria Rizescu, Violeta
Gheorghe, Ioana Baciu, Cosmina-Mihaela Ionescu și RodicaGigia Badea în Dosarul nr. 2.402/330/2010 al Judecătoriei
Urziceni.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Președintele acordă cuvântul reprezentantului Ministerului
Public, care pune concluzii de respingere ca neîntemeiată a
excepției de neconstituționalitate, sens în care invocă
jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Sentința civilă nr. 1.643 din 27 octombrie 2010,
pronunțată în Dosarul nr. 2.420/330/2010, Judecătoria
Urziceni a sesizat Curtea Constituțională cu excepția de
neconstituționalitate a prevederilor art. 13 alin. (2) din Legea
fondului funciar nr. 18/1991.
Excepția a fost ridicată de Maria Rizescu, Violeta Gheorghe,
Ioana Baciu, Cosmina-Mihaela Ionescu și Rodica-Gigia Badea
într-un litigiu de fond funciar.
În motivarea excepției de neconstituționalitate autorii
acesteia susțin, în esență, ăcă prevederile de lege criticate, astfel
cum sunt formulate, și mai ales folosirea expresă a noțiunii de
moștenitori produc o profundă inegalitate între persoanele cu
vocație succesorală care înainte de apariția Legii nr. 18/1991 au
renunțat expres la succesiunea defuncților părinți și cei care au
acceptat moștenirea în condițiile în care terenurile agricole nu se
găseau în circuitul agricol.” În urma aplicării de către instanța de
judecată a prevederilor art. 13 alin. (2) din Legea nr. 18/1991,
autorii excepției nu și-au putut valorifica dreptul succesoral din
titlul de proprietate.
Judecătoria
Urziceni
consideră
excepția
de
neconstituționalitate neîntemeiată. În acest sens, face referire
la Decizia nr. XI din 5 februarie 2007 a Înaltei Curți de Casație
și Justiție cu privire la aplicarea dispozițiilor art. 13 din Legea
fondului funciar nr. 18/1991, prin care s-a stabilit că beneficiază
de repunerea în termenul de acceptare a succesiunii numai
moștenitorii care nu au acceptat succesiunea în termenul
prevăzut de art. 700 din Codul civil, iar nu și cei care au renunțat
la moștenire.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând sentința civilă, raportul întocmit de judecătorulraportor, concluziile procurorului, prevederile de lege criticate,
raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției îl reprezintă art. 13 alin. (2) din Legea
fondului funciar nr. 18/1991, republicată în Monitorul Oficial al
României, Partea I, nr. 1 din 5 ianuarie 1998, cu modificările și
completările ulterioare, care are în prezent următorul cuprins:
ăMoștenitorii care nu-și pot dovedi această calitate, întrucât
terenurile nu s-au găsit în circuitul civil, sunt socotiți repuși de
drept în termenul de acceptare cu privire la cota ce li se cuvine
din terenurile ce au aparținut autorului lor. Ei sunt considerați că
au acceptat moștenirea prin cererea pe care o fac comisiei.”
Textele constituționale considerate ca fiind încălcate sunt
cele ale art. 16 alin. (1) și (2) privind egalitatea în drepturi, art. 21
privind accesul liber la justiție și art. 44 alin. (1) și (2) privind
dreptul de proprietate privată și art. 46 privind dreptul la
moștenire.
Examinând excepția de neconstituționalitate, Curtea reține
următoarele:
Prevederile art. 13 alin. (2) din Legea fondului funciar
nr. 18/1991 au mai fost supuse controlului de constituționalitate
pentru critici similare. Astfel, în Decizia nr. 1.221 din
20 decembrie 2007, publicată în Monitorul Oficial al României,
Partea I, nr. 125 din 18 februarie 2008, și Decizia nr. 1.136 din
15 septembrie 2009, publicată în Monitorul Oficial al României,
Partea I, nr. 712 din 22 octombrie 2009, Curtea a reținut că
prevederile Legii nr. 18/1991 au ca scop reconstituirea dreptului
de proprietate sau constituirea acestuia în favoarea foștilor
cooperatori, a moștenitorilor acestora și a altor persoane care la
data intrării în vigoare a legii nu aveau calitatea de proprietari
asupra terenurilor ce constituie fondul funciar al României.
Așadar, având în vedere obiectul de reglementare al legii —
fondul funciar al României — și scopul declarat al acesteia —
reconstituirea dreptului de proprietate asupra terenurilor preluate
de cooperativele agricole de producție sau de către stat, către
foștii proprietari sau moștenitorii acestora, reglementarea
condițiilor în care operează aceasta, inclusiv sub aspectul
persoanelor îndreptățite, constituie opțiunea legiuitorului, în
acord cu politica economică a statului și cu finalitatea reparatorie
a legii.
De aceea, dreptul moștenitorilor la reconstituirea dreptului
de proprietate este în concordanță cu caracterul reparatoriu al
legii, respectându-se astfel dreptul de proprietate din patrimoniul
succesoral ce urmează a fi dobândit de moștenitori. În acest
sens, cererea depusă la comisia locală de fond funciar
reprezintă, potrivit legii, o repunere de drept în termenul de
acceptare a moștenirii, termen ce a fost prelungit prin art. III din

20

MONITORUL OFICIAL AL ROMÂNIEI, PARTEA I, Nr. 646/9.IX.2011

titlul VI al Legii nr. 247/2005 privind reforma în domeniile
proprietății și justiției, precum și unele măsuri adiacente.
De altfel, Curtea a mai reținut, făcând referire la jurisprudența
sa, că problema garantării și ocrotirii proprietății nu poate fi
invocată decât după reconstituirea sau constituirea dreptului de
proprietate în persoana fostului titular.
În ceea ce privește pretinsa încălcare a dispozițiilor art. 46
din Legea fundamentală, Curtea, în jurisprudența sa (de
exemplu, Decizia nr. 155 din 12 octombrie 1999, publicată în
Monitorul Oficial al României, Partea I, nr. 600 din 8 decembrie
1999), a statuat că Legea nr. 18/1991 nu numai că nu este
potrivnică dreptului de moștenire garantat de Constituție, ci,
dimpotrivă, creează condițiile necesare pentru ca el să poată fi

exercitat, prin aceea că restabilește pentru viitor dreptul de
proprietate în patrimoniul succesoral ce urmează a fi dobândit
de moștenitori, iar normele prin care legea face efectivă
exercitarea dreptului de succesiune sunt toate în favoarea
moștenitorilor.
Atât considerentele, cât și soluțiile deciziilor menționate sunt
valabile și în cauza de față, întrucât nu au intervenit elemente
noi, de natură a reconsidera jurisprudența invocată.
În fine, cu privire la aspectele de fapt invocate de autorii
excepției, Curtea constată că acestea sunt de competența
instanței judecătorești, fiind probleme de aplicare și interpretare
a legii.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. 13 alin. (2) din Legea fondului funciar
nr. 18/1991, excepție ridicată de Maria Rizescu, Violeta Gheorghe, Ioana Baciu, Cosmina-Mihaela Ionescu și Rodica-Gigia Badea
în Dosarul nr. 2.402/330/2010 al Judecătoriei Urziceni.
Definitivă și general obligatorie.
Pronunțată în ședința publică din data de 21 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 820
din 21 iunie 2011

referitoare la excepția de neconstituționalitate a prevederilor art. 1 alin. (1) și (11) și art. 3 alin. (6)
din Ordonanța de urgență a Guvernului nr. 94/2000 privind retrocedarea unor bunuri imobile
care au aparținut cultelor religioase din România, precum și a prevederilor acestei ordonanțe
în ansamblul său
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 1 alin. (1) și (11) și art. 3 alin. (6) din
Ordonanța de urgență a Guvernului nr. 94/2000 privind
retrocedarea unor bunuri imobile care au aparținut cultelor
religioase din România, precum și a prevederilor acestei
ordonanțe în ansamblul său, excepție ridicată de Clubul Sportiv

Școlar ăȘoimii Sibiului” în Dosarul nr. 3.523/85/2009 al Curții de
Apel Alba Iulia– Secția de contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă cu privire la cererea de acordare
a unui nou termen de judecată în vederea angajării unui
apărător, formulată de Clubul Sportiv Școlar ăȘoimii Sibiului”.
Reprezentantul Ministerului Public se opune acordării unui
nou termen, având în vedere că excepția a fost ridicată la data
de 14 octombrie 2010.
Curtea respinge cererea formulată de Clubul Sportiv Școlar
ăȘoimii Sibiului”.
Cauza se află în stare de judecată.
Reprezentantul Ministerului Public pune concluzii de
respingere ca inadmisibilă a excepției de neconstituționalitate,
întrucât criticile de neconstituționalitate vizează aplicarea legii.

MONITORUL OFICIAL AL ROMÂNIEI, PARTEA I, Nr. 646/9.IX.2011
C U R T E A,

având în vedere actele și lucrările dosarului, constată
următoarele:
Prin Încheierea din 14 octombrie 2010, pronunțată în Dosarul
nr. 3.523/85/2009, Curtea de Apel Alba Iulia — Secția de
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 1 alin. (1) și (11) și art. 3 alin. (6) din
Ordonanța de urgență a Guvernului nr. 94/2000 privind
retrocedarea unor bunuri imobile care au aparținut cultelor
religioase din România, precum și a prevederilor acestei
ordonanțe în ansamblul său, excepție ridicată de Clubul
Sportiv Școlar ăȘoimii Sibiului” într-un litigiu de contencios
administrativ.
În motivarea excepției de neconstituționalitate autorul
acesteia susține că prevederile de lege criticate contravin
dispozițiilor constituționale, întrucât imobilul ce face obiectul
litigiului este proprietatea statului, făcând parte din proprietatea
publică. În anul 1942 acest imobil a fost predat gratuit Grupului
etnic german de către Biserica Regnicoloră Evanghelică, grup
care era de fapt o organizație de tip fascist.
În urma Convenției de Armistițiu din anul 1944 și a Tratatului
de Pace din anul 1947 la care România ăa aderat”, aceste
organizații au fost dizolvate, iar bunurile care le aparțineau au
trecut în proprietatea statului. În aceste condiții, legile de
restituire a bunurilor imobile către organizații de acest fel
contravin actelor internaționale menționate. Totodată, scoaterea
acestui imobil din proprietatea publică pentru un interes privat
contravine și art. 136 din Constituție.
Curtea de Apel Alba Iulia — Secția de contencios
administrativ și fiscal consideră excepția nefondată; textele
de lege criticate nu contravin dispozițiilor constituționale și din
actele internaționale invocate.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile de lege
criticate sunt constituționale, sens în care arată că scopul
Ordonanței de urgență a Guvernului nr. 94/2000 a fost acela de
a retroceda foștilor proprietari imobilele ce au aparținut cultelor
religioase, care au fost preluate în mod abuziv, cu titlu sau fără
titlu, de către stat, organizații cooperatiste sau orice alte
persoane juridice în perioada 6 martie 1945—22 decembrie
1989, fiind adoptată în concordanță cu art. 44 alin. (1) din
Constituție.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 1 alin. (1) și (11) și art. 3 alin. (6) din Ordonanța
de urgență a Guvernului nr. 94/2000 privind retrocedarea unor
bunuri imobile care au aparținut cultelor religioase din România,
republicată în Monitorul Oficial al României, Partea I, nr. 797 din

21

1 septembrie 2005, precum și prevederile acestei ordonanțe în
ansamblul său.
Textele criticate din ordonanță au următoarea redactare:
—Art. 1 alin. (1) și (11): ă(1) Imobilele care au aparținut
cultelor religioase din România și au fost preluate în mod abuziv,
cu sau fără titlu, de statul român, de organizațiile cooperatiste
sau de orice alte persoane juridice în perioada 6 martie 1945—
22 decembrie 1989, altele decât lăcașele de cult, aflate în
proprietatea statului, a unei persoane juridice de drept public
sau în patrimoniul unei persoane juridice din cele prevăzute la
art. 2, se retrocedează foștilor proprietari, în condițiile prezentei
ordonanțe de urgență.
[...]
(11) Odată cu imobilele retrocedate în natură se restituie și
bunurile mobile, dacă acestea au fost preluate împreună cu
imobilul respectiv și dacă acestea mai există la data depunerii
cererii de retrocedare. Deținătorul actual al imobilului, la
solicitarea și în prezența reprezentantului cultului religios care a
depus cererea de retrocedare, va proceda la efectuarea
inventarului bunurilor mobile existente în imobil, în termen de 30
de zile de la data depunerii cererii de retrocedare. În cazul
nerespectării acestui termen se va urma procedura prevăzută
la art. 46 alin. (2)—(4) din Legea nr. 10/2001 privind regimul
juridic al unor imobile preluate în mod abuziv în perioada 6
martie 1945—22 decembrie 1989, republicată, cu modificările
și completările ulterioare.”;
— Art. 3 alin. (6): ăComisia specială de retrocedare sau, după
caz, unitatea deținătoare prevăzută la art. 2 va analiza
documentația prezentată de solicitanți pentru fiecare imobil și
va dispune, prin decizie motivată, retrocedarea imobilelor
solicitate de cultele religioase, respingerea cererii de
retrocedare, dacă se apreciază că aceasta nu este întemeiată,
sau va propune acordarea măsurilor reparatorii în echivalent, în
condițiile stabilite prin legea specială. În situația în care imobilul
este înscris în Lista monumentelor istorice, în decizia de
retrocedare se va menționa că proprietarul are drepturile și
obligațiile prevăzute de lege.”
În opinia autorului excepției de neconstituționalitate, textul de
lege criticat contravine dispozițiilor constituționale ale art. 15
alin. (2) privind neretroactivitatea legii, art. 20 referitor la tratatele
internaționale privind drepturile omului și ale art. 136 privind
proprietatea.
Analizând criticile de neconstituționalitate, Curtea constată
că de fapt autorul excepției contestă calitatea de persoană
îndreptățită a Consistoriului Superior al Bisericii Evanghelice CA
din România, considerând că adevăratul proprietar al imobilului
în litigiu (care are ca obiect contestarea deciziei emise de
Comisia specială de retrocedare a unor imobile ce au aparținut
cultelor religioase din România) este statul român.
Așadar, susținerile autorului excepției privesc aplicarea legii
de către instanța de judecată, fără a fi veritabile critici de
constituționalitate. Doar instanța de judecată are competența
ca, pe baza probelor existente la dosarul cauzei, să stabilească
calitatea de persoană îndreptățită să solicite retrocedarea
imobilului, potrivit reglementărilor cuprinse în ordonanța criticată.
Curtea Constituțională a statuat în repetate rânduri că nu
intră în atribuțiile sale cenzurarea aplicării legii de către
instanțele judecătorești, controlul judecătoresc realizându-se
exclusiv în cadrul sistemului căilor de atac prevăzut de lege. În
acest sens, potrivit art. 126 alin. (1) din Constituție, ăJustiția se
realizează prin Înalta Curte de Casație și Justiție și prin celelalte
instanțe judecătorești stabilite de lege”.

22

MONITORUL OFICIAL AL ROMÂNIEI, PARTEA I, Nr. 646/9.IX.2011

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 1 alin. (1) și (11) și art. 3 alin. (6) din
Ordonanța de urgență a Guvernului nr. 94/2000 privind retrocedarea unor bunuri imobile care au aparținut cultelor religioase din
România, precum și a prevederilor acestei ordonanțe în ansamblul său, excepție ridicată de Clubul Sportiv Școlar ăȘoimii Sibiului”
în Dosarul nr. 3.523/85/2009 al Curții de Apel Alba Iulia — Secția de contencios administrativ și fiscal.
Definitivă și general obligatorie.
Pronunțată în ședința publică din data de 21 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 821
din 21 iunie 2011

referitoare la excepția de neconstituționalitate a prevederilor art. 480 și art. 584 din Codul civil
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 480 și art. 584 din Codul civil, excepție ridicată
de Societatea Comercială ăSandra Automobile” — S.R.L. din
Iași în Dosarul nr. 19.585/245/2006 al Tribunalului Iași — Secția
civilă.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 26 octombrie 2010, pronunțată în Dosarul
nr. 19.585/245/2006, Tribunalul Iași — Secția civilă a sesizat
Curtea Constituțională cu excepția de neconstituționalitate
a prevederilor art. 480 și art. 584 din Codul civil, excepție
ridicată de Societatea Comercială ăSandra Automobile” —
S.R.L. din Iași într-un proces de revendicare-grănițuire.
În motivarea excepției de neconstituționalitate autorul
acesteia susține că prevederile art. 584 din Codul civil contravin
principiului egalității de arme consacrat de art. 6 din Convenția
pentru apărarea drepturilor omului și a libertăților fundamentale,
art. 16 și 24 din Constituție, deoarece proprietarul fondului

învecinat căruia i se opune o acțiune în grănițuire este plasat în
dezavantaj față de cel care invocă grănițuirea, neavând la
îndemână pârghii procesuale efective de a paraliza acțiunea
introdusă împotriva sa.
În ceea ce privește art. 480 din Codul civil, susține că acesta
contravine art. 44 alin. (1), (2) și (8) din Constituție prin
formularea sintagmei ăîn limitele determinate de lege”.
Tribunalul Iași — Secția civilă consideră că prevederile de
lege criticate nu contravin dispozițiilor constituționale invocate.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
prevederile art. 480 și 584 din Codul civil, texte de lege ce au
următoarea redactare:
— Art. 480: ăProprietatea este dreptul ce are cineva de a se
bucura și a dispune de un lucru în mod exclusiv și absolut, însă
în limitele determinate de lege.”;
— Art. 584: ăOrice proprietar poate îndatora pe vecinul său
la grănițuirea proprietății lipite cu a sa; cheltuielile grănițuirii se
vor face pe jumătate.”
În opinia autorului excepției, textele de lege criticate
contravin dispozițiilor constituționale ale art. 16 referitor la

MONITORUL OFICIAL AL ROMÂNIEI, PARTEA I, Nr. 646/9.IX.2011
egalitatea în drepturi, art. 24 privind dreptul la apărare și art. 44
alin. (1), (2) și (8) privind dreptul de proprietate privată.
Examinând excepția de neconstituționalitate, Curtea reține
următoarele:
I. Prevederile art. 480 din Codul civil au mai făcut obiect al
controlului de constituționalitate, prin raportare la aceleași
dispoziții constituționale invocate și în prezenta cauză.
În acest sens, în Decizia nr. 565 din 29 aprilie 2010, publicată
în Monitorul Oficial al României, Partea I, nr. 415 din 22 iunie
2010, Decizia nr. 1.646 din 15 decembrie 2009, publicată în
Monitorul Oficial al României, Partea I, nr. 49 din 21 ianuarie
2010, sau Decizia nr. 1.409 din 16 decembrie 2008, publicată în
Monitorul Oficial al României, Partea I, nr. 178 din 23 martie
2009, Curtea a reținut că prevederile art. 480 din Codul civil dau
definiția legală a proprietății, precizând că dreptul de proprietate
este atât un drept absolut, ce rezultă din exercitarea celor
3 atribute ale acestui drept real (usus, fructus și abusus), cât și
un drept exclusiv, din punctul de vedere al titularului care îl poate
exercita în mod liber, cu respectarea însă a ordinii publice și a
dispozițiilor imperative ale legii. Așa fiind, textul de lege criticat
este în deplină concordanță cu dispozițiile constituționale ale
art. 44 alin. (1) teza a doua, potrivit cărora conținutul și limitele
dreptului de proprietate sunt stabilite de lege.
II. În ceea ce privește art. 584 din Codul civil, Curtea constată
că și acesta a mai fost supus controlului de constituționalitate,
prin raportare la aceleași dispoziții constituționale invocate în
prezenta cauza.
În acest sens, sunt Decizia nr. 826 din 8 iulie 2008, publicată
în Monitorul Oficial al României, Partea I, nr. 580 din 1 august

23

2008, Decizia nr. 969 din 6 iulie 2010, publicată în Monitorul
Oficial al României, Partea I, nr. 607 din 27 august 2010 și
Decizia nr. 1.141 din 28 septembrie 2010, publicată în Monitorul
Oficial al României, Partea I, nr. 727 din 1 noiembrie 2010, prin
care Curtea a statuat că prevederile art. 584 din Codul civil sunt
constituționale.
Astfel, Curtea a reținut că ăart. 584 din Codul civil dispune în
legătură cu dreptul proprietarului unui imobil de a cere stabilirea
hotarelor acestuia, pe cheltuiala comună a proprietarilor
învecinați, ceea ce nu numai că nu încalcă dreptul de
proprietate, ci, dimpotrivă, îl ocrotește. Dreptul de a pretinde și
de a obține grănițuirea proprietății este efectul caracterului real
și absolut al dreptului de proprietate, în virtutea căruia orice
proprietar poate pretinde de la ceilalți respectarea proprietății
sale. De asemenea, Curtea nu poate reține nici încălcarea
dreptului la apărare prevăzut de art. 24 din Constituție și nici a
art. 16 referitor la egalitatea în drepturi. Astfel, din cuprinsul
textului de lege criticat nu reiese că «proprietarul fondului
învecinat» nu are la dispoziție toate mijloacele procesuale
pentru apărarea drepturilor și intereselor sale legitime, iar
violarea principiului egalității în drepturi există atunci când se
aplică tratament diferențiat unor cazuri egale. Or, din prevederile
art. 584 din Codul civil nu rezultă instituirea unui asemenea
tratament”.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată de precedentele decizii, precum și
considerentele pe care acestea se întemeiază își mențin
valabilitatea și în cauza de față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. 480 și art. 584 din Codul civil, excepție
ridicată de Societatea Comercială ăSandra Automobile” — S.R.L. din Iași în Dosarul nr. 19.585/245/2006 al Tribunalului Iași —
Secția civilă.
Definitivă și general obligatorie.
Pronunțată în ședința publică din data de 21 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu
CURTEA CONSTITUȚIONALĂ

D E C I Z I A Nr. 822
din 21 iunie 2011

referitoare la excepția de neconstituționalitate a prevederilor Ordonanței de urgență a Guvernului
nr. 40/1999 privind protecția chiriașilor și stabilirea chiriei pentru spațiile cu destinația de locuințe
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.

Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 40/1999
privind protecția chiriașilor și stabilirea chiriei pentru spațiile cu
destinația de locuințe, excepție ridicată de Ioana Ilinca în
Dosarul nr. 14.789/301/2008 al Curții de Apel București —
Secția a III-a civilă și pentru cauze cu minori și de familie.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere, ca inadmisibilă, a excepției de neconstituționalitate,

24

MONITORUL OFICIAL AL ROMÂNIEI, PARTEA I, Nr. 646/9.IX.2011

întrucât critica de neconstituționalitate vizează completarea
actului normativ criticat.
C U R T E A,

având în vedere actele și lucrările dosarului, constată
următoarele:
Prin Decizia civilă nr. 760 din 28 iunie 2010, pronunțată în
Dosarul nr. 14.789/301/2008, Curtea de Apel București —
Secția a III-a civilă și pentru cauze cu minori și de familie a
sesizat Curtea Constituțională cu excepția de
neconstituționalitate a prevederilor Ordonanței de urgență
a Guvernului nr. 40/1999 privind protecția chiriașilor și
stabilirea chiriei pentru spațiile cu destinația de locuințe,
excepție ridicată de Ioana Ilinca într-un proces de evacuare.
În motivarea excepției de neconstituționalitate autorul
acesteia susține că prevederile Ordonanței de urgență a
Guvernului nr. 40/1999 sunt neconstituționale, întrucât nu
cuprind și o mențiune cu privire la chiriașii care au fost
împiedicați să își cumpere locuința închiriată în baza Legii
nr. 112/1995 și a Legii nr. 114/1996.
Curtea de Apel București — Secția a III-a civilă și pentru
cauze cu minori și de familie consideră că excepția este
neîntemeiată, invocând jurisprudența în materie a Curții
Constituționale.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile Ordonanței de urgență a Guvernului nr. 40/1999
privind protecția chiriașilor și stabilirea chiriei pentru spațiile cu
destinația de locuințe, publicată în Monitorul Oficial al României,
Partea I, nr. 148 din 8 aprilie 1999, aprobată cu modificări și
completări prin Legea nr. 241/2001, publicată în Monitorul Oficial
al României, Partea I, nr. 265 din 23 mai 2001.
În opinia autorului excepției, textele de lege criticate
contravin dispozițiilor constituționale ale art. 16 alin. (1) și (2)
privind egalitatea cetățenilor, art. 22 privind dreptul la viață și la
integritate fizică și psihică, art. 26 referitor la viața intimă,
familială și privată, art. 27 alin. (1) privind inviolabilitatea
domiciliului, art. 34 alin. (1) privind garantarea dreptului la
ocrotirea sănătății și art. 35 referitor la dreptul la un mediu
sănătos.
Examinând excepția de neconstituționalitate, Curtea
constată că, în realitate, autorul excepției dorește completarea
ordonanței criticate, în sensul că aceasta ar trebui să cuprindă
și o mențiune cu privire la chiriașii care au fost împiedicați să își
cumpere locuința închiriată în baza Legii nr. 112/1995 și a Legii
nr. 114/1996. Or, o asemenea problemă excedează competenței
Curții Constituționale, aceasta, în temeiul art. 2 alin. (3) din
Legea nr. 47/1992, neputând modifica sau completa actul
normativ supus controlului său. O atare competență revine
legiuitorului.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor Ordonanței de urgență a Guvernului nr. 40/1999
privind protecția chiriașilor și stabilirea chiriei pentru spațiile cu destinația de locuințe, excepție ridicată de Ioana Ilinca în Dosarul
nr. 14.789/301/2008 al Curții de Apel București — Secția a III-a civilă și pentru cauze cu minori și de familie.
Definitivă și general obligatorie.
Pronunțată în ședința publică din data de 21 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu
CURTEA CONSTITUȚIONALĂ

D E C I Z I A Nr. 823
din 21 iunie 2011

referitoare la excepția de neconstituționalitate a prevederilor art. 47 din Ordonanța Guvernului
nr. 2/2001 privind regimul juridic al contravențiilor, precum și ale art. 1169 și art. 1173 alin. 1 din Codul civil
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu

— președinte
— judecător
— judecător
— judecător
— judecător
— judecător

Puskás Valentin Zoltán
Tudorel Toader
Maria Bratu

— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.

MONITORUL OFICIAL AL ROMÂNIEI, PARTEA I, Nr. 646/9.IX.2011
Pe rol se află soluționarea excepției de neconstituționalitate
a prevederilor art. 47 din Ordonanța Guvernului nr. 2/2001
privind regimul juridic al contravențiilor, precum și ale art. 1169
și art. 1173 din Codul civil, excepție ridicată de Dan Felix Tudoriu
în Dosarul nr. 18.304/301/2009 al Judecătoriei Sectorului 3
București — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere, ca neîntemeiată, a excepției de neconstituționalitate,
sens în care invocă jurisprudența în materie a Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 26 octombrie 2010, pronunțată în Dosarul
nr. 18.304/301/2009, Judecătoria Sectorului 3 București —
Secția civilă a sesizat Curtea Constituțională cu excepția de
neconstituționalitate a prevederilor art. 47 din Ordonanța
Guvernului nr. 2/2001 privind regimul juridic al
contravențiilor, precum și ale art. 1169 și art. 1173 din Codul
civil, excepție ridicată de Dan Felix Tudoriu într-un proces
având ca obiect o plângere contravențională și pretenții.
În motivarea excepției de neconstituționalitate autorul
acesteia susține, în esență, că interpretarea constituționalității
prevederilor de lege criticate trebuie analizată în lumina practicii
Curții Europene a Drepturilor Omului. În acest sens arată că
procesul-verbal de contravenție reprezintă o acuzație în materie
penală, iar art. 47 din Ordonanța Guvernului nr. 2/2001 prin
raportare la art. 1169 și art. 1173 din Codul civil, contrar practicii
Curții Europene a Drepturilor Omului (de exemplu, hotărârile
pronunțate în cauzele Oztürk împotriva Germaniei, 1989,
Kadubec împotriva Slovaciei, 1998, Grecu împotriva României,
2006, sau Anghel împotriva României, 2007), plasează regimul
juridic al contravențiilor în domeniul extrapenal, ceea ce
contravine dispozițiilor art. 21 alin. (3) și alin. (11) din Constituție,
precum și dispozițiilor art. 6 paragraful 2 din Convenția pentru
apărarea drepturilor omului și a libertăților fundamentale.
Judecătoria Sectorului 3 București — Secția civilă
consideră că excepția este neîntemeiată, invocând jurisprudența
în materie a Curții Constituționale.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Guvernul consideră excepția neîntemeiată, întrucât
prevederile de lege criticate nu au semnificația înfrângerii
prezumției de nevinovăție, iar din procedura de soluționare a
plângerii împotriva procesului-verbal de stabilire și sancționare
a contravenției nu rezultă sarcina răsturnării probei, ci modul de
exercitare a dreptului la apărare.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, prevederile de lege criticate, raportate la dispozițiile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 47 din Ordonanța Guvernului nr. 2/2001 privind
regimul juridic al contravențiilor, publicată în Monitorul Oficial al

25

României, Partea I, nr. 410 din 25 iulie 2001, aprobată cu
modificări și completări prin Legea nr. 180/2002, publicată în
Monitorul Oficial al României, Partea I, nr. 268 din 22 aprilie
2002, cu modificările și completările ulterioare, precum și ale
art. 1169 și art. 1173 alin. 1 din Codul civil.
Textele de lege criticate au următorul conținut:
—Art. 47 din Ordonanța Guvernului nr. 2/2001: ăDispozițiile
prezentei ordonanțe se completează cu dispozițiile Codului de
procedură civilă.”;
— Art. 1169 din Codul civil: ăCel ce face o propunere înaintea
judecății trebuie să o dovedească.”;
— Art. 1173 alin. 1 din Codul civil: ăActul autentic are deplină
credință în privirea oricărei persoane despre dispozițiile și
convențiile ce constată.”
În susținerea neconstituționalității acestor prevederi de lege,
autorul excepției invocă încălcarea prevederilor constituționale
ale art. 21 alin. (3) privind dreptul la un proces echitabil și ale
art. 23 alin. (11) referitoare la prezumția de nevinovăție, precum
și a prevederilor art. 6 paragraful 2 din Convenția pentru
apărarea drepturilor omului și a libertăților fundamentale referitor
la prezumția de nevinovăție.
Examinând excepția de neconstituționalitate, Curtea reține
următoarele:
Prevederile art. 47 din Ordonanța Guvernului nr. 2/2001 au
mai fost supuse controlului de constituționalitate pentru critici
similare. Astfel, prin Decizia nr. 197 din 13 mai 2003, publicată
în Monitorul Oficial al României, Partea I, nr. 545 din 29 iulie
2003, Decizia nr. 1.096 din 8 septembrie 2009, publicată în
Monitorul Oficial al României, Partea I, nr. 695 din 15 octombrie
2009, și Decizia nr. 520 din 19 aprilie 2011, publicată în
Monitorul Oficial al României, Partea I, nr. 351 din 20 mai 2011,
Curtea a stabilit că legislația contravențională din România intră
sub incidența prevederilor art. 6 din Convenția pentru apărarea
drepturilor omului și a libertăților fundamentale.
Curtea a reținut că procesul-verbal de constatare și
sancționare a contravenției se bucură de prezumția de legalitate.
În acest caz, instanța de judecată competentă va administra
probele prevăzute de lege, necesare în vederea verificării
legalității și temeiniciei procesului-verbal. Cel care a formulat
plângerea nu trebuie să își demonstreze propria nevinovăție,
revenind instanței de judecată obligația de a administra tot
probatoriul necesar stabilirii și aflării adevărului. Chiar dacă
art. 47 din Ordonanța Guvernului nr. 2/2001 face referire la
dispozițiile Codului de procedură civilă, instanțele de judecată
nu pot face aplicarea strictă a regulii onus probandi incumbit
actori, ci, din contră, chiar ele trebuie să manifeste un rol activ
pentru aflarea adevărului din moment ce contravenția intră sub
incidența art. 6 din Convenția pentru apărarea drepturilor omului
și a libertăților fundamentale.
Curtea a mai reținut că în Hotărârea din 4 octombrie 2007,
pronunțată în Cauza Anghel împotriva României, Curtea
Europeană a Drepturilor Omului a statuat că, ădeși statele au
posibilitatea de a nu sancționa unele infracțiuni sau le pot
pedepsi pe cale contravențională decât pe cale penală, autorii
infracțiunilor nu trebuie să se afle într-o situație defavorabilă
pentru simplul fapt că regimul juridic aplicabil este diferit de cel
aplicabil în materie penală”.
Argumentele mai sus reținute sunt valabile și în ceea ce
privește art. 1169 și art. 1171 alin. 1 din Codul civil, ele fiind
criticate de autorul excepției de neconstituționalitate prin
raportare la art. 47 din Ordonanța Guvernului nr. 2/2001.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin deciziile menționate, precum și considerentele
care le-au fundamentat sunt valabile și în cauza de față.

26

MONITORUL OFICIAL AL ROMÂNIEI, PARTEA I, Nr. 646/9.IX.2011

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. 47 din Ordonanța Guvernului nr. 2/2001
privind regimul juridic al contravențiilor, precum și ale art. 1169 și art. 1173 din Codul civil, excepție ridicată de Dan Felix Tudoriu
în Dosarul nr. 18.304/301/2009 al Judecătoriei Sectorului 3 București — Secția civilă.
Definitivă și general obligatorie.
Pronunțată în ședința publică din data de 21 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu
CURTEA CONSTITUȚIONALĂ

D E C I Z I A Nr. 824
din 21 iunie 2011

referitoare la excepția de neconstituționalitate a prevederilor art. 3 alin. (1) și (2) și ale art. 4 alin. (1)
din Legea nr. 90/2003 privind vânzarea spațiilor aflate în proprietatea privată a statului sau a
unităților administrativ-teritoriale, destinate sediilor partidelor politice
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 3 alin. (1) și (2) și ale art. 4 alin. (1) din Legea
nr. 90/2003 privind vânzarea spațiilor aflate în proprietatea
privată a statului sau a unităților administrativ-teritoriale,
destinate sediilor partidelor politice, excepție ridicată de Partidul
Democrat Liberal — Biroul permanent local Hunedoara în
Dosarul nr. 482/243/2009 al Tribunalului Hunedoara — Secția
civilă.
La apelul nominal răspunde, pentru autorul excepției,
consilierul juridic Pantelimon Spiridon, cu delegație depusă la
dosar. Lipsește partea Municipiul Hunedoara, prin primar, față
de care procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului autorului excepției, care solicită
admiterea acesteia pentru motivele invocate în fața instanței de
judecată.
Reprezentantul Ministerului Public pune concluzii de
respingere, ca inadmisibilă, a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 8 noiembrie 2010, pronunțată în Dosarul
nr. 482/243/2009, Tribunalul Hunedoara — Secția civilă a
sesizat Curtea Constituțională cu excepția de
neconstituționalitate a prevederilor art. 3 alin. (1) și (2) și
ale art. 4 alin. (1) din Legea nr. 90/2003 privind vânzarea
spațiilor aflate în proprietatea privată a statului sau a

unităților administrativ-teritoriale, destinate sediilor
partidelor politice.
Excepția a fost ridicată de Partidul Democrat Liberal — Biroul
permanent local Hunedoara într-un litigiu având ca obiect o
acțiune în constatare.
În motivarea excepției de neconstituționalitate autorul
acesteia susține, în esență, că prevederile de lege criticate sunt
neconstituționale, întrucât legiuitorul, deși a creat partidelor
politice posibilitatea cumpărării unui singur spațiu deținut în
folosință de organizația teritorială a fiecărui partid, nu a stabilit
o procedură fermă și clară, cu obligarea respectării competenței
ce revine consiliilor locale, pe de o parte, și primarilor, pe de altă
parte. De asemenea, mai susține că legiuitorul nu a prevăzut o
cale de atac în cazul respingerii cererii de către reprezentanții
legali ai unității administrativ-teritoriale sau a neprezentării în
plenul consiliilor locale a cererilor de închiriere sau vânzarecumpărare de către primar.
Tribunalul Hunedoara — Secția civilă consideră că
excepția
este
inadmisibilă,
întrucât
criticile
de
neconstituționalitate vizează omisiuni de reglementare.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, prevederile de lege criticate, raportate la dispozițiile
Constituției, precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 3 alin. (1) și (2) și ale art. 4 alin. (1) din Legea
nr. 90/2003 privind vânzarea spațiilor aflate în proprietatea

MONITORUL OFICIAL AL ROMÂNIEI, PARTEA I, Nr. 646/9.IX.2011
privată a statului sau a unităților administrativ-teritoriale,
destinate sediilor partidelor politice, publicată în Monitorul Oficial
al României, Partea I, nr. 200 din 27 martie 2003, cu modificările
și completările ulterioare.
Textele de lege criticate au următorul conținut:
— Art. 3 alin. (1) și (2): ă(1) Partidele politice pot cumpăra în
fiecare unitate administrativ-teritorială spațiile destinate sediilor
acestora.
(2) În acest scop autoritățile administrației publice locale care
dețin în proprietate aceste spații le vor vinde partidelor politice
la solicitarea acestora.”;
— Art. 4 alin. (1): ă(1) Partidele politice pot cumpăra în fiecare
unitate administrativ-teritorială un singur spațiu, destinat sediului
acestora, la valoarea de inventar a acestuia. Spațiul care
urmează a fi astfel cumpărat trebuie să fi fost deținut cu chirie cel
puțin 3 luni anterior intrării în vigoare a prezentei legi de către
partidul politic respectiv.”
În susținerea neconstituționalității acestor prevederi de lege,
autorul excepției invocă încălcarea prevederilor constituționale
ale art. 8 — Pluralismul și partidele politice, art. 21 alin. (1)
privind accesul liber la justiție și art. 121 alin. (2) referitor la
autoritățile comunale și orășenești.
Examinând excepția de neconstituționalitate, Curtea reține
următoarele:
I. În ceea ce privește art. 3 alin. (2) și art. 4 alin. (1) teza
a doua din Legea nr. 90/2003, Curtea s-a pronunțat asupra
constituționalității acestor texte de lege prin Decizia nr. 570 din
29 aprilie 2010, publicată în Monitorul Oficial al României,
Partea I, nr. 430 din 28 iunie 2010, constatând că sunt

27

neconstituționale. Întrucât Curtea a constatat neconstituționalitatea
acestor prevederi de lege, în temeiul art. 29 alin. (3) din Legea
nr. 47/1992, nu mai pot face obiectul unei excepții de
neconstituționalitate, operând o cauză de inadmisibilitate, iar
potrivit dispozițiilor alin. (5) teza întâi din același articol, dacă se
ridică o astfel de excepție, instanța judecătorească trebuie să o
respingă, pentru acest temei, printr-o încheiere motivată, fără a
mai sesiza Curtea Constituțională.
Așadar, excepția privind art. 3 alin. (2) și art. 4 alin. (1) teza
întâi din Legea nr. 90/2003, urmează a fi respinsă, ca
inadmisibilă.
II. Cu privire la criticile de neconstituționalitate a prevederilor
art. 3 alin. (1) și art. 4 alin. (1) teza a doua din Legea nr. 90/2003,
Curtea constată că acestea nu pot fi primite, deoarece se referă,
pe de o parte, la omisiunea reglementării unei proceduri ferme
și clare de vânzare a spațiilor destinate sediilor partidelor
politice, iar pe de altă parte, faptul că legiuitorul nu a prevăzut o
cale de atac în cazul respingerii cererii de către reprezentanții
legali ai unității administrativ-teritoriale sau a neprezentării în
plenul consiliului local a cererilor de închiriere sau vânzarecumpărare de către primar.
Or, asemenea critici nu intră în competența Curții
Constituționale, care, potrivit art. 2 alin. (3) din Legea
nr. 47/1992, ăse pronunță numai asupra constituționalității
actelor cu care a fost sesizată, fără a putea modifica sau
completa prevederile supuse controlului”.
Astfel, și excepția de neconstituționalitate a prevederilor
art. 3 alin. (1), și art. 4 alin. (1) teza a doua din Legea
nr. 90/2003, urmează a fi respinsă ca inadmisibilă.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 3 alin. (1) și (2) și ale art. 4 alin. (1) din
Legea nr. 90/2003 privind vânzarea spațiilor aflate în proprietatea privată a statului sau a unităților administrativ-teritoriale, destinate
sediilor partidelor politice, excepție ridicată de Partidul Democrat Liberal — Biroul permanent local Hunedoara în Dosarul
nr. 482/243/2009 al Tribunalului Hunedoara — Secția civilă.
Definitivă și general obligatorie.
Pronunțată în ședința publică din data de 21 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu
CURTEA CONSTITUȚIONALĂ

D E C I Z I A Nr. 901
din 30 iunie 2011

referitoare la excepția de neconstituționalitate a prevederilor art. I pct. 1 și art. II
din Ordonanța de urgență a Guvernului nr. 62/2010 pentru modificarea și completarea
Legii nr. 221/2009 privind condamnările cu caracter politic și măsurile administrative asimilate
acestora, pronunțate în perioada 6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind reforma în domeniile proprietății
și justiției, precum și unele măsuri adiacente
Augustin Zegrean
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Simina Gagu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.

Pe rol se află soluționarea excepției de neconstituționalitate
a prevederilor art. I pct. 1 și art. II din Ordonanța de urgență a
Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele

28

MONITORUL OFICIAL AL ROMÂNIEI, PARTEA I, Nr. 646/9.IX.2011

măsuri adiacente, excepție ridicată de Ioan N. Adam în Dosarul
nr. 3.588/89/2009 al Curții de Apel Iași — Secția civilă și pentru
cauze cu minori și de familie și care formează obiectul Dosarului
nr. 4.379D/2010 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Președintele dispune să se facă apelul și în dosarele
nr. 4.389D/2010, nr. 4.410D/2010, nr. 4.411D/2010,
nr. 4.423D/2010, nr. 4.431D/2010, nr. 4.445D—4.449D/2010,
nr. 4.457D/2010, nr. 4.663D/2010, nr. 4.671D/2010 și
nr. 4.721D/2010, având ca obiect aceeași excepție de
neconstituționalitate, ridicată de Alexandru Domnica în Dosarul
nr. 2.864/116/2010 (număr în format vechi 3.229/C/2010) al
Tribunalului Călărași — Secția civilă, Cătălin Ovidiu Petrescu și
Georgeta Ignat în Dosarul nr. 99/110/2010 al Tribunalului
Bacău — Secția civilă, Maria-Stela Petre și Tiberiu Augustin
Fodor în Dosarul nr. 3.753/84/2010 al Tribunalului Sălaj —
Secția civilă, Niculina Marin în Dosarul nr. 3.083/116/2010
(număr în format vechi 3.464/C/2010) al Tribunalului Călărași —
Secția civilă, Iulius Filip în Dosarul nr. 22.631/3/2010 al
Tribunalului București — Secția a V-a civilă, Florian Soponea,
Liviu Mehelean, Virginia Maxin (fostă Mehelan), Terezia Prodan
(fostă Mehelan), Ianos Mehelan, Maria Vegh (fostă Mehelan),
Petru Mehelean, Lucia Roșca, Tatiana Nedelea, Iuliana Damian,
Aurelia Bodea și Paraschiva Gâlgău în dosarele
nr. 342/84/2010, nr. 72/112/2010, nr. 5.537/117/2009 și
nr. 6.313/117/2009 ale Curții de Apel Cluj — Secția civilă, de
muncă și asigurări sociale, pentru minori și familie, din oficiu, de
către Curtea de Apel Cluj — Secția civilă, de muncă și asigurări
sociale, pentru minori și familie în Dosarul nr. 4.614/117/2009,
Dumitra Mircea, Constantin Mircea și Gheorghe Mircea în
Dosarul nr. 318/89/2010 al Tribunalului Vaslui — Secția civilă,
Sandina Maria Chețan în Dosarul nr. 1.321/102/2010 (număr în
format vechi 2.742/2010) al Tribunalului Mureș — Secția civilă,
Gheorghe Kaizer în Dosarul nr. 853/108/2010 al Curții de Apel
Timișoara — Secția civilă și Daniela Stănescu în Dosarul nr.
21.889/3/2010 al Tribunalului București — Secția a IV-a civilă.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent referă asupra Dosarului nr. 4.389D/2010
și arată că partea Direcția Generală a Finanțelor Publice
Călărași a depus o cerere de amânare a judecării cauzei,
motivată de necesitatea obținerii unui mandat special de la
Ministerul Finanțelor Publice în vederea asigurării apărării în
cauză.
Reprezentantul Ministerului Public se opune cererii de
amânare, deoarece Ministerul Finanțelor Publice a fost citat în
cauză în calitate de parte.
Curtea, deliberând, respinge cererea formulată de Direcția
Generală a Finanțelor Publice Călărași.
Magistratul-asistent referă asupra Dosarului nr. 4.411D/2010
și arată că autorii excepției, Maria-Stela Petre și Tiberiu Augustin
Fodor, au depus la dosar o cerere privind judecarea cauzei în
lipsă.
Curtea, din oficiu, pune în discuție conexarea dosarelor
nr. 4.379D/2010, nr. 4.389D/2010, nr. 4.410D/2010,
nr. 4.411D/2010, nr. 4.423D/2010, nr. 4.431D/2010,
nr. 4.445D—4.449D/2010, nr. 4.457D/2010, nr. 4.663D/2010,
nr. 4.671D/2010 și nr. 4.721D/2010, având în vedere că acestea
au un obiect identic.

Reprezentantul Ministerului Public este de acord cu măsura
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 4.389D/2010,
nr. 4.410D/2010, nr. 4.411D/2010, nr. 4.423D/2010,
nr. 4.431D/2010, nr. 4.445D—4.449D/2010, nr. 4.457D/2010,
nr. 4.663D/2010, nr. 4.671D/2010 și nr. 4.721D/2010 la Dosarul
nr. 4.379D/2010, care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă, deoarece, prin Decizia Curții
Constituționale nr. 1.354/2010, textele de lege criticate au fost
declarate neconstituționale.
C U R T E A,

având în vedere actele și lucrările dosarelor, constată
următoarele:
Prin Încheierea din 1 octombrie 2010, pronunțată în Dosarul
nr. 3.588/89/2009, Curtea de Apel Iași — Secția civilă și
pentru cauze cu minori și de familie a sesizat Curtea
Constituțională cu excepția de neconstituționalitate a
dispozițiilor art. I pct. 1 și art. II din Ordonanța de urgență a
Guvernului nr. 62/2010 pentru modificarea și completarea
Legii nr. 221/2009 privind condamnările cu caracter politic
și măsurile administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al Legii
nr. 247/2005 privind reforma în domeniile proprietății și
justiției, precum și unele măsuri adiacente. Excepția a fost
ridicată de Ioan N. Adam cu prilejul soluționării apelului împotriva
Sentinței civile nr. 876 din 29 iunie 2010, pronunțată de
Tribunalul Vaslui într-o cauză având ca obiect pretenții.
Prin încheierile din 7 octombrie 2010, pronunțate în Dosarul
nr. 2.864/116/2010 (număr în format vechi 3.229/C/2010) și în
Dosarul
nr.
3.083/116/2010
(număr
în
format
vechi 3.464/C/2010), Tribunalul Călărași — Secția civilă a
sesizat Curtea Constituțională cu excepția de
neconstituționalitate a dispozițiilor art. I pct. 1 și art. II din
Ordonanța de urgență a Guvernului nr. 62/2010. Excepția a
fost ridicată de Alexandru Domnica și Niculina Marin în cauze
având ca obiect acordarea de despăgubiri în temeiul Legii nr.
221/2009.
Prin Încheierea din 11 octombrie 2010, pronunțată în Dosarul
nr. 99/110/2010, Tribunalul Bacău — Secția civilă a sesizat
Curtea Constituțională cu excepția de neconstituționalitate
a dispozițiilor art. I pct. 1 și art. II din Ordonanța de urgență
a Guvernului nr. 62/2010. Excepția a fost ridicată de Cătălin
Ovidiu Petrescu și Georgeta Ignat într-o cauză având ca obiect
pretenții.
Prin Încheierea din 18 octombrie 2010, pronunțată în Dosarul
nr. 3.753/84/2010, Tribunalul Sălaj — Secția civilă a sesizat
Curtea Constituțională cu excepția de neconstituționalitate
a dispozițiilor art. I pct. 1 și art. II din Ordonanța de urgență
a Guvernului nr. 62/2010. Excepția a fost ridicată de MariaStela Petre și Tiberiu Augustin Fodor într-o cauză având ca
obiect obligația de a face.
Prin Încheierea din 20 octombrie 2010, pronunțată în Dosarul
nr. 22.631/3/2010, Tribunalul București — Secția a V-a civilă
a sesizat Curtea Constituțională cu excepția de

MONITORUL OFICIAL AL ROMÂNIEI, PARTEA I, Nr. 646/9.IX.2011
neconstituționalitate a dispozițiilor art. I și ale art. II din
Ordonanța de urgență a Guvernului nr. 62/2010. Excepția a
fost ridicată de Iulius Filip într-o cauză civilă având ca obiect
acordarea de despăgubiri în temeiul Legii nr. 221/2009.
Prin Încheierea din 22 octombrie 2010, pronunțată în Dosarul
nr. 342/84/2010 și prin încheierile din 13 octombrie 2010,
pronunțate în dosarele nr. 72/112/2010, 5.537/117/2009,
4.614/117/2009 și nr. 6.313/117/2009, Curtea de Apel Cluj —
Secția civilă, de muncă și asigurări sociale, pentru minori și
familie a sesizat Curtea Constituțională cu excepția de
neconstituționalitate a dispozițiilor art. I pct. 1 și art. II din
Ordonanța de urgență a Guvernului nr. 62/2010. Excepția a
fost ridicată de Florian Soponea, Liviu Mehelean, Virginia Maxin
(fostă Mehelan), Terezia Prodan (fostă Mehelan), Ianos
Mehelan, Maria Vegh (fostă Mehelan), Petru Mehelean, Lucia
Roșca, Tatiana Nedelea, din oficiu, de către Curtea de Apel Cluj —
Secția civilă, de muncă și asigurări sociale, pentru minori și
familie, Iuliana Damian, Aurelia Bodea și Paraschiva Gâlgău cu
prilejul soluționării apelurilor declarate împotriva Sentinței civile
nr. 1.986 din 1 aprilie 2010, pronunțată de Tribunalul Sălaj,
împotriva Sentinței civile nr. 4.501 din 14 iunie 2010, pronunțată
de Tribunalul Bistrița-Năsăud, împotriva Sentinței civile nr. 272
din 24 martie 2010, pronunțată de Tribunalul Cluj, împotriva
Sentinței civile nr. 288 din 26 martie 2010, pronunțată de
Tribunalul Cluj, și împotriva Sentinței civile nr. 248 din 17 martie
2010, pronunțată de Tribunalul Cluj, în cauze având ca obiect
despăgubiri solicitate în temeiul Legii nr. 221/2009.
Prin Încheierea din 13 octombrie 2010, pronunțată în Dosarul
nr. 318/89/2010, Tribunalul Vaslui — Secția civilă a sesizat
Curtea Constituțională cu excepția de neconstituționalitate
a dispozițiilor art. I pct. 1 și art. II din Ordonanța de urgență
a Guvernului nr. 62/2010. Excepția a fost ridicată de Dumitra
Mircea, Constantin Mircea și Gheorghe Mircea într-o cauză
civilă având ca obiect repararea unor prejudicii cauzate de erori
judiciare, în temeiul Legii nr. 221/2009.
Prin Încheierea din 19 octombrie 2010, pronunțată în Dosarul
nr. 1.321/102/2010 (număr în format vechi 2.742/2010),
Tribunalul Mureș — Secția civilă a sesizat Curtea
Constituțională cu excepția de neconstituționalitate a
dispozițiilor art. I pct. 1 și art. II din Ordonanța de urgență a
Guvernului nr. 62/2010. Excepția a fost ridicată de Sandina
Maria Chețan într-o cauză civilă având ca obiect pretenții
formulate în temeiul Legii nr. 221/2009.
Prin Încheierea din 20 octombrie 2010, pronunțată în Dosarul
nr. 853/108/2010, Curtea de Apel Timișoara — Secția civilă a
sesizat Curtea Constituțională cu excepția de
neconstituționalitate a dispozițiilor art. I pct. 1 și art. II din
Ordonanța de urgență a Guvernului nr. 62/2010. Excepția a
fost ridicată de Gheorghe Kaizer cu prilejul soluționării apelului
declarat împotriva Sentinței civile nr. 236 din 7 aprilie 2010,
pronunțată de Tribunalul Arad într-o cauză civilă având ca obiect
Legea nr. 221/2009.
Prin Încheierea din 11 octombrie 2010, pronunțată în Dosarul
nr. 21.889/3/2010, Tribunalul București — Secția a IV-a civilă
a sesizat Curtea Constituțională cu excepția de
neconstituționalitate a dispozițiilor art. I pct. 1 și art. II din
Ordonanța de urgență a Guvernului nr. 62/2010. Excepția a
fost ridicată de Daniela Stănescu într-o cauză civilă având ca
obiect Legea nr. 221/2009.

29

În motivarea excepției de neconstituționalitate autorii
acesteia susțin, în esență, că dispozițiile legale criticate
generează multiple discriminări atât între persoanele injust
condamnate de regimul comunist, în funcție de existența sau
inexistența unei hotărâri judecătorești definitive, cât și între
acestea și alte persoane îndreptățite la daune morale, în baza
altor acte normative.
Astfel, există persoane care au obținut deja hotărâri
judecătorești definitive sau irevocabile în temeiul Legii
nr. 221/2009, nemodificată, prin care statul român a fost obligat
la plata unor sume mai mari decât suma de 10.000 euro
(cuantumul plafonat al despăgubirilor), iar persoanele care au
obținut în primă instanță despăgubiri sau care vor introduce, în
viitor, acțiuni similare vor obține despăgubiri plafonate în raport
cu cele deja acordate, prin hotărâri definitive, până la momentul
intrării în vigoare a Ordonanței de urgență a Guvernului
nr. 62/2010, astfel încât unor persoane aflate în situații similare
li se va aplica un tratament juridic diferit. Se creează totodată
discriminări față de persoanele arestate în prezent, conform
dreptului comun, care au posibilitatea de a obține despăgubiri al
căror cuantum nu este plafonat.
În opinia autorilor se încalcă și principiul neretroactivității
legii, cu excepția legii penale sau contravenționale mai
favorabile, deoarece ordonanța menționată se aplică și situațiilor
în care există o hotărâre pronunțată în primă instanță, care, deși
nu este definitivă, este legală și temeinică în raport de legislația
aflată în vigoare la momentul pronunțării acesteia. Prin actul
normativ criticat se ajunge practic la situația în care temeiurile de
drept invocate prin cererea de chemare în judecată sunt
schimbate retroactiv, prin incidența unei legi modificatoare. Or,
pentru cererile depuse anterior intrării în vigoare a ordonanței
menționate, s-a dobândit vocația de a obține despăgubiri în
condițiile Legii nr. 221/2009, nemodificată, fără posibilitatea
aducerii unor limitări ulterioare. Dispozițiile art. II din Ordonanța
de urgență a Guvernului nr. 62/2010 retroactivează, deoarece
tind să rezolve o situație juridică care s-a născut anterior intrării
în vigoare a actului normativ. Sunt invocate, în acest sens,
Decizia Curții Constituționale nr. 830/2008 și Decizia Secțiilor
Unite ale Înaltei Curți de Casație și Justiție nr. LII (52) din 4 iunie
2007 privind examinarea recursului în interesul legii, prin care
s-a stabilit că legea aflată în vigoare la data formulării cererii
este aplicabilă în tot cursul procesului.
Restrângerea exercițiului unor drepturi sau libertăți, instituită
prin ordonanța menționată, nu se încadrează în niciuna dintre
ipotezele stabilite de prevederile art. 53 din Constituție.
Prin introducerea unor plafoane derizorii de despăgubiri, al căror
cuantum nu mai este lăsat la libera apreciere a judecătorului, sunt
afectate dreptul fundamental la egalitate și dreptul la un proces
echitabil și sunt încălcate dispozițiile art. 115 alin. (6) din Constituție.
De asemenea, actul normativ menționat prin care, contrar
Constituției, a fost modificată o lege organică, Legea
nr. 221/2009, a fost adoptat în absența unei situații extraordinare
a cărei reglementare nu putea fi amânată. În acest sens, autorii
excepției arată că Ordonanța de urgență a Guvernului
nr. 62/2010, fiind motivată formal, încalcă exigențele
constituționale privind obligația de motivare a urgenței, deoarece
ămotivația Guvernului pentru introducerea pragurilor la
acordarea daunelor morale ține strict de interesele acestuia de
a nu fi obligat la plata prejudiciilor efectiv suferite de cei
persecutați de regimul comunist”.

30

MONITORUL OFICIAL AL ROMÂNIEI, PARTEA I, Nr. 646/9.IX.2011

Ordonanța de urgență a Guvernului nr. 62/2010 poate fi
privită ca o reală expropriere, contrară jurisprudenței Curții
Europene a Drepturilor Omului. Dreptul la despăgubiri,
consacrat de Legea nr. 221/2009, intră în sfera noțiunii de ăbun”,
în sensul art. 1 din primul Protocol adițional la Convenția pentru
apărarea drepturilor omului și a libertăților fundamentale, iar
limitarea acestuia prin dispozițiile legale criticate, aplicabilă
neuniform persoanelor vizate, determină o diferență de
tratament, nepermisă de art. 14 din Convenția europeană. Sunt
invocate, de asemenea, aspecte din jurisprudența Curții
Europene a Drepturilor Omului, în ceea ce privește acordarea
de despăgubiri cu titlu de reparație morală, spre exemplu,
hotărârile pronunțate în cauzele Konolos împotriva României,
2008, Crișan împotriva României, 2003, Rotaru împotriva
României, 2000, Dalban împotriva României, 1999, Voiculescu
împotriva României, 2009.
Limitarea despăgubirilor este de natură a crea o contradicție
între valorile despăgubirilor impuse prin lege și cele pe care un
judecător independent le poate aprecia ca fiind echitabile într-o
anumită cauză. Contrar principiul separației puterilor în stat, prin
introducerea unor plafoane derizorii, are loc o imixtiune în
atribuțiile puteri judecătorești, singura în măsură să aprecieze
gravitatea prejudiciului și suma echitabilă cuvenită ca reparație.
În fine, autorii excepției consideră că Ordonanța de urgență
a Guvernului nr. 62/2010 se caracterizează prin imprevizibilitate
și creează pentru stat o situație favorabilă, nejustificată.
Curtea de Apel Iași — Secția civilă și pentru cauze cu
minori și de familie își exprimă opinia în sensul că dispozițiile
art. I pct. 1 și ale art. II din Ordonanța de urgență a Guvernului
nr. 62/2010 sunt neconstituționale, în măsura în care încalcă
principiul constituțional al neretroactivității legii civile prevăzut
de art. 15 alin. (2) din Constituție.
Tribunalul Călărași — Secția civilă, în Dosarul
nr. 2.864/116/2010, apreciază că dispozițiile invocate nu sunt
neconstituționale, iar în Dosarul nr. 3.083/116/2010, instanța de
judecată consideră că excepția de neconstituționalitate este
întemeiată, întrucât art. I pct. 1 și art. II din Ordonanța de urgență
a Guvernului nr. 62/2010 încalcă dispozițiile art. 4 și art. 16 din
Constituție, precum și principiul neretroactivității legii civile. În
opinia instanței judecătorești, prevederile legale criticate nu
contravin dreptului la un proces echitabil și nici dispozițiilor
art. 115 alin. (6) din Constituție.
Tribunalul Bacău — Secția civilă arată că dispozițiile art. I
pct. 1 și art. II din Ordonanța de urgență a Guvernului
nr. 62/2010 sunt neconstituționale în raport cu art. 1 alin. (5) și
art. 16 alin. (1) din Constituție.
Tribunalul Sălaj — Secția civilă opinează că prevederile
art. I pct. 1 și art. II din Ordonanța de urgență a Guvernului
nr. 62/2010 nu sunt conforme cu art. 16 din Constituție și că
dispozițiile art. II din actul normativ menționat încalcă principiul
neretroactivității legii civile prevăzut de art. 15 alin. (2) din
Constituție. Instanța de judecată achiesează la punctul de
vedere exprimat de reclamanți cu privire la încălcarea dreptului
la un proces echitabil, prevăzut de art. 6 din Convenția pentru
apărarea drepturilor omului și a libertăților fundamentale.
Tribunalul București — Secția a V-a civilă consideră că
excepția de neconstituționalitate invocată este neîntemeiată,
întrucât plafonarea despăgubirilor la un anumit cuantum intră în
marja de apreciere a statului, aspect ce nu vine în contradicție
cu prevederile constituționale evocate.

Curtea de Apel Cluj — Secția civilă, de muncă și
asigurări sociale, pentru minori și familie își exprimă opinia
în sensul că excepția de neconstituționalitate este întemeiată.
Tribunalul Vaslui — Secția civilă apreciază că excepția de
neconstituționalitate este întemeiată doar în ceea ce privește
încălcarea, prin art. I pct. 1 și art. II din Ordonanța de urgență a
Guvernului nr. 62/2010, a dispozițiilor art. 16 alin. (1) și ale
art. 53 din Constituție. Prin apariția acestei ordonanțe de urgență
se creează premisele apariției unor situații juridice discriminatorii
pentru persoanele care au obținut hotărâri definitive, față de cele
care nu au obținut asemenea hotărâri, cauzele lor fiind încă în
curs de judecată, sau care vor introduce în viitor asemenea
acțiuni. O asemenea discriminare nu se circumscrie cazurilor
expres și limitativ prevăzute de art. 53 din Constituție, în care
poate fi restrâns exercițiul unor drepturi sau al unor libertăți.
Instanța judecătorească arată totodată că nu se poate reține
încălcarea dispozițiilor art. 20 și art. 21 din Constituție.
Tribunalul Mureș — Secția civilă opinează că excepția de
neconstituționalitate invocată este întemeiată, prevederile
Ordonanței de urgență a Guvernului nr. 62/2010 contravenind
principiilor consacrate de art. 15 alin. (2) și art. 16 alin. (1) din
Constituție.
Curtea de Apel Timișoara — Secția civilă consideră că
excepția de neconstituționalitate a Ordonanței de urgență a
Guvernului nr. 62/2010 este întemeiată, întrucât se încalcă art. 4
alin. (2) și art. 16 alin. (1) din Constituție, precum și art. 124
alin. (3) și art. 15 alin. (2) din Legea fundamentală.
Tribunalul București — Secția a IV-a civilă apreciază că
prevederile art. II din Ordonanța de urgență a Guvernului
nr. 62/2010 încalcă dispozițiile art. 15 alin. (2) din Constituție, iar
cele ale art. I pct. 1 din actul normativ menționat încalcă și
principiul egalității în drepturi și al nediscriminării, consacrat de
art. 1, art. 4 și art. 16 din Constituție și de art. 14 din Convenția
pentru apărarea drepturilor omului și a libertăților fundamentale.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În ceea ce privește obiectul excepției de neconstituționalitate,
Curtea constată că, potrivit Încheierii de sesizare din
20 octombrie 2010, pronunțată de Tribunalul București — Secția
a V-a civilă în Dosarul nr. 22.631/3/2010, acesta îl constituie
prevederile art. I și art. II din Ordonanța de urgență a Guvernului
nr. 62/2010 pentru modificarea și completarea Legii nr. 221/2009
privind condamnările cu caracter politic și măsurile
administrative asimilate acestora, pronunțate în perioada

MONITORUL OFICIAL AL ROMÂNIEI, PARTEA I, Nr. 646/9.IX.2011
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, publicată în Monitorul Oficial al României,
Partea I, nr. 446 din 1 iulie 2010. Cu toate acestea, din
motivarea excepției cuprinsă în notele scrise ale autorului
rezultă că obiectul excepției de neconstituționalitate îl constituie
doar prevederile art. I pct. 1 și art. II din această ordonanță de
urgență. Cât privește celelalte încheieri de sesizare, Curtea
constată că obiectul excepției de neconstituționalitate îl
constituie prevederile art. I pct. 1 și ale art. II din Ordonanța de
urgență a Guvernului nr. 62/2010.
În aceste condiții, instanța constituțională urmează să se
pronunțe numai asupra prevederilor art. I pct. 1 și art. II din
ordonanța de urgență menționată, prevederi care au următorul
cuprins:
— Art. I pct. 1: ăLegea nr. 221/2009 privind condamnările cu
caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
publicată în Monitorul Oficial al României, Partea I, nr. 396 din
11 iunie 2009, se modifică și se completează după cum
urmează:
1. La articolul 5 alineatul (1), litera a) se modifică și va avea
următorul cuprins:
«a) acordarea unor despăgubiri pentru prejudiciul moral
suferit prin condamnare în cuantum de până la:
1. 10.000 de euro pentru persoana care a suferit
condamnarea cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic;
2. 5.000 de euro pentru soțul/soția și descendenții de gradul I;
3. 2.500 de euro pentru descendenții de gradul al II-lea;».”;
— Art. II: ăDispozițiile Legii nr. 221/2009 privind condamnările
cu caracter politic și măsurile administrative asimilate acestora,
pronunțate în perioada 6 martie 1945—22 decembrie 1989, astfel
cum au fost modificate și completate prin prezenta ordonanță de
urgență, se aplică proceselor și cererilor pentru a căror soluționare
nu a fost pronunțată o hotărâre judecătorească definitivă până la
data intrării în vigoare a prezentei ordonanțe de urgență.”
În opinia autorilor excepției de neconstituționalitate, textele
legale criticate încalcă dispozițiile constituționale ale art. 1 privind
statul român, ale art. 4 privind unitatea poporului și egalitatea între
cetățeni, ale art. 11 alin. (1) și (2) privind obligația statului român
de a îndeplini obligațiile ce-i revin din tratatele la care este parte
și tratatele ratificate de Parlament, ale art. 15 alin. (2) privind
principiul neretroactivității legii, cu excepția legii penale sau
contravenționale mai favorabile, ale art. 16 privind egalitatea în
drepturi, ale art. 20 referitor la tratatele internaționale privind
drepturile omului, ale art. 21 privind accesul liber la justiție, art. 52
privind dreptul persoanei vătămate de o autoritate publică, ale
art. 53 privind restrângerea exercițiului unor drepturi sau al unor
libertăți, ale art. 115 alin. (4), (5) și (6) privind condițiile adoptării
și intrării în vigoare a ordonanțelor de urgență, precum și limitele
adoptării acestora și ale art. 148 alin. (2) și (4) privind prioritatea
reglementărilor comunitare cu caracter obligatoriu, față de
dispozițiile contrare din legile interne, și ducerea la îndeplinire a
obligațiilor rezultate din actul aderării.
De asemenea, în opinia autorilor excepției sunt încălcate
prevederile art. 14 din Convenția pentru apărarea drepturilor
omului și a libertăților fundamentale privind interzicerea
discriminării, ale art. 1 din primul Protocol adițional la Convenție

31

privind protecția proprietății, ale art. 3 din Protocolul nr. 7 la
Convenție privind dreptul la despăgubiri în caz de eroare
judiciară, ale art. 20 și art. 21 alin. (1) din Carta drepturilor
fundamentale a Uniunii Europene, referitoare la egalitatea în
fața legii și nediscriminarea.
Examinând excepția de neconstituționalitate, Curtea reține
că, prin Decizia nr. 1.354 din 20 octombrie 2010, publicată în
Monitorul Oficial al României, Partea I, nr. 761 din 15 noiembrie
2010, a admis excepția de neconstituționalitate, constatând că
dispozițiile art. I pct. 1 și art. II din Ordonanța de urgență a
Guvernului nr. 62/2010 sunt neconstituționale. Cu acel prilej,
Curtea a statuat că dispozițiile legale criticate instituie o
inechitate, fără o motivare temeinică, obiectivă și rațională.
Totodată, Curtea a observat că ătratamentul juridic diferențiat
aplicat celor care se consideră îndreptățiți la despăgubiri pentru
prejudiciul moral suferit prin condamnarea politică, în funcție de
momentul în care hotărârea pronunțată de instanță privind
dreptul la despăgubiri rămâne definitivă, afectează drepturile
persoanelor care nu dețineau o hotărâre definitivă la data intrării
în vigoare a Ordonanței de urgență a Guvernului nr. 62/2010”.
În consecință, Curtea a constatat că dispozițiile art. I pct. 1 și
art. II din Ordonanța de urgență a Guvernului nr. 62/2010 încalcă
prevederile art. 16 alin. (1) din Constituție privind egalitatea în
drepturi.
De asemenea, Curtea a constatat că ăprevederile legale
criticate încalcă și principiul neretroactivității, consacrat de
art. 15 alin. (2) din Constituție, în sensul că se aplică inclusiv
situațiilor în care există o hotărâre judecătorească pronunțată
în primă instanță, care, deși nedefinitivă, poate fi legală și
temeinică prin raportare la legislația aflată în vigoare la data
pronunțării acesteia. Astfel, la data introducerii cererii de
chemare în judecată, sub imperiul Legii nr. 221/2009,
nemodificată prin Ordonanța de urgență a Guvernului
nr. 62/2010, s-a născut un drept la acțiune pentru a solicita
despăgubiri neplafonate sub aspectul întinderii, iar Ordonanța
de urgență a Guvernului nr. 62/2010 nu constituie norme de
procedură pentru a se invoca principiul aplicării sale imediate, ci
este un act normativ care cuprinde dispoziții de drept material,
astfel că legea aflată în vigoare la data formulării cererii de
chemare în judecată este aplicabilă pe tot parcursul procesului”.
Pe de altă parte, Curtea a constatat că dispozițiile art. I pct. 1
și art. II ale Ordonanței de urgență a Guvernului nr. 62/2010
ăînfrâng și prevederile art. 115 alin. (6) din Constituție, deoarece
afectează un drept fundamental — egalitatea în drepturi a
cetățenilor, consfințit în prevederile constituționale ale art. 16
alin. (1)”.
Având în vedere argumentele expuse, Curtea a observat că
ănerespectarea acestor norme constituționale atrage și
înfrângerea prevederilor constituționale ale art. 1 alin. (5), potrivit
cărora, «În România, respectarea Constituției, a supremației
sale și a legilor este obligatorie»”.
În aceste condiții, Curtea constată că în prezenta cauză sunt
incidente dispozițiile art. 29 alin. (3) din Legea nr. 47/1992,
potrivit cărora ăNu pot face obiectul excepției prevederile
constatate ca fiind neconstituționale printr-o decizie anterioară a
Curții Constituționale”.
Reținând că acest caz de inadmisibilitate a excepției de
neconstituționalitate a intervenit după sesizarea Curții, excepția
de neconstituționalitate urmează să fie respinsă ca devenită
inadmisibilă.

32

MONITORUL OFICIAL AL ROMÂNIEI, PARTEA I, Nr. 646/9.IX.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a prevederilor art. I pct. 1 și art. II din Ordonanța de urgență a
Guvernului nr. 62/2010 pentru modificarea și completarea Legii nr. 221/2009 privind condamnările cu caracter politic și măsurile administrative
asimilate acestora, pronunțate în perioada 6 martie 1945—22 decembrie 1989, și pentru suspendarea aplicării unor dispoziții din titlul VII al Legii
nr. 247/2005 privind reforma în domeniile proprietății și justiției, precum și unele măsuri adiacente, excepție ridicată de Ioan N. Adam în Dosarul
nr. 3.588/89/2009 al Curții de Apel Iași — Secția civilă și pentru cauze cu minori și de familie, Alexandru Domnica în Dosarul nr. 2.864/116/2010
(număr în format vechi 3.229/C/2010) al Tribunalului Călărași — Secția civilă, Cătălin Ovidiu Petrescu și Georgeta Ignat în Dosarul
nr. 99/110/2010 al Tribunalului Bacău — Secția civilă, Maria-Stela Petre și Tiberiu Augustin Fodor în Dosarul nr. 3.753/84/2010 al Tribunalului
Sălaj — Secția civilă, Niculina Marin în Dosarul nr. 3.083/116/2010 (număr în format vechi 3.464/C/2010) al Tribunalului Călărași — Secția civilă,
Iulius Filip în Dosarul nr. 22.631/3/2010 al Tribunalului București — Secția a V-a civilă, Florian Soponea, Liviu Mehelean, Virginia Maxin (fostă
Mehelan), Terezia Prodan (fostă Mehelan), Ianos Mehelan, Maria Vegh (fostă Mehelan), Petru Mehelean, Lucia Roșca, Tatiana Nedelea,
Iuliana Damian, Aurelia Bodea și Paraschiva Gâlgău în dosarele nr. 342/84/2010, nr. 72/112/2010, nr. 5.537/117/2009 și nr. 6.313/117/2009 ale
Curții de Apel Cluj — Secția civilă, de muncă și asigurări sociale, pentru minori și familie, din oficiu, de către Curtea de Apel Cluj — Secția civilă,
de muncă și asigurări sociale, pentru minori și familie în Dosarul nr. 4.614/117/2009, Dumitra Mircea, Constantin Mircea și Gheorghe Mircea
în Dosarul nr. 318/89/2010 al Tribunalului Vaslui — Secția civilă, Sandina Maria Chețan în Dosarul nr. 1.321/102/2010 (număr în format vechi
2.742/2010) al Tribunalului Mureș — Secția civilă, Gheorghe Kaizer în Dosarul nr. 853/108/2010 al Curții de Apel Timișoara — Secția civilă și
Daniela Stănescu în Dosarul nr. 21.889/3/2010 al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 30 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Simina Gagu

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 646/9.IX.2011 conține 32 de pagini.

Prețul: 6,40 lei

&JUYDGY|526075]
ISSN 1453—4495

