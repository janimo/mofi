Anul 179 (XXIII) — Nr. 298

PARTEA I

LEGI, DECRETE, HOTĂRÂRI ȘI ALTE ACTE

Vineri, 29 aprilie 2011

SUMAR
Nr.

Pagina

Nr.

HOTĂRÂRI ALE GUVERNULUI ROMÂNIEI
438.

— Hotărâre privind transmiterea fără plată a unor
bunuri mobile, aflate în domeniul privat al statului, între
Ministerul Apărării Naționale și Ministerul Administrației
și Internelor ................................................................

pe Produs ăCereale și Produse Derivate” din România —
O.I.P.C.P.D.R. ca organizație interprofesională pe
filiera cereale ..............................................................

99.

— Ordin al președintelui Autorității Naționale Sanitare
Veterinare și pentru Siguranța Alimentelor pentru
modificarea și completarea Normei sanitare veterinare
privind Codul produselor medicinale veterinare,
aprobată prin Ordinul președintelui Autorității Naționale
Sanitare Veterinare și pentru Siguranța Alimentelor
nr. 187/2007 ..............................................................

13

— Ordin al ministrului economiei, comerțului și
mediului de afaceri privind aprobarea lansării Cererii
de propuneri de proiecte pentru investiții în cadrul
operațiunii 4.1.a) ăSprijinirea investițiilor în instalații și
echipamente pentru întreprinderi din industrie, care să
conducă la economii de energie, în scopul
îmbunătățirii eficienței energetice” din axa prioritară 4
ăCreșterea eficienței energetice și a securității furnizării
în contextul combaterii schimbărilor climatice” a
Programului operațional sectorial ăCreșterea
competitivității economice” (POS CCE)......................

13–14

1.924. — Ordin al ministrului finanțelor publice privind
prospectele de emisiune ale certificatelor de trezorerie
cu discont și ale obligațiunilor de stat de tip benchmark
aferente lunii mai 2011 ..............................................

14–16

675.
1–2

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
22.

Pagina

2–12

— Ordin al ministrului agriculturii și dezvoltării rurale
privind recunoașterea Organizației Interprofesionale

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind transmiterea fără plată a unor bunuri mobile, aflate în domeniul privat al statului,
între Ministerul Apărării Naționale și Ministerul Administrației și Internelor
În temeiul prevederilor art. 108 din Constituția României, republicată, și ale art. 11 lit. m) din Legea nr. 90/2001 privind
organizarea și funcționarea Guvernului României și a ministerelor, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea fără plată a unor bunuri
mobile, având datele de identificare prevăzute în anexa nr. 1,
din domeniul privat al statului și din administrarea Ministerului
Apărării Naționale în domeniul privat al statului și în
administrarea Ministerului Administrației și Internelor.
Art. 2. — Se aprobă transmiterea fără plată a unor bunuri
mobile, având datele de identificare prevăzute în anexa nr. 2,
din domeniul privat al statului și din administrarea Ministerului

Administrației și Internelor în domeniul privat al statului și în
administrarea Ministerului Apărării Naționale.
Art. 3. — (1) Predarea bunurilor materiale se face pe bază de
proces-verbal de predare-preluare, încheiat între structurile
interesate, în termen de 30 de zile de la data intrării în vigoare
a prezentei hotărâri.
(2) Paza și transportul bunurilor din locurile de depozitare se
asigură de către structura beneficiară care le preia, cu fonduri și
mijloace proprii.

2

MONITORUL OFICIAL AL ROMÂNIEI, PARTEA I, Nr. 298/29.IV.2011

Art. 4. — După efectuarea transmiterii, cele două instituții își
vor actualiza în mod corespunzător datele din evidența
cantitativ-valorică.

Art. 5. — Anexele nr. 1 și 2 fac parte integrantă din prezenta
hotărâre, sunt clasificate potrivit legii și se comunică numai
instituțiilor interesate.

PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
Ministrul apărării naționale,
Gabriel Oprea
Ministrul finanțelor publice,
Gheorghe Ialomițianu
București, 29 aprilie 2011.
Nr. 438.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru modificarea și completarea Normei sanitare veterinare
privind Codul produselor medicinale veterinare, aprobată prin Ordinul președintelui
Autorității Naționale Sanitare Veterinare și pentru Siguranța Alimentelor nr. 187/2007
Văzând Referatul de aprobare nr. 459 din 18 aprilie 2011, întocmit de Direcția de coordonare tehnică a institutelor de referință,
LSVSA, farmacovigilență și nutriție animală din cadrul Autorității Naționale Sanitare Veterinare și pentru Siguranța Alimentelor,
ținând cont de prevederile Directivei 2001/82/CE a Parlamentului European și a Consiliului din 6 noiembrie 2001 de instituire
a unui cod comunitar cu privire la produsele medicamentoase veterinare, cu modificările și completările ulterioare,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității sanitar-veterinare
și pentru siguranța alimentelor, aprobată cu modificări și completări prin Legea nr. 215/2004, cu modificările și completările
ulterioare,
în temeiul art. 3 alin. (3) și art. 4 alin. (3) din Hotărârea Guvernului nr. 1.415/2009 privind organizarea și funcționarea Autorității
Naționale Sanitare Veterinare și pentru Siguranța Alimentelor și a unităților din subordinea acesteia, cu modificările și completările
ulterioare,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. I. — Norma sanitară veterinară privind Codul produselor
medicinale veterinare, aprobată prin Ordinul președintelui
Autorității Naționale Sanitare Veterinare și pentru Siguranța
Alimentelor nr. 187/2007, publicat în Monitorul Oficial al
României, Partea I, nr. 804 și 804 bis din 26 noiembrie 2007, cu
modificările ulterioare, se modifică și se completează după cum
urmează:
1. La articolul 1, alineatele (6), (10), (11), (14), (15), (17),
(19), (20) și (23) se modifică și vor avea următorul cuprins:
ă(6) produs medicinal veterinar homeopat — orice produs
medicinal veterinar obținut din substanțe denumite remedii
homeopate, în conformitate cu o procedură de fabricație
homeopată descrisă de Farmacopeea europeană sau, în
absența acesteia, de Farmacopeea actuală utilizată oficial în
România. Un produs medicinal veterinar homeopat poate
conține unul sau mai multe principii homeopate;
.................................................................................................
(10) reacție adversă gravă — stare reactivă de intensitate
mare, apărută la animalele tratate și care are ca rezultat
alterarea gravă a stării de sănătate sau chiar moartea ori care
poate induce o anomalie sau malformație congenitală ori care

poate determina simptome permanente sau prelungite la
animalele tratate;
(11) reacție adversă neprevăzută — stare reactivă a cărei
natură, severitate sau rezultat nu corespunde cu datele
prezentate în rezumatul caracteristicilor produsului medicinal
veterinar respectiv;
.................................................................................................
(14) utilizare în afara indicațiilor de pe etichetă — utilizarea
unui produs medicinal veterinar fără respectarea rezumatului
caracteristicilor produsului, inclusiv utilizarea incorectă sau
abuzivă a produsului;
(15) comerțul ăangro” cu produse medicinale veterinare —
orice activitate comercială care include achiziționarea, vânzarea,
importul, exportul sau orice altă operațiune comercială cu
produse medicinale veterinare, indiferent dacă scopul acesteia
este sau nu obținerea de profit, cu excepția:
a) livrării de către un producător a produselor medicinale
veterinare fabricate de el însuși;
b) comercializării cu amănuntul a produselor medicinale
veterinare de către persoane împuternicite să efectueze astfel
de operațiuni comerciale, în conformitate cu prevederile art. 70.
.................................................................................................

MONITORUL OFICIAL AL ROMÂNIEI, PARTEA I, Nr. 298/29.IV.2011
(17) Agenția — Agenția Europeană a Medicamentelor
(EMA), instituită prin Regulamentul (CE) nr. 726/2004 al
Parlamentului European și al Consiliului din 31 martie 2004 de
stabilire a procedurilor comunitare privind autorizarea și
supravegherea medicamentelor de uz uman și veterinar și de
instituire a unei Agenții Europene pentru Medicamente;
.................................................................................................
(19) raportul risc-beneficiu — o evaluare a efectelor
terapeutice pozitive ale produsului medicinal veterinar, în raport
cu riscurile definite la alin. (18);
(20) prescripție medicală veterinară — orice recomandare
pentru un produs medicinal veterinar emisă de un medic
veterinar, în conformitate cu legislația națională în vigoare;
.................................................................................................
(23) concentrație — conținutul în substanțe active, exprimat
cantitativ pe unitatea de doză, pe unitatea de volum sau
greutate, în conformitate cu forma de dozare;”.
2. La articolul 1, după alineatul (29) se introduc zece noi
alineate, alineatele (30)—(39), cu următorul cuprins:
ă(30) procedura centralizată (PC) — procedura de autorizare
prevăzută în Regulamentul (CE) nr. 726/2004 al Parlamentului
European și al Consiliului, care stabilește procedurile
comunitare
privind
autorizarea
și
supravegherea
medicamentelor de uz uman și veterinar și de instituire a unei
Agenții Europene a Medicamentelor (EMA);
(31) procedura descentralizată — procedura de autorizare
inițială a unui produs medicinal veterinar, concomitent, în cel
puțin două state membre ale Uniunii Europene;
(32) procedura de recunoaștere mutuală — procedura de
autorizare prin care un produs medicinal veterinar autorizat
într-un stat membru este autorizat în alte state membre, conform
prevederilor cap. IV;
(33) procedura independentă națională — procedura de
autorizare pur națională aplicabilă pentru produsele medicinale
veterinare care nu au fost autorizate în niciun stat membru, prin
care se acordă o autorizație de comercializare validă numai pe
teritoriul României;
(34) autorizație de comercializare — document oficial emis
de către Institutul pentru Controlul Produselor Biologice și
Medicamentelor de Uz Veterinar, acordat produselor medicinale
veterinare, conform procedurilor europene — procedura
descentralizată și procedura de recunoaștere mutuală — sau în
baza procedurii independente naționale, și care permite
comercializarea acestor produse în România;
(35) aviz de comercializare — document oficial emis de către
Institutul pentru Controlul Produselor Biologice și
Medicamentelor de Uz Veterinar, acordat produselor medicinale
veterinare, conform prevederilor art. 4;
(36) țări terțe — alte țări decât statele membre ale Uniunii
Europene;
(37) Institutul pentru Controlul Produselor Biologice și
Medicamentelor de Uz Veterinar — institut veterinar de referință
aflat în subordinea Autorității Naționale Sanitare Veterinare și pentru
Siguranța Alimentelor, responsabil pentru evaluarea, autorizarea și
controlul produselor medicinale veterinare în România;
(38) laboratoare oficiale pentru controlul medicamentelor —
laboratoare desemnate de către autoritățile competente centrale
ale statelor membre pentru a efectua controlul calității
produselor medicinale veterinare înainte și după autorizarea
acestora, în scopul supravegherii pieței, asigurării siguranței,
sănătății oamenilor și animalelor;
(39) laboratoare pentru controlul calității produselor
medicinale — laboratoare autorizate sanitar-veterinar de către
Autoritatea Națională Sanitară Veterinară și pentru Siguranța
Alimentelor, în condițiile legii, organizate în cadrul fabricilor de
produse medicinale veterinare sau ca unități de sine stătătoare,
supuse controlului realizat de laboratoarele oficiale pentru
controlul medicamentelor.”
3. La articolul 3 alineatul (1), litera b) se modifică și va
avea următorul cuprins:

3

ăb) produselor biologice veterinare imunologice inactivate
sau vii, fabricate din germeni patogeni și antigene, obținute de
la unul sau mai multe animale dintr-o exploatație și utilizate
pentru tratarea unui animal sau animalelor din acea exploatație,
în aceeași localitate; Autoritatea Națională Sanitară Veterinară și
pentru Siguranța Alimentelor stabilește lista cu germenii
patogeni care pot fi folosiți în acest scop;”.
4. Articolul 4 se modifică și va avea următorul cuprins:
ăArt. 4. — (1) Pentru produsele medicinale veterinare
destinate exclusiv peștilor de acvariu, păsărilor de colivie,
porumbeilor pentru competiție și sau expoziție, animalelor de
terariu, rozătoarelor mici, dihorilor și iepurilor, deținute exclusiv
ca animale de companie, Institutul pentru Controlul Produselor
Biologice și Medicamentelor de Uz Veterinar poate acorda
derogări aplicabile numai pe teritoriul României de la prevederile
art. 5, 7 și 8. Derogările sunt permise cu condiția ca:
a) produsele să nu conțină substanțe a căror utilizare necesită
controlul sanitar-veterinar: anabolizante, antiinfecțioase,
antiparazitare, antiinflamatorii, hormonale, psihotrope;
b) să se ia toate măsurile pentru a preveni utilizarea
neautorizată a acestor produse pentru alte specii de animale.
(2) Produsele menționate la alin. (1) se comercializează în
România în baza unui aviz de comercializare emis de Institutul
pentru Controlul Produselor Biologice și Medicamentelor de Uz
Veterinar și trebuie să conțină numai acele substanțe active
aprobate în acest scop de către Institutul pentru Controlul
Produselor Biologice și Medicamentelor de Uz Veterinar. Lista
acestor substanțe este revizuită periodic și se publică pe site-ul
institutului.
(3) Solicitarea pentru obținerea avizului se depune la
Institutul pentru Controlul Produselor Biologice și
Medicamentelor de Uz Veterinar și va fi însoțită de:
a) prospect;
b) etichetă;
c) certificat de bună practică de fabricație.
(4) Eticheta produsului trebuie să conțină obligatoriu
următoarele date, informații:
a) denumirea produsului medicinal veterinar;
b) concentrația substanței active;
c) calea de administrare;
d) numărul seriei de fabricație/lotului;
e) data expirării;
f) expresia «numai pentru uz veterinar»;
g) expresia «citiți prospectul înainte de utilizare».
(5) În cazul în care pe etichetă nu există spațiu suficient,
informațiile următoare trebuie menționate într-un prospect:
a) denumirea produsului medicinal veterinar, concentrația
substanței active și forma farmaceutică;
b) denumirea și concentrația fiecărei substanțe active;
c) calea de administrare;
d) numărul seriei de fabricație/lotului;
e) data expirării;
f) expresia «numai pentru uz veterinar»;
g) concentrația exprimată în unități de masă, volum sau
număr de doze;
h) numele și adresa producătorului sau distribuitorului;
i) speciile-țintă;
j) expresia «a nu se lăsa la îndemâna copiilor”;
k) condiții de depozitare;
l) valabilitatea după prima deschidere;
m) recomandări pentru eliminarea produsului neutilizat sau a
deșeurilor, după caz;
n) indicații complete, care să includă:
(i) indicații terapeutice;
(ii) contraindicații;
(iii) interacțiuni cu alte produse medicinale veterinare și
alte forme de interacțiune;
o) instrucțiuni de dozare.
(6) Deținătorul avizului de comercializare trebuie să
înregistreze toate reacțiile adverse grave apărute la animale și

4

MONITORUL OFICIAL AL ROMÂNIEI, PARTEA I, Nr. 298/29.IV.2011

reacțiile adverse la om, comunicate de către utilizator, și trebuie
să le raporteze Autorității Naționale Sanitare Veterinare și pentru
Siguranța Alimentelor și Institutului pentru Controlul Produselor
Biologice și Medicamentelor de Uz Veterinar, în termen de
maximum 15 zile de la înregistrarea informațiilor.
(7) Deținătorul avizului de comercializare trebuie să păstreze
toate documentele privind consemnarea reacțiilor adverse
constatate și să le pună la dispoziția Autorității Naționale
Sanitare Veterinare și pentru Siguranța Alimentelor, la cererea
acesteia.
(8) În cazul în care survin modificări cu privire la
documentația care a stat la baza acordării avizului de
comercializare, deținătorul are obligația să informeze Institutul
pentru Controlul Produselor Biologice și Medicamentelor de Uz
Veterinar, în vederea aprobării acestora.”
5. La articolul 5, alineatele (1) și (2) se modifică și vor
avea următorul cuprins:
ăArt. 5. — (1) Un produs medicinal veterinar poate fi
comercializat în România numai în baza unei autorizații de
comercializare emise de Institutul pentru Controlul Produselor
Biologice și Medicamentelor de Uz Veterinar în conformitate cu
prezenta normă sanitară veterinară, obținută prin procedura
națională independentă, prin procedura de recunoaștere
mutuală sau prin procedura descentralizată ori în baza unei
autorizații de comercializare acordate conform Regulamentului
(CE) nr. 726/2004 al Parlamentului European și al Consiliului.
Modelul autorizației de comercializare emise de Institutul pentru
Controlul Produselor Biologice și Medicamentelor de Uz
Veterinar este prevăzut în anexa nr. 2, care face parte integrantă
din prezenta normă sanitară veterinară.
(2) În cazul în care un produs medicinal veterinar a fost
autorizat inițial, în conformitate cu prevederile alin. (1), orice
adăugare privind speciile, concentrațiile, formele farmaceutice,
căile de administrare, prezentările suplimentare, precum și orice
alte variații și extinderi trebuie să fie autorizate, de asemenea,
în conformitate cu prevederile alin. (1), sau trebuie incluse în
autorizația de comercializare inițială. Toate aceste autorizații de
comercializare sunt considerate ca aparținând aceleiași
autorizații de comercializare globale, în special pentru aplicarea
prevederilor art. 13 alin. (1)—(4).”
6. La articolul 6, alineatele (2) și (3) se modifică și vor
avea următorul cuprins:
ă(2) În cazul în care o modificare a anexelor la Regulamentul
(UE) nr. 37/2010 al Comisiei din 22 decembrie 2009 privind
substanțele active din punct de vedere farmacologic și
clasificarea lor în funcție de limitele reziduale maxime din
produsele alimentare de origine animală este justificată, titularul
autorizației de comercializare sau, după caz, Institutul pentru
Controlul Produselor Biologice și Medicamentelor de Uz
Veterinar ia toate măsurile necesare pentru a modifica sau a
revoca autorizația de comercializare în termen de 60 de zile de
la data la care modificarea anexelor la respectivul regulament a
fost publicată în Jurnalul Oficial al Uniunii Europene.
(3) Prin derogare de la prevederile alin. (1), un produs
medicinal veterinar care conține substanțe farmacologic active
care nu figurează în tabelul nr. 1 «Substanțe autorizate» din
anexa la Regulamentul (UE) nr. 37/2010 al Comisiei poate fi
autorizat pentru anumite animale din familia ecvideelor care nu
sunt destinate tăierii în vederea consumului, în conformitate cu
prevederile Normelor privind organizarea stud-book-ului,
certificarea originii și comerțul cu ecvidee de rasă pură, aprobate
prin Ordinul ministrului agriculturii, pădurilor și dezvoltării rurale
nr. 464/2006, cu modificările ulterioare, ce transpune în legislația
națională Directivele Consiliului 90/427/CEE, 90/428/CEE și
Deciziile Comisiei 92/216/CEE, 92/353/CEE, 92/354/CEE,
93/623/CEE, 96/78/CEE, 96/79/CEE și 2004/158/CE. Aceste
produse medicinale veterinare nu trebuie să conțină substanțele
active prevăzute în tabelul nr. 2 «Substanțe interzise» din anexa
la Regulamentul (UE) nr. 37/2010 și nici nu trebuie să fie
destinate utilizării în tratamente, conform rezumatului

caracteristicilor produsului medicinal veterinar autorizat pentru
animale din familia ecvidee.”
7. Articolul 9 se modifică și va avea următorul cuprins:
ăArt. 9. — (1) Produsele medicinale veterinare pot fi
administrate animalelor doar dacă au autorizație de
comercializare, cu excepția celor utilizate pentru efectuarea
testelor menționate la art. 12 alin. (5) lit. j), care au fost acceptate
de Autoritatea Națională Sanitară Veterinară și pentru Siguranța
Alimentelor în urma notificării sau autorizării, în conformitate cu
legislația națională în vigoare.
(2) Substanțele active din produsele menționate la alin. (1) și
destinate administrării la specii de la care se obțin alimente
trebuie să se regăsească în tabelul nr. 1 «Substanțe autorizate»
din anexa la Regulamentul (UE) nr. 37/2010.”
8. La articolul 10, litera b) a alineatului (1) și alineatele (2)
și (3) se modifică și vor avea următorul cuprins:
ăb) în cazul în care nu există niciun produs dintre cele
menționate la lit. a), fie:
(i) cu un produs medicinal de uz uman autorizat în
România, în conformitate cu prevederile Legii
nr. 95/2006 privind reforma în domeniul sănătății, cu
modificările și completările ulterioare, ce transpune
în legislația națională Directiva 2001/83/CE a
Parlamentului European și a Consiliului sau în baza
Regulamentului (CE) nr. 726/2004 al Parlamentului
European și al Consiliului; sau
(ii) în conformitate cu prevederile naționale specifice, cu
un produs medicinal veterinar autorizat în alt stat
membru al Uniunii Europene, în condițiile legii, pentru
utilizare la aceeași specie sau la alte specii pentru
afecțiunea în cauză ori pentru altă afecțiune.
.................................................................................................
(2) Prin derogare de la prevederile art. 11, prevederile
alin. (1) se aplică, de asemenea, tratării de către un medic
veterinar a unui animal aparținând familiei ecvidee, cu condiția
ca acesta să nu fie destinat consumului uman, în conformitate
cu prevederile normelor aprobate prin Ordinul ministrului
agriculturii, pădurilor și dezvoltării rurale nr. 464/2006, cu
modificările ulterioare.
(3) Prin derogare de la art. 11 și în conformitate cu procedura
prevăzută la art. 89 alin. (2), Comisia stabilește o listă a
substanțelor esențiale pentru tratamentul ecvideelor și pentru
care perioada de așteptare nu trebuie să fie mai mică de 6 luni,
conform mecanismelor de control prevăzute de Decizia
93/623/CEE a Comisiei din 20 octombrie 1993 de stabilire a
documentului de identificare (pașaportul) care însoțește
ecvideele înregistrate, cu amendamentele ulterioare.”
9. După articolul 11 se introduce un nou articol,
articolul 111, care va avea următorul cuprins:
ăArt. 111. — (1) Introducerea în țară a produselor medicinale
veterinare neautorizate este interzisă.
(2) Deținătorul unei autorizații de fabricație/import poate
introduce în țară substanțe active, dacă acestea sunt destinate
fabricației unui produs medicinal veterinar pentru care
producătorul este autorizat să îl fabrice/importe.”
10. La articolul 12, partea introductivă a alineatului (5) se
modifică și va avea următorul cuprins:
ă(5) Solicitarea pentru autorizația de comercializare trebuie
să includă toate informațiile administrative și documentația
științifică necesară pentru a demonstra calitatea, siguranța și
eficacitatea produsului medicinal veterinar în cauză. Dosarul
trebuie să fie prezentat în conformitate cu prevederile anexei
nr. 1, care face parte integrantă din prezenta normă sanitară
veterinară, și trebuie să conțină următoarele informații:”.
11. La articolul 13, alineatul (7) se modifică și va avea
următorul cuprins:
ă(7) În cazul în care un produs medicinal veterinar biologic
similar cu un produs medicinal veterinar biologic de referință nu
îndeplinește condițiile din definiția produsului medicinal veterinar
generic datorită diferențelor legate de materiile prime sau de

MONITORUL OFICIAL AL ROMÂNIEI, PARTEA I, Nr. 298/29.IV.2011
procesul de fabricație al produsului medicinal veterinar biologic
față de produsul medicinal veterinar biologic de referință, trebuie
să fie prezentate rezultatele testelor corespunzătoare preclinice
sau clinice referitoare la aceste condiții. Datele suplimentare
solicitate trebuie să se conformeze cu prevederile anexei nr. 1,
cu liniile directoare și ghidurile aplicabile. Nu se pot prezenta
rezultatele altor teste și experimente din dosarul produsului
medicinal veterinar de referință.”
12. La articolul 14, alineatul (1) se modifică și va avea
următorul cuprins:
ăArt. 14. — (1) Prin derogare de la prevederile art. 12 alin. (5)
lit. j) și fără a aduce atingere prevederilor legale referitoare la
protecția proprietății industriale și comerciale, solicitantul nu
trebuie să prezinte rezultatele testelor de siguranță și pentru
reziduuri, testelor preclinice și clinice, dacă demonstrează că
substanțele active ale produsului medicinal veterinar au o
utilizare bine stabilită în domeniul veterinar din Uniunea
Europeană, pentru cel puțin 10 ani, cu eficiență recunoscută, și
sunt sigure pentru a fi utilizate în condițiile stabilite în anexa
nr. 1. În acest caz, solicitantul trebuie să prezinte date din
literatura științifică adecvată.”
13. Articolul 17 se modifică și va avea următorul cuprins:
ăArt. 17. — Prin derogare de la art. 12 alin. (5) lit. j) primul
paragraf și în circumstanțe excepționale în ceea ce privește
produsele medicinale veterinare imunologice, solicitantului nu i
se va cere să furnizeze rezultatele anumitor teste de teren pe
speciile-țintă, în cazul în care aceste teste nu pot fi efectuate din
motive întemeiate, în special din cauza altor dispoziții
comunitare.”
14. La articolul 19, alineatul (2) se modifică și va avea
următorul cuprins:
ă(2) Persoanele menționate la alin. (1) trebuie să justifice
orice utilizare a datelor științifice prevăzute la art. 14 alin. (1), în
conformitate cu condițiile prevăzute în anexa nr. 1.”
15. La articolul 19, după alineatul (2) se introduce un nou
alineat, alineatul (3), cu următorul cuprins:
ă(3) Un curriculum vitae concis al persoanei la care se referă
alin. (1) va fi anexat la finalul acestui raport.”
16. La articolul 25, după alineatul (2) se introduce un nou
alineat, alineatul (3), cu următorul cuprins:
ă(3) Solicitările pentru obținerea autorizației de
comercializare în România, prin procedura independentă
națională, pentru produsele medicinale veterinare ce nu au fost
autorizate în niciun alt stat membru și care urmează a fi
comercializate numai pe teritoriul României, trebuie prezentate
în conformitate cu prevederile art. 461—4614.”
17. Articolul 27 se modifică și va avea următorul cuprins:
ăArt. 27. — (1) În vederea examinării solicitării depuse în
conformitate cu prevederile art. 12—17, Institutul pentru
Controlul Produselor Biologice și Medicamentelor de Uz
Veterinar:
a) verifică dacă documentația depusă în sprijinul solicitării
respectă art. 12—17 și dacă sunt îndeplinite condițiile pentru
emiterea unei autorizații de comercializare;
b) poate dispune testarea produsului medicinal veterinar,
produselor intermediare, materiilor prime sau altor materii care
intră în componența acestuia la un laborator oficial din cadrul
laboratoarelor oficiale pentru controlul medicamentelor —
O.M.C.L. sau la un laborator autorizat, recunoscut de Autoritatea
Națională Sanitară Veterinară și pentru Siguranța Alimentelor în
acest scop, pentru a se asigura că metodele de testare utilizate
de producător și descrise în specificațiile ce însoțesc solicitarea,
în conformitate cu art. 12 alin. (5) lit. i), sunt corespunzătoare;
c) poate verifica, în mod similar, în special prin consultarea
unui laborator național sau comunitar de referință, dacă metoda
analitică utilizată pentru detectarea reziduurilor prezentată de
către solicitant în sensul art. 12 alin. (5) lit. j) pct. (ii) este
corespunzătoare;
d) poate solicita, după caz, informații suplimentare referitoare
la art. 12 și art. 14—17. În cazul în care Institutul pentru

5

Controlul Produselor Biologice și Medicamentelor de Uz
Veterinar solicită informații suplimentare, termenele precizate la
art. 25 se suspendă până la furnizarea datelor suplimentare
solicitate. În mod similar, aceste termene se suspendă și în
situația în care se permite solicitantului să prezinte explicații în
scris sau verbale.
(2) În cazurile prevăzute la alin. (1) lit. d), termenul de
răspuns la solicitările Institutului pentru Controlul Produselor
Biologice și Medicamentelor de Uz Veterinar privind eventuale
clarificări sau furnizarea de informații suplimentare este de 30 de
zile de la data notificării.
(3) Perioada-limită de suspendare a termenului prevăzut la
art. 25, pe parcursul procedurii de evaluare a documentației,
este de maximum 6 luni.
(4) În cazul în care termenul prevăzut la alin. (3) este depășit,
cererea se respinge, iar solicitantul este notificat cu privire la
restituirea/returnarea documentației tehnice.
(5) Respingerea cererii nu aduce atingere dreptului
solicitantului de a depune o nouă solicitare la data la care deține
documentația completă.
(6) Solicitantul autorizației de comercializare va fi înștiințat, în
scris, în termen de 5 zile de la adoptarea unei decizii favorabile
privind acordarea autorizației de comercializare, pe baza
raportului de evaluare a documentației tehnice, în termenii
specificați la art. 12—18, de către Institutul pentru Controlul
Produselor Biologice și Medicamentelor de Uz Veterinar, precum
și asupra emiterii autorizației de comercializare.
(7) Autorizația de comercializare conține datele de
identificare a produsului medicinal veterinar [nume de
înregistrare,
compoziție,
deținătorul
autorizației
de
comercializare, producătorul sau, după caz, producătorii
responsabili de eliberarea seriei de produs finit, clasificarea ATC
(vet), mod de eliberare, ambalaj, termen de valabilitate, condiții
de păstrare, numărul autorizației de comercializare și tipul
procedurii de autorizare] și este însoțită de următoarele anexe:
a) rezumatul caracteristicilor produsului;
b) obligații sau condiții specifice care trebuie îndeplinite de
către deținătorul autorizației de comercializare cu privire la
calitate, siguranță și eficacitate;
c) informații privind etichetarea;
d) prospectul.
(8) Numărul autorizației de comercializare trebuie să fie
înscris pe ambalajul secundar al medicamentului. Numărul
alocat este compus din 6 cifre: primele două reprezintă
terminația anului curent, iar următoarele patru vor constitui un
număr de ordine alocat din Registrul național al produselor
medicinale veterinare autorizate în România, care va începe în
fiecare an de la 0001.
(9) Dacă în termen de 30 de zile de la înștiințare, solicitantul
autorizației de comercializare nu se prezintă la sediul Institutului
pentru Controlul Produselor Biologice și Medicamentelor de Uz
Veterinar pentru ridicarea autorizației de comercializare emise,
aceasta se arhivează conform procedurilor interne ale
Institutului pentru Controlul Produselor Biologice și
Medicamentelor de Uz Veterinar.
(10) Eliberarea autorizației de comercializare din arhiva
Institutului pentru Controlul Produselor Biologice și
Medicamentelor de Uz Veterinar se face pe baza unei cereri de
eliberare a autorizației de comercializare, în termen de 5 zile de
la înregistrarea acesteia.”
18. La articolul 29, după alineatul (3) se introduce un nou
alineat, alineatul (31), cu următorul cuprins:
ă(31) Produsele medicinale veterinare autorizate pentru
comercializare se înscriu în Registrul național al produselor
medicinale veterinare autorizate în România și în Nomenclatorul
produselor medicinale veterinare autorizate în România.”
19. La articolul 31, alineatul (3) se modifică și va avea
următorul cuprins:
ă(3) Deținătorul autorizației de comercializare trebuie să
transmită imediat Institutului pentru Controlul Produselor

6

MONITORUL OFICIAL AL ROMÂNIEI, PARTEA I, Nr. 298/29.IV.2011

Biologice și Medicamentelor de Uz Veterinar orice informații noi
care ar putea duce la modificarea informațiilor și documentelor
prevăzute la art. 12 alin. (5), art. 13—15 și art. 18 sau ale anexei
nr. 1. De asemenea, acesta trebuie să informeze imediat
Institutul pentru Controlul Produselor Biologice și
Medicamentelor de Uz Veterinar despre orice interdicție sau
restricție impusă de autoritățile competente ale oricărei țări în
care produsul medicinal veterinar este comercializat și despre
orice informații noi care ar putea influența evaluarea riscurilor și
beneficiilor produsului medicinal veterinar în cauză.”
20. După articolul 32 se introduce un nou articol,
articolul 321, cu următorul cuprins:
ăArt. 321. — (1) Orice modificare în termenii unei autorizații
de comercializare a unui produs medicinal veterinar acordate
conform prevederilor prezentei norme sanitare veterinare
trebuie aprobată de Institutul pentru Controlul Produselor
Biologice și Medicamentelor de Uz Veterinar. Solicitările privind
modificarea condițiilor autorizațiilor de comercializare acordate
pentru produsele medicinale veterinare vor respecta clasificarea
prevăzută în Regulamentul (CE) nr. 1.234/2008 al Comisiei din
24 noiembrie 2008 privind examinarea modificării condițiilor
autorizațiilor de introducere pe piață acordate pentru
medicamentele de uz uman și veterinar.
(2) Institutul pentru Controlul Produselor Biologice și
Medicamentelor de Uz Veterinar va informa Autoritatea
Națională Sanitară Veterinară și pentru Siguranța Alimentelor
asupra modificărilor majore aprobate privind datele din
autorizația de comercializare și din anexele la aceasta sau
datele din documentația de autorizare.”
21. Articolul 33 se modifică și va avea următorul cuprins:
ăArt. 33. — (1) Autorizația de comercializare este valabilă
5 ani de la data emiterii.
(2) Autorizația de comercializare poate fi reînnoită după 5 ani
pe baza unei reevaluări a raportului risc-beneficiu de către
Institutul pentru Controlul Produselor Biologice și
Medicamentelor de Uz Veterinar. În acest scop, cu cel puțin
6 luni înainte de expirarea autorizației de comercializare, în
conformitate cu prevederile alin. (1), deținătorul acesteia trebuie
să depună la Institutul pentru Controlul Produselor Biologice și
Medicamentelor de Uz Veterinar următoarele documente:
a) pentru produsele medicinale veterinare supuse autorizării
înainte de 2007, lista consolidată a tuturor documentelor
furnizate cu privire la calitate, siguranță și eficacitate, inclusiv
toate variațiile introduse după acordarea autorizației de
comercializare. Institutul pentru Controlul Produselor Biologice
și Medicamentelor de Uz Veterinar poate solicita, în cadrul
procedurii de reînnoire a autorizației de comercializare,
prezentarea documentelor privind calitatea, siguranța și
eficacitatea produselor medicinale veterinare, motivația acesteia
fiind făcută în scris celor interesați;
b) pentru produsele medicinale veterinare supuse autorizării
începând cu anul 2007, lista consolidată a tuturor documentelor
furnizate cu privire la calitate, siguranță și eficacitate, inclusiv
toate variațiile introduse după acordarea autorizației de
comercializare.
(3) Autorizația de comercializare se reînnoiește pentru o
perioadă nedeterminată, cu excepția situației în care Institutul
pentru Controlul Produselor Biologice și Medicamentelor de Uz
Veterinar decide, pe baza unor motive justificate privind
farmacovigilența, ca autorizația să fie reînnoită la fiecare 5 ani,
în conformitate cu prevederile alin. (2).
(4) Prin derogare de la prevederile alin. (1), dacă produsul
medicinal veterinar autorizat nu se comercializează efectiv în
termen de 3 ani de la data acordării autorizației de
comercializare, aceasta își pierde valabilitatea.
(5) Prin derogare de la prevederile alin. (1), în cazul în care
un produs medicinal veterinar autorizat comercializat în
România nu mai este prezent pe piață timp de 3 ani consecutiv,
autorizația de comercializare acordată pentru acel produs
medicinal veterinar își pierde valabilitatea.

(6) Institutul pentru Controlul Produselor Biologice și
Medicamentelor de Uz Veterinar poate să acorde derogări de la
prevederile alin. (4) și (5), în situații excepționale referitoare la
sănătatea publică sau sănătatea animalelor. Astfel de derogări
trebuie să fie temeinic justificate și se acordă la solicitarea
deținătorului autorizației de comercializare.
(7) Produsele medicinale veterinare pentru care s-au depus
în termenul prevăzut la alin. (2) cereri de reînnoirea autorizației
de comercializare pot fi menținute pe piață până la soluționarea
cererii de reînnoire a autorizației.
(8) Procedura de autorizare de comercializare a unui produs
medicinal veterinar poate fi întreruptă ca urmare a retragerii
cererii solicitantului.”
22. La articolul 35, alineatul (4) se modifică și va avea
următorul cuprins:
ă(4) Solicitantul sau deținătorul autorizației de comercializare
este responsabil pentru corectitudinea documentelor și a datelor
prezentate.”
23. După articolul 46 se introduce un nou capitol,
capitolul V, care conține paisprezece noi articole,
articolele 461—4614, cu următorul cuprins:
ăCAPITOLUL V
Procedura independentă națională
Art. 461. — Procedura independentă națională se aplică
pentru produsele medicinale veterinare care nu au primit o
autorizație de comercializare în Uniunea Europeana și este
limitată doar pentru comercializarea produsului medicinal
veterinar în România.
Art. 462. — (1) Solicitanții depun la Institutul pentru Controlul
Produselor Biologice și Medicamentelor de Uz Veterinar, înainte
cu minimum 14 zile de data preconizată pentru solicitarea
autorizării, un document prin care își anunță intenția privind
autorizarea unui produs medicinal veterinar. Modelul
formularului se găsește pe site-ul institutului www.icbmv.ro —
secțiunea «Formulare».
(2) După minimum 14 zile de la depunerea documentului
prevăzut la alin. (1), solicitantul depune o cerere de autorizare
însoțită de dosarul tehnic al produsului la Institutul pentru
Controlul Produselor Biologice și Medicamentelor de Uz
Veterinar. Dosarul trebuie să conțină toate informațiile
administrative, documentația științifică și tehnică menționată la
art. 12—18.
(3) Pentru fiecare formă farmaceutică și concentrație diferită
ale unui produs medicinal veterinar prezentat sub aceeași
denumire comercială se depune câte o cerere de autorizare de
comercializare separată.
Art. 463. — (1) Cererea de autorizare de comercializare
trebuie să fie însoțită de câte două mostre de produs finit,
prezentate în ambalajele în care urmează a fi comercializate
sau în machete ale ambalajelor, cu obligativitatea prezentării la
Institutul pentru Controlul Produselor Biologice și
Medicamentelor de Uz Veterinar a ambalajului final după
realizarea primei serii de producție după eliberarea autorizației
de comercializare, ori în ambalaje autorizate în țara de origine
și prezentate într-o limbă de circulație internațională; dacă
produsul medicinal veterinar este prezentat în mai multe mărimi
de ambalaj, se depun câte două mostre pentru fiecare mărime.
(2) În acord cu prevederile art. 27 lit. b), evaluatorul sau
Comisia de autorizare a produselor medicinale veterinare poate
solicita verificarea metodelor de control utilizate de producător
și descrise în specificațiile de calitate, în situațiile în care se
constată că documentația analitică nu este întocmită conform
cerințelor legale în vigoare. În acest caz solicitantul transmite, în
vederea verificărilor de laborator, următoarele materiale: mostre
de produs finit prezentate în ambalajele în care urmează a fi
comercializate sau în machete ale ambalajelor, în cantitățile
necesare pentru a permite verificarea metodologiei prezentate
în documentația chimică, farmaceutică și biologică, materia

MONITORUL OFICIAL AL ROMÂNIEI, PARTEA I, Nr. 298/29.IV.2011
primă folosită/materiile prime folosite, produșii intermediari sau
alte componente, dacă este necesar. Dacă produsul medicinal
veterinar este prezentat în mai multe mărimi de ambalaj,
controlul de laborator se efectuează pe produsul ambalat în cea
mai mică mărime de ambalaj.
(3) În timpul procesului de evaluare a documentației,
Institutul pentru Controlul Produselor Biologice și
Medicamentelor de Uz Veterinar poate solicita efectuarea de
către Direcția de specialitate din cadrul Autorității Naționale
Sanitare Veterinare și pentru Siguranța Alimentelor a unei
inspecții la locul/locurile de producție și/sau a unei inspecții la
locul/locurile de desfășurare a testelor preclinice și/sau studiilor
clinice.
Art. 464. — (1) Documentația pentru autorizația de
comercializare trebuie să fie prezentată:
a) în format CD și pe suport hârtie;
b) parțial pe suport hârtie (un singur exemplar pentru
documentația chimică, farmaceutică și biologică — partea a II-a,
partea a III-a, partea a IV-a) și parțial pe suport electronic (CD)
(părțile I A și I B).
(2) În cazul depunerii documentației în format electronic,
solicitantul trebuie să prezinte o declarație pe propria
răspundere privind conformitatea datelor existente pe suport
electronic cu documentația originală.
(3) Documentația trebuie prezentată strict în ordinea
prevăzută în anexa nr. 1.
(4) Documentația pentru produsele medicinale veterinare
poate fi prezentată în limba română sau engleză.
Art. 465. — În termen de 14 zile de la data depunerii solicitării
la Institutul pentru Controlul Produselor Biologice și
Medicamentelor de Uz Veterinar se verifică existența tuturor
documentelor necesare, așezarea lor în ordinea solicitată,
precum și existența mostrelor de produs finit, dacă este cazul.
Dacă documentația și materialele depuse de solicitant sunt
prezentate în conformitate cu prezenta normă sanitară
veterinară, cererea este validată.
Art. 466. — În cazul în care documentația și materialele
depuse de solicitant nu sunt în conformitate cu prezenta normă
sanitară veterinară, cererea de autorizare de comercializare
este respinsă, iar motivul respingerii se notează în registrul de
primiri; în cazul în care cererea este respinsă deoarece nu
corespunde formalităților solicitate, solicitantul este informat cu
privire la respingere în termen de maximum 14 zile de la data
depunerii solicitării.
Art. 467. — Institutul pentru Controlul Produselor Biologice
și Medicamentelor de Uz Veterinar verifică dacă documentația
depusă este conformă cu prevederile art. 12—18 și examinează
dacă toate condițiile pentru eliberarea autorizației de
comercializare sunt îndeplinite.
Art. 468. — În cazul în care documentele transmise nu sunt
complete, se aplică prevederile art. 27.
Art. 469. — Procedura de evaluare a documentației în
vederea autorizării se finalizează cu emiterea unui raport de
evaluare cu recomandarea pentru autorizare sau a unui raport
cu recomandarea de respingere a autorizării.
Art. 4610. — (1) În situația în care se solicită controlul de
laborator în cadrul procedurii de autorizare, conform art. 463
alin. (2), se verifică metodele de control descrise în documentație.
(2) În cazul în care se constată neconformități, în termen de
30 de zile de la data transmiterii documentației către laboratorul
oficial pentru controlul medicamentelor, se trimite solicitantului o
notificare de completare, în care sunt înscrise toate cerințele
referitoare la metodele de control și la numărul de mostre,
substanțe de referință necesare controlului de laborator și
contravaloarea tarifelor aferente analizelor de laborator.
Art. 4611. — După întocmirea rapoartelor de evaluare,
acestea, împreună cu rezultatele verificărilor de laborator, după
caz, sunt analizate și se decide asupra eliberării autorizației de
comercializare.

7

Art. 4612. — Dacă raportul de evaluare este favorabil,
Institutul pentru Controlul Produselor Biologice și
Medicamentelor de Uz Veterinar emite autorizația de
comercializare în termen de maximum 10 zile lucrătoare.
Art. 4613. — (1) În cazul unei opinii nefavorabile a Institutului
pentru Controlul Produselor Biologice și Medicamentelor de Uz
Veterinar, solicitantul este anunțat în scris despre respingerea
autorizării produsului medicinal veterinar în cauză. Respingerea
este însoțită de un raport justificativ, care se bazează pe
concluziile raportului de evaluare.
(2) În termen de 30 de zile de la primirea raportului de
respingere, solicitantul poate transmite Institutului pentru
Controlul Produselor Biologice și Medicamentelor de Uz
Veterinar o contestație care trebuie să fie însoțită de justificări
detaliate pentru susținerea acesteia.
(3) În termen de 30 de zile de la primirea contestației și a
documentelor justificative, Institutul pentru Controlul Produselor
Biologice și Medicamentelor de Uz Veterinar trebuie să
comunice un răspuns privind soluționarea contestației.
(4) Solicitantul poate contesta răspunsul Institutului pentru
Controlul Produselor Biologice și Medicamentelor de Uz
Veterinar prevăzut la alin. (3) la instanța de contencios
administrativ competentă.
Art. 4614. — Autorizația de comercializare poate fi reînnoită
la cererea deținătorului acesteia conform prevederilor art. 33.”
24. La articolul 47, alineatul (2) se modifică și va avea
următorul cuprins:
ă(2) Autorizația de fabricație este necesară atât pentru
fabricarea parțială, cât și pentru fabricarea totală, precum și
pentru diferitele procese de divizare, ambalare sau prezentare.
Autorizația de fabricație nu este necesară pentru prepararea,
separarea, modificările ambalajului sau prezentării, dacă aceste
procese se realizează, doar pentru furnizarea cu amănuntul, de
către personalul de specialitate din farmacii autorizate sanitarveterinar ori de către persoanele autorizate să desfășoare
aceste activități în România.”
25. La articolul 48 alineatul (1), litera b) se modifică și va
avea următorul cuprins:
ăb) să dispună, pentru fabricarea sau importul produselor
medicinale veterinare menționate la lit. a), de spații,
echipamente tehnice și posibilități de control corespunzătoare
și suficiente în laboratoare autorizate sanitar-veterinar și în
conformitate cu prevederile legale stabilite de Autoritatea
Națională Sanitară Veterinară și pentru Siguranța Alimentelor,
atât în ceea ce privește fabricarea și controlul, cât și depozitarea
produselor respective, conform prevederilor art. 28. Pentru
testări speciale, controlul calității produselor medicinale
veterinare se poate realiza pe bază de contract încheiat între
unitatea de producție și o altă unitate de control, în afara locului
de producție, în unități de control autorizate de Autoritatea
Națională Sanitară Veterinară și pentru Siguranța Alimentelor;”.
26. La articolul 49, alineatele (1) și (3) se modifică și vor
avea următorul cuprins:
ă(1) Autoritatea Națională Sanitară Veterinară și pentru
Siguranța Alimentelor emite autorizația de fabricație al cărei
model este prevăzut în anexa nr. 3, care face parte integrantă
din prezenta normă sanitară veterinară, numai după ce a stabilit
autenticitatea informațiilor furnizate în conformitate cu
prevederile art. 48, prin intermediul unui control efectuat de
reprezentanții acesteia.
.................................................................................................
(3) Autorizația de fabricație se acordă numai pentru spațiile,
produsele medicinale veterinare și formele farmaceutice
specificate în solicitarea respectivă și este valabilă atât timp cât
îndeplinește condițiile prevăzute în legislație.”
27. Articolul 50 se modifică și va avea următorul cuprins:
ăArt. 50. — Termenul necesar pentru procedura de acordare
a autorizației de fabricație este de maximum 90 de zile de la
data înregistrării cererii la Autoritatea Națională Sanitară
Veterinară și pentru Siguranța Alimentelor.”

8

MONITORUL OFICIAL AL ROMÂNIEI, PARTEA I, Nr. 298/29.IV.2011

28. La articolul 53, literele b), c) și g) se modifică și vor
avea următorul cuprins:
ăb) să furnizeze produsele medicinale veterinare autorizate
numai în conformitate cu legislația națională;
c) să notifice anticipat autorității competente informațiile
privind modificările pe care dorește să le efectueze în datele
furnizate conform art. 48. Autoritatea Națională Sanitară
Veterinară și pentru Siguranța Alimentelor trebuie să fie
informată imediat dacă persoana calificată menționată la art. 56
este înlocuită în mod neprevăzut;
.................................................................................................
g) să păstreze evidența produselor medicinale veterinare
furnizate de acesta, inclusiv probe, conform legislației țărilor de
destinație. Pentru fiecare tranzacție, indiferent dacă face sau nu
obiectul unei plăți, trebuie înregistrate următoarele informații:
(i) data;
(ii) denumirea produsului medicinal veterinar;
(iii) cantitatea furnizată;
(iv) numele și adresa destinatarului;
(v) numărul lotului.”
29. Articolul 54 se modifică și va avea următorul cuprins:
ăArt. 54. — În scopul prezentei norme sanitare veterinare,
fabricarea substanțelor active utilizate ca materii prime include
atât fabricația parțială sau totală ori importul unei substanțe
active utilizate ca materie primă, așa cum este definită în partea
a II-a lit. C a anexei nr. 1, cât și diferitele procese de divizare,
ambalare sau prezentare ce precedă încorporarea într-un
produs medicinal veterinar, inclusiv reambalarea, efectuate de
furnizorii de materii prime.”
30. Articolul 55 se modifică și va avea următorul cuprins:
ăArt. 55. — (1) Autoritatea Națională Sanitară Veterinară și
pentru Siguranța Alimentelor aplică prevederile ghidurilor
publicate de Comisia Europeană privind forma și conținutul
autorizației prevăzute la art. 47 alin. (1), a rapoartelor prevăzute
la art. 84 alin. (5), forma și conținutul certificatului de bună
practică de fabricație prevăzut la alin. (2).
(2) Dacă în urma inspecției se constată că producătorul
respectă principiile și ghidurile de bună practică de fabricație
menționate la alin. (1), în termen de 90 de zile de la inspecție,
Autoritatea Națională Sanitară Veterinară și pentru Siguranța
Alimentelor emite un certificat de bună practică de fabricație
pentru procesul de fabricație/forma farmaceutică produsă de
fabricantul respectiv. Dacă inspecțiile sunt efectuate ca parte a
procedurii de certificare pentru monografiile din Farmacopeea
europeană, se întocmește un certificat de bună practică de
fabricație/de conformitate.”
31. Articolul 56 se modifică și va avea următorul cuprins:
ăArt. 56. — (1) Deținătorul autorizației de fabricație trebuie
să dispună permanent și continuu de serviciile cel puțin ale unei
persoane calificate care îndeplinește condițiile stabilite la art. 57
și este responsabilă de îndeplinirea sarcinilor menționate la
art. 59.
(2) În cazul în care deținătorul autorizației de fabricație
îndeplinește personal condițiile prevăzute la art. 57, acesta
poate să își asume responsabilitatea prevăzută la alin. (1).”
32. La articolul 57, alineatul (1) se modifică și va avea
următorul cuprins:
ăArt. 57. — (1) Persoana calificată prevăzută la art. 56 alin. (1)
îndeplinește condițiile de calificare specificate la alin. (2)—(8).”
33. La articolul 59 alineatul (1), partea introductivă și
litera a) se modifică și vor avea următorul cuprins:
ăArt. 59. — (1) Fără a prejudicia relația cu deținătorul
autorizației de fabricație, Autoritatea Națională Sanitară
Veterinară și pentru Siguranța Alimentelor verifică dacă
persoana calificată menționată la art. 56 este competentă și își
îndeplinește atribuțiile, în contextul procedurilor prevăzute la
art. 60, pentru următoarele:
a) în cazul produselor medicinale veterinare fabricate în
România, fiecare lot de produse medicinale veterinare a fost
fabricat și controlat, pentru asigurarea calității, în conformitate cu

legislația în vigoare și cu cerințele autorizației de comercializare,
fiind interzisă livrarea lotului înaintea obținerii buletinului de
analiză;”.
34. La articolul 62 alineatul (1), partea introductivă,
litera l) și alineatul (3) se modifică și vor avea următorul
cuprins:
ăArt. 62. — (1) Autorizarea ambalajului primar și secundar al
produselor medicinale veterinare, cu excepția celor menționate
la art. 21 alin. (1), se realizează de către Institutul pentru
Controlul Produselor Biologice și Medicamentelor de Uz
Veterinar. Pe ambalaje trebuie să fie înscrise, cu caractere
ștanțate lizibile, în conformitate cu prevederile art. 12—17 și cu
rezumatul caracteristicilor produsului, următoarele informații:
.................................................................................................
l) mențiunea «Numai pentru uz veterinar» sau, în cazul
produselor medicinale menționate la art. 71, mențiunea «Numai
pentru uz veterinar — se va elibera numai cu prescripție
medicală veterinară»;
.................................................................................................
(3) În măsura în care acestea se referă la compoziția
calitativă și cantitativă a produselor medicinale veterinare, cu
privire la substanțele active.
Prevederile de la titlul I partea I lit. A din anexa nr. 1 se aplică
datelor menționate la alin. (1) lit. b) referitoare la compoziția
calitativă și cantitativă în substanțe active a produselor
medicinale veterinare.”
35. La articolul 69, alineatul (1) se modifică și va avea
următorul cuprins:
ăArt. 69. — (1) Distribuția angro a produselor medicinale
veterinare se face în baza unei autorizații de distribuție eliberate
de direcția sanitar-veterinară și pentru siguranța alimentelor
județeană, respectiv a municipiului București; procedura de
acordare a acestei autorizații nu trebuie să depășească 90 de
zile de la data înregistrării unei cereri. Direcția sanitar-veterinară
și pentru siguranța alimentelor județeană, respectiv a
municipiului București, după îndeplinirea procedurilor legale, va
solicita un număr unic eliberat de către direcția de specialitate
din cadrul Autorității Naționale Sanitare Veterinare și pentru
Siguranța Alimentelor.”
36. La articolul 71 alineatul (1), partea introductivă se
modifică și va avea următorul cuprins:
ăArt. 71. — (1) Fără a se aduce atingere prevederilor
comunitare sau naționale referitoare la eliberarea produselor
medicinale veterinare, care servesc protecției sănătății publice
și a animalelor, trebuie solicitată o prescripție medicală
veterinară pentru eliberarea:”.
37. La articolul 75, alineatul (3) se modifică și va avea
următorul cuprins:
ă(3) Institutul pentru Controlul Produselor Biologice și
Medicamentelor de Uz Veterinar poate invoca de asemenea
prevederile alin. (1), pentru a refuza solicitarea de obținere a
autorizației de comercializare a produselor medicinale
veterinare, în conformitate cu procedura descentralizată
prevăzută la art. 36—46.”
38. La articolul 83, alineatul (2) se modifică și va avea
următorul cuprins:
ă(2) Dacă sunt necesare acțiuni urgente pentru protecția
sănătății publice sau a sănătății animalelor, Autoritatea Națională
Sanitară Veterinară și pentru Siguranța Alimentelor poate
dispune Institutului pentru Controlul Produselor Biologice și
Medicamentelor de Uz Veterinar suspendarea autorizației de
comercializare a unui produs medicinal veterinar, cu condiția ca
EMA, Comisia Europeană și celelalte state membre ale Uniunii
Europene să fie informate cel târziu în următoarea zi lucrătoare.”
39. Articolul 84 se modifică și va avea următorul cuprins:
ăArt. 84. — (1) Autoritatea Națională Sanitară Veterinară și
pentru Siguranța Alimentelor verifică dacă sunt respectate
cerințele legate de produsele medicinale veterinare, prin
inspecții repetate și neanunțate. După caz, Autoritatea Națională
Sanitară Veterinară și pentru Siguranța Alimentelor poate solicita

MONITORUL OFICIAL AL ROMÂNIEI, PARTEA I, Nr. 298/29.IV.2011
Institutului pentru Controlul Produselor Biologice și
Medicamentelor de Uz Veterinar sau unui laborator desemnat
în acest scop să efectueze teste pe eșantioane.
(2) Autoritatea Națională Sanitară Veterinară și pentru
Siguranța Alimentelor efectuează inspecții neanunțate în spațiile
de producție ale substanțelor active utilizate ca materii prime
pentru produsele medicinale veterinare și în unitățile
deținătorului autorizației de comercializare ori de câte ori
consideră că există motive de suspiciune privind nerespectarea
principiilor și ghidurilor de bună practică de fabricație prevăzute
la art. 55. Astfel de inspecții pot fi efectuate și la solicitarea
celorlalte state membre ale Uniunii Europene, Comisiei
Europene sau EMA.
(3) Autoritatea Națională Sanitară Veterinară și pentru
Siguranța Alimentelor efectuează audituri la producătorii de
materii prime și la solicitarea acestora. Aceste inspecții se
efectuează de reprezentanți autorizați ai Autorității Naționale
Sanitare Veterinare și pentru Siguranța Alimentelor care sunt
împuterniciți:
a) să inspecteze unitățile de fabricație sau de comercializare,
precum și laboratoarele autorizate sanitar-veterinar însărcinate
de titularul autorizației de fabricație cu efectuarea testelor de
control, în conformitate cu prevederile art. 28;
b) să preleveze probe în scopul efectuării unor analize
independente la Institutul pentru Controlul Produselor Biologice
și Medicamentelor de Uz Veterinar sau la un laborator desemnat
în acest scop de un stat membru;
c) să examineze orice document referitor la obiectul
inspecției respectând prevederile naționale în vigoare care
stabilesc restricții asupra acestor competențe în ceea ce
privește descrierea metodei de fabricație;
d) să inspecteze spațiile, evidențele și documentele
deținătorilor autorizației de comercializare sau ale oricăror firme
care efectuează activitățile prevăzute la art. 79 și 80 în numele
deținătorul autorizației de comercializare.
(4) Autoritatea Națională Sanitară Veterinară și pentru
Siguranța Alimentelor verifică dacă procesele de producție
utilizate la fabricarea produselor medicinale veterinare
imunologice sunt validate integral și dacă este asigurată
conformitatea și uniformitatea loturilor.
(5) După fiecare inspecție menționată la alin. (1),
reprezentanții Autorității Naționale Sanitare Veterinare și pentru
Siguranța Alimentelor întocmesc un raport în care se
consemnează dacă fabricantul respectă principiile și ghidurile
de bună practică de fabricație stabilite la art. 55 sau, după caz,
cerințele stabilite la titlul VII. Producătorul sau deținătorul
autorizației de comercializare la care s-a efectuat inspecția este
informat cu privire la conținutul acestor rapoarte.
(6) Fără a aduce atingere altor acorduri care au fost încheiate
între Uniunea Europeană și țări terțe, Autoritatea Națională
Sanitară Veterinară și pentru Siguranța Alimentelor, Comisia
Europeană sau Agenția Europeană a Medicamentelor poate
efectua controale și inspecții, conform prevederilor alin. (1)—(3),
la producătorii stabiliți în țări terțe.
(7) În urma inspecției se suspendă certificatul de bună
practică pentru secțiile/liniile tehnologice destinate fabricării
pentru un singur produs sau pentru mai multe produse dacă în
interval de 6 luni în acestea se fabrică 3 serii de produse
neconforme.
(8) Autoritatea Națională Sanitară Veterinară și pentru
Siguranța Alimentelor eliberează certificatele de bună practică
de fabricație pe care le înregistrează și le comunică pentru a fi
introduse în baza de date comunitară administrată de Agenția
Europeană a Medicamentelor.
(9) Dacă în urma inspecției menționate la alin. (1) se constată
că producătorul nu respectă principiile și ghidurile de bună
practică de fabricație prevăzute la art. 55, concluziile inspecției
se introduc în baza de date comunitară prevăzută la alin. (8).”

9

40. Articolul 85 se modifică și va avea următorul cuprins:
ăArt. 85. — (1) Deținătorul autorizației de comercializare și,
atunci când este cazul, deținătorul autorizației de fabricație
trebuie să pună la dispoziția Institutului pentru Controlul
Produselor Biologice și Medicamentelor de Uz Veterinar
documentele referitoare la controlul materiilor prime utilizate, la
controlul interfazic/controlul produselor intermediare și la
controlul produsului finit, în conformitate cu metodele stabilite, în
vederea obținerii autorizației de comercializare.
(2) Pentru produsele medicinale veterinare imunologice,
Institutul pentru Controlul Produselor Biologice și
Medicamentelor de Uz Veterinar poate solicita deținătorului
autorizației de comercializare copii ale tuturor rapoartelor de
control semnate de persoana calificată, în conformitate cu
art. 59.
(3) Deținătorul autorizației de comercializare a produselor
medicinale veterinare imunologice trebuie să stocheze un număr
suficient de probe din fiecare lot de produse medicinale
veterinare cel puțin până la data expirării și să le furnizeze
Institutului pentru Controlul Produselor Biologice și
Medicamentelor de Uz Veterinar, la solicitarea acestuia.”
41. Articolul 86 se modifică și va avea următorul cuprins:
ăArt. 86. — (1) În scopul protejării sănătății publice sau a
sănătății animalelor, Autoritatea Națională Sanitară Veterinară
și pentru Siguranța Alimentelor și Institutul pentru Controlul
Produselor Biologice și Medicamentelor de Uz Veterinar pot
solicita deținătorului autorizației de comercializare a produselor
medicinale veterinare imunologice să trimită probe din loturi de
produs vrac și/sau din produsul medicinal veterinar imunologic
pentru control oficial înainte ca produsul să fie comercializat.
(2) La solicitarea Institutului pentru Controlul Produselor
Biologice și Medicamentelor de Uz Veterinar, deținătorul
autorizației de comercializare a produselor medicinale veterinare
imunologice trebuie să furnizeze imediat probele menționate la
alin. (1), împreună cu rapoartele de control prevăzute la art. 85
alin. (2).
(3) Institutul pentru Controlul Produselor Biologice și
Medicamentelor de Uz Veterinar informează celelalte state
membre ale Uniunii Europene în care este autorizat produsul
medicinal veterinar imunologic, precum și Directoratul European
pentru Calitatea Medicamentelor despre intenția sa de a
controla loturile de produs medicinal veterinar imunologic
fabricate în alt stat membru al Uniunii Europene în care
autoritatea competentă a acelui stat nu a examinat lotul
respectiv și nu l-a declarat a fi în conformitate cu specificațiile
aprobate. În acest caz, autoritățile competente ale celorlalte
state membre ale Uniunii Europene în care este autorizat
produsul medicinal veterinar nu aplică prevederile alin. (1).
(4) După studierea rapoartelor de control prevăzute la art. 85
alin. (2), laboratorul responsabil pentru control repetă, pentru
probele de produse medicinale veterinare imunologice primite,
toate testele efectuate de fabricant pentru produsul finit, în
conformitate cu specificațiile prezentate în dosarul de autorizare.
Lista testelor ce trebuie repetate de laboratorul responsabil
pentru control oficial poate fi restrânsă numai cu acordul statelor
membre implicate și al Directoratului European pentru Calitatea
Medicamentelor. Pentru produsele medicinale veterinare
imunologice autorizate în baza Regulamentului (CE)
nr. 726/2004 al Parlamentului European și al Consiliului, lista de
teste ce trebuie repetate de laboratorul de control poate fi
redusă numai cu acordul EMA.
(5) Statele membre ale Uniunii Europene implicate trebuie
să recunoască rezultatele testelor menționate la alin. (3) și (4).
(6) Cu excepția cazului în care Comisia Europeană este
informată că este necesară o perioadă mai lungă pentru
efectuarea testelor, Institutul pentru Controlul Produselor
Biologice și Medicamentelor de Uz Veterinar trebuie să
finalizeze aceste teste în termen de 60 de zile de la primirea
probelor și să notifice celorlalte state membre ale Uniunii

10

MONITORUL OFICIAL AL ROMÂNIEI, PARTEA I, Nr. 298/29.IV.2011

Europene implicate, Directoratului European pentru Calitatea
Medicamentelor, deținătorului autorizației de comercializare și,
după caz, fabricantului rezultatele testelor efectuate. Dacă
Institutul pentru Controlul Produselor Biologice și
Medicamentelor de Uz Veterinar constată că un lot de produs
medicinal veterinar imunologic nu este conform cu raportul de
control al producătorului sau cu specificațiile prevăzute în
autorizația de comercializare, acesta ia toate măsurile necesare
împotriva deținătorului autorizației de comercializare și, după
caz, a producătorului și informează celelalte state membre ale
Uniunii Europene în care produsul medicinal veterinar
imunologic este autorizat.”
42. Articolul 93 se modifică și va avea următorul cuprins:
ăArt. 93. — (1) Autoritatea Națională Sanitară Veterinară și
pentru Siguranța Alimentelor notifică Institutul pentru Controlul
Produselor Biologice și Medicamentelor de Uz Veterinar să
suspende autorizația de comercializare dacă nu mai sunt
respectate prevederile referitoare la fabricația/importul de produse
medicinale veterinare.
(2) Institutul pentru Controlul Produselor Biologice și
Medicamentelor de Uz Veterinar informează EMA și Autoritatea
Națională Sanitară Veterinară și pentru Siguranța Alimentelor cu
privire la deciziile de acordare a autorizației de comercializare,
refuzare sau retragere a unei autorizații de comercializare,
anulare a unei decizii de refuzare ori de retragere a unei
autorizații de comercializare.
(3) Autoritatea Națională Sanitară Veterinară și pentru
Siguranța Alimentelor informează EMA cu privire la deciziile de
interzicere a fabricării, a distribuției sau a retragerii unui produs
de pe piață, împreună cu motivele care au determinat astfel de
decizii.
(4) Deținătorul autorizației de comercializare este obligat să
notifice imediat Autoritatea Națională Sanitară Veterinară și
pentru Siguranța Alimentelor și Institutul pentru Controlul
Produselor Biologice și Medicamentelor de Uz Veterinar despre
defectele de calitate și despre orice acțiune întreprinsă de
acesta de a suspenda comercializarea produsului medicinal
veterinar sau de a retrage produsul de pe piață, împreună cu
motivele unei astfel de acțiuni, dacă aceasta are legătură cu
eficacitatea produsului medicinal veterinar ori cu protecția
sănătății publice. Institutul pentru Controlul Produselor Biologice
și Medicamentelor de Uz Veterinar se asigură că aceste
informații sunt transmise EMA.
(5) Autoritatea Națională Sanitară Veterinară și pentru
Siguranța Alimentelor verifică dacă informațiile referitoare la
măsurile luate în conformitate cu prevederile alin. (1), (2) și (3)
și care pot afecta sănătatea publică în țările terțe sunt transmise
organizațiilor internaționale competente și EMA.”
43. Articolul 95 se modifică și va avea următorul cuprins:
ăArt. 95. — (1) Exportul produselor medicinale veterinare
către țările terțe se poate realiza numai după notificarea Direcției
de specialitate din cadrul Autorității Naționale Sanitare
Veterinare și pentru Siguranța Alimentelor și în baza certificatului

al cărui format este stabilit de autoritățile competente din țările
terțe.
(2) La cererea producătorului, exportatorului de produse
medicinale veterinare sau a autorităților dintr-o țară terță
importatoare, Autoritatea Națională Sanitară Veterinară și pentru
Siguranța Alimentelor certifică faptul că producătorul deține o
autorizație de fabricație, prin eliberarea unui certificat de export
al cărui model este prevăzut în anexa nr. 4 sau a unui certificat
al cărui format corespunde cu cel publicat de Organizația
Mondială a Sănătății. La eliberarea acestui certificat, Autoritatea
Națională Sanitară Veterinară și pentru Siguranța Alimentelor
trebuie să se conformeze următoarelor condiții:
a) să țină seama de recomandările Organizației Mondiale a
Sănătății;
b) pentru produsele medicinale veterinare destinate
exportului care sunt deja autorizate în România, să furnizeze
rezumatul caracteristicilor produsului aprobat conform art. 29;
c) să verifice dacă producătorul are certificat pentru buna
practică de fabricație.
(3) Dacă producătorul nu deține o autorizație de
comercializare, acesta trebuie să furnizeze Autorității Naționale
Sanitare Veterinare și pentru Siguranța Alimentelor o declarație
în care să explice de ce nu dispune de această autorizație.”
44. Articolul 98 se modifică și va avea următorul cuprins:
ăArt. 98. — (1) Autoritatea Națională Sanitară Veterinară și
pentru Siguranța Alimentelor, prin direcțiile sanitar-veterinare și
pentru siguranța alimentelor județene, respectiv a municipiului
București, verifică dacă există și sunt operaționale contracte cu
unități specializate în neutralizarea și denaturarea produselor
medicinale veterinare neutilizate, deteriorate sau expirate, la
nivelul depozitelor și farmaciilor veterinare.
(2) Este interzisă returnarea produselor medicinale
veterinare neutilizate, deteriorate sau expirate către producător.”
45. Articolul 100 se modifică și va avea următorul
cuprins:
ăArt. 100. — Controlul respectării legislației în vigoare privind
produsele medicinale veterinare și alte produse de uz veterinar,
regulilor de bună practică de fabricație, regulilor de bună
practică de laborator, regulilor de bună practică farmaceutică și
a regulilor de bună practică de distribuție în domeniul produselor
medicinale veterinare se realizează de către Direcția de
specialitate din cadrul Autorității Naționale Sanitare Veterinare și
pentru Siguranța Alimentelor, respectiv de către direcțiile sanitarveterinare și pentru siguranța alimentelor județene, respectiv a
municipiului București.”
46. Anexa nr. 2 la norma sanitară veterinară se modifică
și se înlocuiește cu anexa care face parte integrantă din
prezentul ordin.
Art. II. — Prezentul ordin se publică în Monitorul Oficial al
României, Partea I.

Președintele Autorității Naționale Sanitare Veterinare și pentru Siguranța Alimentelor,
Roatiș Chețan Radu
București, 21 aprilie 2011.
Nr. 22.

MONITORUL OFICIAL AL ROMÂNIEI, PARTEA I, Nr. 298/29.IV.2011

11

ANEXĂ*)
(Anexa nr. 2 la norma sanitară veterinară)

*) Anexa este reprodusă în facsimil.

12

MONITORUL OFICIAL AL ROMÂNIEI, PARTEA I, Nr. 298/29.IV.2011

MONITORUL OFICIAL AL ROMÂNIEI, PARTEA I, Nr. 298/29.IV.2011

13

MINISTERUL AGRICULTURII ȘI DEZVOLTĂRII RURALE

ORDIN
privind recunoașterea Organizației Interprofesionale pe Produs ăCereale și Produse Derivate”
din România — O.I.P.C.P.D.R. ca organizație interprofesională pe filiera cereale
Având în vedere:
— prevederile Ordonanței de urgență a Guvernului nr. 103/2008 privind înființarea organizațiilor interprofesionale pentru
produsele agroalimentare, aprobată cu modificări prin Legea nr. 29/2009;
— prevederile art. 11 din Hotărârea Guvernului nr. 1.068/2009 privind organizarea și funcționarea organizațiilor
interprofesionale pentru produsele agroalimentare și pentru aprobarea criteriilor de reprezentare, a procedurii de acordare și
retragere a recunoașterii, de control și monitorizare a acestora, precum și delegarea de atribuții;
— prevederile Ordinului ministrului agriculturii și dezvoltării rurale nr. 143/2010 privind componența și funcționarea
Comitetului pentru Organizațiile Interprofesionale pentru Produsele Agroalimentare, precum și procedurile de recunoaștere,
monitorizare și control, retragere a recunoașterii, extindere a acordurilor interprofesionale și delegare de atribuții pentru organizațiile
interprofesionale pentru produsele agroalimentare, cu modificările și completările ulterioare;
— Decizia Comitetului pentru Organizațiile Interprofesionale pentru Produsele Agroalimentare nr. 93 din 15 aprilie 2011;
— Referatul de aprobare nr. 101 din 29 aprilie 2011 întocmit de Comitetul pentru Organizațiile Interprofesionale pentru
Produsele Agroalimentare,
în temeiul art. 7 alin. (5) din Hotărârea Guvernului nr. 725/2010 privind reorganizarea și funcționarea Ministerului Agriculturii
și Dezvoltării Rurale, precum și a unor structuri aflate în subordinea acestuia, cu modificările și completările ulterioare,
ministrul agriculturii și dezvoltării rurale emite următorul ordin:
Art. 1. — Se recunoaște Organizația Interprofesională pe nr. 688/2003 pentru autorizarea Organizației Interprofesionale
Produs ăCereale și Produse Derivate” din România — ăCereale și Produse Derivate din România” — C.P.D.R., publicat
O.I.P.C.P.D.R. ca organizație interprofesională pentru filiera în Monitorul Oficial al României, Partea I, nr. 680 din
cereale, persoană juridică română de drept privat, de interes
26 septembrie 2003, se abrogă.
public, cu caracter profesional, fără scop lucrativ.
Art. 3. — Prezentul ordin se publică în Monitorul Oficial al
Art. 2. — La data intrării în vigoare a prezentului ordin,
Ordinul ministrului agriculturii, pădurilor, apelor și mediului României, Partea I.
Ministrul agriculturii și dezvoltării rurale,
Valeriu Tabără
București, 29 aprilie 2011.
Nr. 99.
MINISTERUL ECONOMIEI, COMERȚULUI ȘI MEDIULUI DE AFACERI

ORDIN
privind aprobarea lansării Cererii de propuneri de proiecte pentru investiții
în cadrul operațiunii 4.1.a) ăSprijinirea investițiilor în instalații și echipamente
pentru întreprinderi din industrie, care să conducă la economii de energie,
în scopul îmbunătățirii eficienței energetice” din axa prioritară 4 ăCreșterea eficienței energetice
și a securității furnizării în contextul combaterii schimbărilor climatice”
a Programului operațional sectorial ăCreșterea competitivității economice” (POS CCE)
În baza Hotărârii Guvernului nr. 457/2008 privind cadrul instituțional de coordonare și de gestionare a instrumentelor
structurale,
în conformitate cu:
— Regulamentul (CE) nr. 1.083/2006 al Consiliului din 11 iulie 2006 de stabilire a anumitor dispoziții generale privind
Fondul European de Dezvoltare Regională, Fondul Social European și Fondul de Coeziune și de abrogare a Regulamentului (CE)
nr. 1.260/1999;
— Regulamentul (CE) nr. 1.080/2006 al Parlamentului European și al Consiliului din 5 iulie 2006 privind Fondul European
de Dezvoltare Regională și de abrogare a Regulamentului (CE) nr. 1.783/1999;
— Cadrul strategic național de referință 2007—2013, aprobat prin Decizia Comisiei Europene nr. 2.594 din 25 iunie 2007;
— Programul operațional sectorial ăCreșterea competitivității economice”, aprobat prin Decizia Comisiei nr. 3.472/2007,
în temeiul prevederilor art. 9 alin. (4) din Hotărârea Guvernului nr. 1.634/2009 privind organizarea și funcționarea
Ministerului Economiei, Comerțului și Mediului de Afaceri, cu modificările și completările ulterioare,
ministrul economiei, comerțului și mediului de afaceri emite următorul ordin:
Art. 1. — Se aprobă lansarea Cererii de propuneri de
proiecte pentru investiții în instalații și echipamente pentru

întreprinderi din industrie, care să conducă la economii de
energie, în scopul îmbunătățirii eficienței energetice, finanțate

14

MONITORUL OFICIAL AL ROMÂNIEI, PARTEA I, Nr. 298/29.IV.2011

din Fondul European de Dezvoltare Regională și de la bugetul
de stat, prin Programul operațional sectorial ăCreșterea
competitivității economice” (POS CCE), axa prioritară 4
ăCreșterea eficienței energetice și a securității furnizării în
contextul combaterii schimbărilor climatice”, operațiunea 4.1.a)
ăSprijinirea investițiilor în instalații și echipamente pentru
întreprinderi din industrie, care să conducă la economii de
energie, în scopul îmbunătățirii eficienței energetice”.
Art. 2. — (1) Termenul de depunere a cererilor de finanțare
pentru operațiunea 4.1.a) începe să curgă la 15 zile de la
data p u b l i c ă r i i p r e z e n t u l u i o r d i n ș i s e î m p l i n e ș t e l a
data de 15 decembrie 2011, ora 14,00.

(2) Îndrumări pentru completarea cererii de finanțare, precum
și informații referitoare la condițiile de finanțare, criteriile de
eligibilitate, procesul de evaluare și selecție a proiectelor
aferente operațiunii menționate la art. 1 sunt cuprinse în Ghidul
solicitantului, prevăzut în anexa*) care face parte integrantă din
prezentul ordin.
(3) Contractarea, finanțarea și monitorizarea proiectelor
selectate, precum și raportarea se fac în conformitate cu
prevederile anexei.
Art. 3. — Valoarea alocării financiare din fondurile POS CCE
este în cuantum de 243.598.339 lei, pentru finanțarea
proiectelor selectate în cadrul cererii de propuneri de proiecte
prevăzute la art. 1.
Art. 4. — Prezentul ordin se publică în Monitorul Oficial al
României, Partea I.

p. Ministrul economiei, comerțului și mediului de afaceri,
Constantin Claudiu Stafie,
secretar de stat
București, 29 martie 2011.
Nr. 675.

*) Anexa se publică în Monitorul Oficial al României, Partea I, nr. 298 bis, care se poate achiziționa de la Centrul pentru relații cu publicul al Regiei
Autonome ăMonitorul Oficial”, București, șos. Panduri nr. 1.

MINISTERUL FINANȚELOR PUBLICE

ORDIN
privind prospectele de emisiune ale certificatelor de trezorerie cu discont
și ale obligațiunilor de stat de tip benchmark aferente lunii mai 2011
În temeiul:
— art. 10 alin. (4) din Hotărârea Guvernului nr. 34/2009 privind organizarea și funcționarea Ministerului Finanțelor Publice, cu
modificările și completările ulterioare;
— Ordonanței de urgență a Guvernului nr. 64/2007 privind datoria publică, aprobată cu modificări și completări prin Legea
nr. 109/2008, cu modificările ulterioare, și al Normelor metodologice de aplicare a prevederilor Ordonanței de urgență a Guvernului
nr. 64/2007 privind datoria publică, aprobate prin Hotărârea Guvernului nr. 1.470/2007, cu modificările și completările ulterioare;
— Regulamentului privind operațiunile cu titluri de stat emise în formă dematerializată, aprobat prin Ordinul ministrului economiei
și finanțelor nr. 2.509/2008, al Regulamentului Băncii Naționale a României nr. 11/2005 privind piața primară a titlurilor de stat
administrată de Banca Națională a României, al Regulamentului Băncii Naționale a României nr. 12/2005 privind piața secundară
a titlurilor de stat administrată de Banca Națională a României și al Convenției nr. 184.575/13/2005, încheiată între Ministerul
Finanțelor Publice și Banca Națională a României,
ministrul finanțelor publice emite următorul ordin:
Art. 1. — În vederea finanțării deficitului bugetului de stat
și refinanțării datoriei publice în luna mai 2011, se aprobă
prospectele de emisiune ale certificatelor de trezorerie cu
discont și ale obligațiunilor de stat de tip benchmark, în
valoare nominală totală de 4.800 milioane lei, prevăzute în

anexele nr. 1 și 2, care fac parte integrantă din prezentul
ordin.
Art. 2. — Direcția generală de trezorerie și datorie publică va
duce la îndeplinire prevederile prezentului ordin.
Art. 3. — Prezentul ordin se publică în Monitorul Oficial al
României, Partea I.

p. Ministrul finanțelor publice,
Bogdan Alexandru Drăgoi,
secretar de stat
București, 26 aprilie 2011.
Nr. 1.924.

15

MONITORUL OFICIAL AL ROMÂNIEI, PARTEA I, Nr. 298/29.IV.2011

ANEXA Nr. 1

PROSPECT DE EMISIUNE

al certificatelor de trezorerie cu discont lansate în luna mai 2011
Art. 1. — În vederea finanțării deficitului bugetului de stat și
refinanțării datoriei publice în luna mai 2011, Ministerul
Cod ISIN

Data
licitației

Finanțelor Publice anunță lansarea de emisiuni de certificate de
trezorerie cu discont, astfel:

Data
emisiunii

Data
scadenței

Nr. de zile

Valoarea emisiunii
— lei —

RO1112CTN0E1

2.05.2011

4.05.2011

2.05.2012

364

1.500.000.000

RO1112CTN0F8

9.05.2011

11.05.2011

9.05.2012

364

1.000.000.000

RO1111CTN0G7

16.05.2011

18.05.2011

16.11.2011

182

800.000.000

Art. 2. — Valoarea nominală individuală a unui certificat de
trezorerie cu discont este de 10.000 lei.
Art. 3. — Metoda de vânzare este licitația și va avea loc la
data menționată în tabelul de mai sus, iar adjudecarea se va
face după metoda cu preț multiplu.
Art. 4. — Certificatele de trezorerie cu discont pot fi
cumpărate de către dealerii primari, care vor depune oferte atât
în cont propriu, cât și în contul clienților persoane fizice și
juridice.
Art. 5. — (1) Ofertele de cumpărare sunt competitive și
necompetitive.
(2) În cadrul ofertei de cumpărare competitive se vor indica
elementele cuprinse în anexa nr. 7 la Normele Băncii Naționale
a României nr. 13/2005 în aplicarea Regulamentului Băncii
Naționale a României nr. 11/2005 privind piața primară a titlurilor
de stat administrată de Banca Națională a României, cu
modificările și completările ulterioare.
(3) Numărul de tranșe valorice la rate diferite ale
randamentului nu este restricționat.
(4) Ofertele de cumpărare necompetitive pot fi depuse de
persoane fizice și juridice, cu excepția instituțiilor de credit, astfel
cum sunt acestea definite în Ordonanța de urgență a Guvernului
nr. 99/2006 privind instituțiile de credit și adecvarea capitalului,
aprobată cu modificări și completări prin Legea nr. 227/2007, cu
modificările și completările ulterioare, în calitate de clienți ai
dealerilor primari.
(5) În cadrul ofertei de cumpărare necompetitive se vor indica
elementele cuprinse în anexa nr. 5 la Normele Băncii Naționale
a României nr. 13/2005 în aplicarea Regulamentului nr. 11/2005
privind piața primară a titlurilor de stat administrată de Banca
Națională a României, cu modificările și completările ulterioare.
Se admit oferte de cumpărare necompetitive într-o pondere de
25% din totalul emisiunilor anunțate. Executarea acestora se va
efectua la nivelul mediu ponderat al randamentului la care s-au
adjudecat ofertele competitive.

(6) Fiecare tranșă a ofertei de cumpărare competitive sau
necompetitive va fi de minimum 10.000 lei.
Art. 6. — Prețul și randamentul se vor determina utilizând
următoarele formule:
dxr
P=1–
360
Y = r/P,
în care:
P = prețul titlului cu discont, exprimat cu 4 zecimale;
d = numărul de zile până la scadență;
r = rata discontului, exprimată cu două zecimale;
Y = randamentul, exprimat cu două zecimale.
Art. 7. — Ofertele de cumpărare se transmit la Banca
Națională a României, care acționează în calitate de
administrator al pieței primare și secundare a titlurilor de stat și
al sistemului de înregistrare/depozitare, în ziua licitației, până la
ora 12,00.
Art. 8. — Rezultatul licitației se va stabili în aceeași zi la
sediul Băncii Naționale a României de către comisia de licitație
constituită în acest scop și va fi dat publicității.
Art. 9. — Evenimentele de plată aferente certificatelor de
trezorerie cu discont se gestionează în conformitate cu Regulile
Sistemului de înregistrare și decontare a operațiunilor cu titluri
de stat — SaFIR.
Art. 10. — Dacă data la care trebuie efectuată una dintre
plățile aferente titlului de stat este o zi de sărbătoare sau o zi
nelucrătoare, plata se va face în următoarea zi lucrătoare, fără
obligarea la dobânzi moratorii. Titlurile de stat care se regăsesc
în această situație rămân în proprietatea deținătorului înregistrat
și nu pot fi tranzacționate.
Art. 11. — Regimul fiscal al titlurilor de stat prevăzute la art. 1
este reglementat de legislația în vigoare.
ANEXA Nr. 2

PROSPECT DE EMISIUNE

al obligațiunilor de stat de tip benchmark lansate în luna mai 2011
Art. 1. — În vederea finanțării deficitului bugetului de stat și
refinanțării datoriei publice în luna mai 2011, Ministerul
Finanțelor Publice anunță redeschiderea emisiunilor de
Cod ISIN*)

RO1114DBN011
RO1116DBN024
RO1121DBN032

obligațiuni de stat de tip benchmark cu scadența la 3 și 5 ani și
lansarea unei noi emisiuni de obligațiuni de stat de tip
benchmark cu scadența la 10 ani, cu următoarele caracteristici:

Data
licitației

Data
emisiunii

Data
scadenței

Maturitate
Nr. de ani

Rata
cuponului
—%—

Dobânda
acumulată
— lei/titlu —

Valoarea
nominală totală
— lei —

5.05.2011
19.05.2011
26.05.2011

9.05.2011
23.05.2011
30.05.2011

25.10.2014
30.04.2016
11.06.2021

3
5
10

6,25
6,00
5,95

335,62
37.70
575,44

500.000.000
500.000.000
500.000.000

*) În conformitate cu prevederile Ordinului ministrului economiei și finanțelor nr. 2.231/2008 privind titlurile de stat ce urmează a fi tranzacționate și pe
piața reglementată administrată de Societatea Comercială ăBursa de Valori București” — S.A., aceste serii se tranzacționează simultan pe piața secundară
administrată de Banca Națională a României și pe piața reglementată administrată de Societatea Comercială ăBursa de Valori București” — S.A.

16

MONITORUL OFICIAL AL ROMÂNIEI, PARTEA I, Nr. 298/29.IV.2011

Art. 2. — Valoarea nominală totală a emisiunii de obligațiuni
de stat de tip benchmark poate fi majorată prin redeschideri
ulterioare ale acesteia.
Art. 3. — Valoarea nominală individuală a unei obligațiuni de
stat de tip benchmark este de 10.000 lei.
Art. 4. — Dobânda (cuponul) pentru obligațiunile de stat de
tip benchmark cu scadență la 3 și 5 ani se plătește anual la
datele specificate în prospectul de emisiune aprobat prin Ordinul
ministrului finanțelor publice nr. 1.823/2011 privind prospectele
de emisiune ale certificatelor de trezorerie cu discont și ale
obligațiunilor de stat de tip benchmark aferente lunii aprilie 2011,
iar dobânda (cuponul) pentru obligațiunile de stat de tip
benchmark cu scadență la 10 ani se plătește anual la data de
11 iunie, începând cu 11 iunie 2011 și terminând cu 11 iunie
2021 inclusiv, fiind determinată conform formulei:
D = VN* r/frecvența anuală a cuponului (1),
în care:
D = dobânda (cupon);
VN = valoarea nominală;
r = rata cuponului.
Art. 5. — Metoda de vânzare este licitația și va avea loc la
data menționată în tabelul de mai sus, iar adjudecarea se va
efectua după metoda cu preț multiplu. Cotația de preț va fi
exprimată sub formă procentuală, cu 4 zecimale.
Art. 6. — Obligațiunile de stat de tip benchmark pot fi
cumpărate de către dealerii primari, care vor depune oferte atât
în cont propriu, cât și în contul clienților, persoane fizice și
juridice.
Art. 7. — (1) Ofertele de cumpărare sunt competitive și
necompetitive.
(2) În cadrul ofertei de cumpărare competitive se vor indica
elementele cuprinse în anexa nr. 10 la Normele Băncii Naționale
a României nr. 13/2005 în aplicarea Regulamentului Băncii
Naționale a României nr. 11/2005 privind piața primară a titlurilor
de stat administrată de Banca Națională a României, cu
modificările și completările ulterioare.
(3) Numărul cotațiilor de preț nu este restricționat.
(4) Ofertele de cumpărare necompetitive pot fi depuse de
persoane fizice și juridice, cu excepția instituțiilor de credit, așa
cum sunt acestea definite în Ordonanța de urgență a Guvernului
nr. 99/2006 privind instituțiile de credit și adecvarea capitalului,

Gabriel S. Popa

aprobată cu modificări și completări prin Legea nr. 227/2007, cu
modificările și completările ulterioare, în calitate de clienți ai
dealerilor primari.
(5) În cadrul ofertei de cumpărare necompetitive se vor indica
elementele cuprinse în anexa nr. 9 la Normele Băncii Naționale
a României nr. 13/2005 în aplicarea Regulamentului Băncii
Naționale a României nr. 11/2005 privind piața primară a titlurilor
de stat administrată de Banca Națională a României, cu
modificările și completările ulterioare. Se admit oferte de
cumpărare necompetitive într-o pondere de 25% din totalul
emisiunilor anunțate. Executarea acestora se va efectua la
nivelul mediu ponderat prețului la care s-au adjudecat ofertele
competitive.
(6) Fiecare tranșă a ofertei de cumpărare competitive sau
necompetitive va fi de minimum 10.000 lei.
Art. 8. — Ofertele de cumpărare se transmit la Banca
Națională a României, care acționează în calitate de
administrator al pieței primare și secundare a titlurilor de stat și
al sistemului de înregistrare/depozitare, în ziua licitației, până la
ora 12,00.
Art. 9. — Rezultatul licitației se va stabili în aceeași zi la
sediul Băncii Naționale a României de către comisia de licitație
constituită în acest scop și va fi dat publicității.
Art. 10. — Evenimentele de plată aferente obligațiunilor de
stat de tip benchmark se gestionează în conformitate cu
Regulile Sistemului de înregistrare și decontare a operațiunilor
cu titluri de stat — SaFIR.
Art. 11. — Dacă data la care trebuie efectuată una dintre
plățile aferente titlului de stat este o zi de sărbătoare sau o zi
nelucrătoare, plata se va face în următoarea zi lucrătoare, fără
obligarea la dobânzi moratorii. Titlurile de stat care se regăsesc
în această situație rămân în proprietatea deținătorului înregistrat
și nu pot fi tranzacționate.
Art. 12. — Regimul fiscal al titlurilor de stat prevăzute la art. 1
este reglementat de legislația în vigoare.

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 298/29.IV.2011 conține 16 pagini.

Prețul: 3,20 lei

&JUYDGY|522596]
ISSN 1453—4495

