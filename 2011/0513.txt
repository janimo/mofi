Anul 179 (XXIII) — Nr. 513

PARTEA I

LEGI, DECRETE, HOTĂRÂRI ȘI ALTE ACTE

Miercuri, 20 iulie 2011

SUMAR

Nr.

Pagina

Nr.

DECRETE
651.

— Decret privind înaintarea în gradul de generallocotenent cu trei stele a unui general-maior cu două
stele din Ministerul Apărării Naționale ........................

HOTĂRÂRI ALE GUVERNULUI ROMÂNIEI
707.

— Hotărâre pentru modificarea Hotărârii Guvernului
nr.
534/2007
privind
înființarea,
atribuțiile,
competențele și modul de funcționare ale Comitetului
Interministerial de Finanțări, Garanții și Asigurări și
reglementarea operațiunilor de finanțare, garantare și
asigurare efectuate de Banca de Export-Import a
României EXIMBANK — S.A. în numele și în contul
statului ........................................................................

10–11

714.

— Hotărâre pentru aprobarea bugetului de venituri și
cheltuieli pe anul 2011 al Societății Comerciale
ăCompania de Investiții pentru Turism” — S.A., la care
Ministerul Dezvoltării Regionale și Turismului deține
acțiuni, în numele statului ..........................................

11–14

2

DECIZII ALE CURȚII CONSTITUȚIONALE
Decizia nr. 297 din 1 martie 2011 referitoare la excepția de
neconstituționalitate a dispozițiilor art. 17—20 din
Legea nr. 329/2009 privind reorganizarea unor
autorități și instituții publice, raționalizarea cheltuielilor
publice, susținerea mediului de afaceri și respectarea
acordurilor-cadru cu Comisia Europeană și Fondul
Monetar Internațional ................................................

2–4

Decizia nr. 439 din 7 aprilie 2011 referitoare la excepția de
neconstituționalitate a dispozițiilor art. 403 alin. 1 din
Codul de procedură civilă ..........................................

4–5

Decizia nr. 491 din 19 aprilie 2011 referitoare la excepția de
neconstituționalitate a dispozițiilor art. 1 alin. (1) din
Legea nr. 96/2007 privind exercitarea profesiei de
tehnician dentar, precum și înființarea, organizarea și
funcționarea Ordinului Tehnicienilor Dentari din
România ....................................................................

Pagina

5–7

Opinie separată ....................................................................

7

Decizia nr. 615 din 12 mai 2011 referitoare la excepția de
neconstituționalitate a prevederilor art. 78 alin. (2), (3)
și (4) din Legea nr. 448/2006 privind protecția și
promovarea drepturilor persoanelor cu handicap ......

8–9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
M. 57. — Ordin al ministrului apărării naționale pentru
modificarea Normelor de selecționare a candidaților
pentru admiterea la cursul de formare a ofițerilor și
subofițerilor în activitate, pe filiera indirectă,
aprobate prin Ordinul ministrului apărării naționale
nr. M. 132/2009 ..........................................................
145.

— Ordin al ministrului administrației și internelor
privind completarea Normelor de aplicare a Legii
serviciilor de transport public local nr. 92/2007, aprobate
prin Ordinul ministrului internelor și reformei
administrative nr. 353/2007 ........................................

15

16

2

MONITORUL OFICIAL AL ROMÂNIEI, PARTEA I, Nr. 513/20.VII.2011

DECRETE
PREȘEDINTELE ROMÂNIEI

DECRET
privind înaintarea în gradul de general-locotenent cu trei stele
a unui general-maior cu două stele
din Ministerul Apărării Naționale
În temeiul prevederilor art. 94 lit. b) și ale art. 100 din Constituția României,
republicată, ale Legii nr. 80/1995 privind statutul cadrelor militare, cu modificările
și completările ulterioare, precum și ale Legii nr. 415/2002 privind organizarea și
funcționarea Consiliului Suprem de Apărare a Țării, cu modificările ulterioare,
având în vedere propunerea ministrului apărării naționale și Hotărârea
Consiliului Suprem de Apărare a Țării nr. 46/2011,
Președintele României d e c r e t e a z ă:
Articol unic. — Domnul general-maior cu două stele Dănilă Ștefan Ștefan se
înaintează în gradul de general-locotenent cu trei stele.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 20 iulie 2011.
Nr. 651.

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 297
din 1 martie 2011

referitoare la excepția de neconstituționalitate a dispozițiilor art. 17—20 din Legea nr. 329/2009
privind reorganizarea unor autorități și instituții publice, raționalizarea cheltuielilor publice,
susținerea mediului de afaceri și respectarea acordurilor-cadru cu Comisia Europeană
și Fondul Monetar Internațional
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea în ședința publică din data de 8 februarie
2011 a reprezentantului Ministerului Public, procuror Simona
Ricu.
Pe rol se află soluționarea excepției de neconstituționalitate
a dispozițiilor art. 17—20 din Legea nr. 329/2009 privind
reorganizarea unor autorități și instituții publice, raționalizarea
cheltuielilor publice, susținerea mediului de afaceri și

respectarea acordurilor-cadru cu Comisia Europeană și Fondul
Monetar Internațional, excepție ridicată de Cornel Boiangiu în
Dosarul nr. 1.354/63/2010 al Tribunalului Dolj — Secția conflicte
de muncă și asigurări sociale.
Dezbaterile au avut loc la data de 8 februarie 2011 în
prezența autorului excepției de neconstituționalitate, precum și
a reprezentantului Ministerului Public, acestea fiind consemnate
în încheierea de ședință de la acea dată, când Curtea a amânat,
succesiv, pronunțarea pentru data de 15 februarie 2011, având
nevoie de timp pentru a delibera, și apoi pentru 24 februarie
2011, respectiv 1 martie 2011, din cauza imposibilității constituirii
legale a completului de judecată.
C U R T E A,

având în vedere actele și lucrările dosarului, reține următoarele:
Prin Încheierea din 30 martie 2010, pronunțată în Dosarul
nr. 1.354/63/2010, Tribunalul Dolj — Secția conflicte de

MONITORUL OFICIAL AL ROMÂNIEI, PARTEA I, Nr. 513/20.VII.2011
muncă și asigurări sociale a sesizat Curtea Constituțională
cu soluționarea excepției de neconstituționalitate a
prevederilor art. 17—20 din Legea nr. 329/2009 privind
reorganizarea unor autorități și instituții publice,
raționalizarea cheltuielilor publice, susținerea mediului de
afaceri și respectarea acordurilor-cadru cu Comisia
Europeană și Fondul Monetar Internațional.
Excepția a fost invocată de Cornel Boiangiu într-o cauză
având ca obiect soluționarea contestației formulate împotriva
unei decizii de concediere.
În motivarea excepției de neconstituționalitate autorul
acesteia susține că dispozițiile legale criticate sunt
neconstituționale, întrucât încalcă dreptul la muncă și dreptul la
pensie. De asemenea, autorul consideră că prin stabilirea unui
plafon la pensia netă care să nu depășească nivelul salariului
mediu se creează discriminări și astfel este încălcat și principiul
egalității în fața legii a cetățenilor.
Tribunalul Dolj — Secția conflicte de muncă și asigurări
sociale apreciază că excepția este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul, invocând jurisprudența în materie a Curții
Constituționale, consideră că excepția de neconstituționalitate
este neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, susținerile
părții prezente, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 17—20 din Legea nr. 329/2009 privind
reorganizarea unor autorități și instituții publice, raționalizarea
cheltuielilor publice, susținerea mediului de afaceri și
respectarea acordurilor-cadru cu Comisia Europeană și Fondul
Monetar Internațional, publicată în Monitorul Oficial al României,
Partea I, nr. 761 din 9 noiembrie 2009, cu modificările și
completările ulterioare, care au următorul cuprins:
— Art. 17: ă(1) Beneficiarii dreptului la pensie aparținând atât
sistemului public de pensii, cât și sistemelor neintegrate
sistemului public care realizează venituri salariale sau, după
caz, asimilate salariilor, potrivit legii, realizate din exercitarea
unei activități pe bază de contract individual de muncă, raport de
serviciu sau în baza actului de numire, potrivit legii, în cadrul
autorităților și instituțiilor publice centrale și locale, indiferent de
modul de finanțare și subordonare, precum și în cadrul regiilor
autonome, societăților naționale, companiilor naționale și
societăților comerciale la care capitalul social este deținut
integral sau majoritar de stat ori de o unitate administrativteritorială, pot cumula pensia netă cu veniturile astfel realizate,
dacă nivelul acesteia nu depășește nivelul câștigului salarial
mediu brut utilizat la fundamentarea bugetului asigurărilor
sociale de stat și aprobat prin legea bugetului asigurărilor sociale
de stat.
(2) Prevederile alin. (1) sunt aplicabile persoanelor care:
a) la data intrării în vigoare a prezentului capitol sunt
pensionari cumularzi;
b) după data intrării în vigoare a prezentului capitol devin
pensionari cumularzi.”;
— Art.18: ă(1) Pensionarii prevăzuți la art. 17 alin. (2) lit. a)
care desfășoară activități profesionale pe bază de contract

3

individual de muncă, raport de serviciu sau în baza actului de
numire în funcție au obligația ca, în termen de 15 zile de la data
intrării în vigoare a prezentului capitol, să își exprime în scris
opțiunea între suspendarea plății pensiei pe durata exercitării
activității și încetarea raporturilor de muncă, de serviciu sau a
actului de numire în funcție, dacă nivelul pensiei nete aflate în
plată depășește nivelul câștigului salarial mediu brut utilizat la
fundamentarea bugetului asigurărilor sociale de stat, aprobat
prin legea bugetului asigurărilor sociale de stat.
(2) Persoanele prevăzute la art. 17 alin. (2) lit. b) au obligația
ca, în termen de 15 zile de la data survenirii situației de cumul,
să își exprime în scris opțiunea între suspendarea plății pensiei
pe durata exercitării activității și încetarea raporturilor de muncă,
de serviciu sau a actului de numire în funcție, dacă nivelul
pensiei nete aflate în plată depășește nivelul câștigului salarial
mediu brut pe economie utilizat la fundamentarea bugetului
asigurărilor sociale de stat, aprobat prin legea bugetului
asigurărilor sociale de stat.”;
— Art. 19: ă(1) În situația persoanelor care beneficiază, prin
cumul, de pensie/pensii stabilită/stabilite atât în sistemul public
cât și/sau în sisteme neintegrate sistemului public de pensii, la
determinarea plafonului stabilit la art. 17 alin. (1) se are în
vedere venitul cumulat din acestea.
(2) Dacă nivelul pensiilor nete cumulate se situează sub
nivelul câștigului salarial mediu brut utilizat la fundamentarea
bugetului asigurărilor sociale de stat acesta va putea fi cumulat
cu veniturile realizate din exercitarea unei activități pe bază de
contract individual de muncă, raport de serviciu sau în baza
actului de numire în funcție, potrivit legii, în cadrul entităților
prevăzute la art. 17 alin. (1).
(3) În cazul în care nivelul venitului realizat din pensiile nete
cumulate este mai mare decât nivelul câștigului salarial mediu
brut utilizat la fundamentarea bugetului asigurărilor sociale de
stat, persoana are obligația de a-și exprima opțiunea, în scris, în
termen de 15 zile de la data intrării în vigoare a prezentului
capitol, cu privire la menținerea în plată a pensiei față de
cuantumul căreia, potrivit art. 17, este permis cumulul.
(4) Prevederile alin. (3) se aplică și persoanelor prevăzute la
art. 17 alin. (2) lit. b), acestea având obligația de a-și exprima
opțiunea în termen de 15 zile de la data survenirii situației de
imposibilitate a exercitării cumulului.”;
— Art. 20: ăNeîndeplinirea obligației privind exprimarea
opțiunii în termenul prevăzut la art. 18 și la art. 19 alin. (3) și (4)
constituie cauză de încetare de drept a raporturilor de muncă
stabilite în baza contractului individual de muncă sau a actului
de numire în funcție, precum și a raporturilor de serviciu.”
Autorul excepției consideră că aceste prevederi de lege sunt
contrare următoarelor texte din Constituție: art. 15 referitor la
neretroactivitatea legii, art. 16 care consacră egalitatea în
drepturi a cetățenilor, art. 41 privind dreptul la muncă și art. 47
referitor la dreptul la pensie și alte drepturi de asigurări sociale.
Examinând excepția de neconstituționalitate, Curtea
constată că în jurisprudența sa a mai analizat textele de lege
criticate prin prisma unor critici similare. Astfel, prin Decizia
nr. 1.414 din 4 noiembrie 2009, publicată în Monitorul Oficial al
României, Partea I, nr. 796 din 23 noiembrie 2009, a reținut că
nicio dispoziție constituțională nu împiedică legiuitorul să
suprime cumulul pensiei cu salariul, cu condiția ca o asemenea
măsură să se aplice în mod egal pentru toți cetățenii, iar
eventualele diferențe de tratament să aibă o rațiune licită. De
asemenea, cu privire la stabilirea nivelului pensiei nete până la
care poate opera cumulul la nivelul salariului mediu brut pe
economie utilizat la fundamentarea bugetului asigurărilor sociale
de stat și aprobat prin legea bugetului asigurărilor sociale de
stat, [devenit câștigul salarial mediu brut pe economie,
modificare adusă prin Ordonanța de urgență a Guvernului
nr. 11/2011 privind utilizarea indicatorului de referință câștigul
salarial mediu brut în actele normative din domeniul muncii și
protecției sociale, publicată în Monitorul Oficial al României,
Partea I, nr. 111 din 11 februarie 2011]. Curtea a constatat că
acesta respectă condițiile de obiectivitate (este expres prevăzut
de lege, previzibil și determinabil) și rezonabilitate (nivelul

4

MONITORUL OFICIAL AL ROMÂNIEI, PARTEA I, Nr. 513/20.VII.2011

salariului mediu brut pe economie constituie o opțiune justă și
echilibrată) impuse de principiul nediscriminării. Totodată, a
conchis că măsura adoptată este proporțională cu situația care
a determinat-o, fiind rezultatul unui echilibru între scopul declarat
al legii și mijloacele folosite în realizarea lui, și este aplicată în
mod nediscriminatoriu tuturor persoanelor aflate în ipoteza
normei.
În ceea ce privește critica vizând încălcarea principiului
neretroactivității legii, Curtea reține că prevederile de lege
criticate nu afectează însăși existența dreptului la pensie
dobândit potrivit legii, așa cum se susține în motivarea excepției,

ci reglementează condițiile exercitării acestui drept pentru viitor,
într-un context social afectat de criza economică care a impus
adoptarea unor măsuri cu caracter excepțional, care, prin
eficiența și promptitudinea aplicării, să conducă la reducerea
efectelor sale și să creeze premisele relansării economiei
naționale.
Întrucât nu au intervenit elemente noi, de natură a determina
reconsiderarea jurisprudenței Curții, atât soluția, cât și
considerentele cuprinse în această decizie își păstrează
valabilitatea și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 17—20 din Legea nr. 329/2009 privind
reorganizarea unor autorități și instituții publice, raționalizarea cheltuielilor publice, susținerea mediului de afaceri și respectarea
acordurilor-cadru cu Comisia Europeană și Fondul Monetar Internațional, excepție ridicată de Cornel Boiangiu în Dosarul
nr. 1.354/63/2010 al Tribunalului Dolj — Secția conflicte de muncă și asigurări sociale.
Definitivă și general obligatorie.
Pronunțată în ședința din data de 1 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae
CURTEA CONSTITUȚIONALĂ

D E C I Z I A Nr. 439
din 7 aprilie 2011

referitoare la excepția de neconstituționalitate a dispozițiilor art. 403 alin. 1
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 403 alin. 1 din Codul de procedură civilă,
excepție ridicată de S.C. ăOMV Petrom” — S.A. din București în
Dosarul nr. 2.959/3/2010 al Tribunalului București — Secția
a V-a civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.

sesizat Curtea Constituțională cu excepția de
neconstituționalitate a prevederilor art. 403 alin. 1 din Codul
de procedură civilă.
Excepția a fost invocată de Societatea Comercială ăOMV
Petrom” — S.A. din București într-o cauză având ca obiect o
obligație de a face.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece instituie suspendarea executării ca
o măsură procesuală la libera apreciere a judecătorului. În
condițiile în care continuarea procedurii de executare poate să
producă prejudicii grave debitorului, ar fi trebuit ca, la cererea
debitorului, măsura să opereze de drept. Pe de altă parte,
condiționarea admiterii cererii de depunere a unei cauțiuni
constituie o evidentă restrângere a liberului acces la justiție.
Tribunalul București — Secția a V-a civilă consideră că
excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

având în vedere actele și lucrările dosarului, reține următoarele:
Prin Încheierea din 21 octombrie 2010, pronunțată în Dosarul
nr. 2.959/3/2010, Tribunalul București — Secția a V-a civilă a

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege

MONITORUL OFICIAL AL ROMÂNIEI, PARTEA I, Nr. 513/20.VII.2011
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, potrivit încheierii
instanței de judecată, îl constituie dispozițiile art. 403 alin. 1 din
Codul de procedură civilă: ăPână la soluționarea contestației la
executare sau a altei cereri privind executarea silită, instanța
competentă poate suspenda executarea, dacă se depune o
cauțiune în cuantumul fixat de instanță, în afară de cazul în care
legea dispune altfel.”
Autorul excepției consideră că textele de lege criticate
contravin prevederilor constituționale ale art. 21 privind accesul
liber la justiție și ale art. 53 privind restrângerea exercițiului unor
drepturi sau al unor libertăți, precum și prevederilor art. 6 privind
dreptul la un proces echitabil din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea reține
că s-a pronunțat asupra dispozițiilor de lege criticate în
numeroase cazuri, constatând constituționalitatea acestora, prin
raportare la aceleași prevederi din Constituție ca și cele invocate
în prezenta cauză.

5

Astfel, prin Decizia nr. 567 din 29 aprilie 2010, publicată în
Monitorul Oficial al României, Partea I, nr. 402 din 17 iunie 2010,
Curtea a reținut că instituirea obligației de plată a cauțiunii ca o
condiție a suspendării executării are o dublă finalitate, și anume,
pe de o parte, aceea de a constitui o garanție pentru creditor, în
ceea ce privește acoperirea eventualelor daune suferite ca
urmare a întârzierii executării silite, prin efectul suspendării
acesteia, iar, pe de altă parte, de a preveni și de a limita
eventualele abuzuri în valorificarea unui atare drept de către
debitorii rău-platnici. Întrucât plata cauțiunii nu constituie o
condiție de admisibilitate a contestației la executare, ci exclusiv
pentru a putea solicita suspendarea provizorie a executării silite,
instituirea acestei obligații nu poate fi calificată ca o modalitate
de a împiedica accesul liber la justiție.
Totodată, Curtea a statuat că textul de lege criticat nu
contravine prevederilor art. 21 din Constituție. Sub acest aspect,
procedura contestației la executare asigură garanții suficiente
de ocrotire a accesului liber la justiție tuturor părților implicate în
proces, prin însuși faptul că le oferă posibilitatea de a contesta
executarea și de a solicita suspendarea acesteia.
Întrucât nu au intervenit elemente noi, de natură să modifice
jurisprudența Curții, atât soluția, cât și considerentele deciziei
menționate își păstrează valabilitatea și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 403 alin. 1 din Codul de procedură civilă,
excepție ridicată de Societatea Comercială ăOMV Petrom” — S.A. din București în Dosarul nr. 2.959/3/2010 al Tribunalului
București — Secția a V-a civilă.
Definitivă și general obligatorie.
Pronunțată în ședința din data de 7 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae
CURTEA CONSTITUȚIONALĂ

D E C I Z I A Nr. 491
din 19 aprilie 2011

referitoare la excepția de neconstituționalitate a dispozițiilor art. 1 alin. (1) din Legea nr. 96/2007
privind exercitarea profesiei de tehnician dentar, precum și înființarea, organizarea
și funcționarea Ordinului Tehnicienilor Dentari din România
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Cristina Cătălina Turcu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 1 alin. (1) din Legea nr. 96/2007 privind
exercitarea profesiei de tehnician dentar, precum și înființarea,
organizarea și funcționarea Ordinului Tehnicienilor Dentari din

România, excepție ridicată de Lu Caiyung, Qu Gaofeng, Wang
Haifeng, Je Jiaqiao, Ye Jiangling și Sun Shuangxue în Dosarul
nr. 984/64/2009 al Curții de Apel Brașov — Secția de contencios
administrativ și fiscal.
La apelul nominal răspunde, pentru Qu Gaofeng, avocatul
Valeriu Stoica cu delegație la dosar. Lipsesc ceilalți autori ai
excepției și partea Oficiul Român pentru Imigrări — Direcția
Migrațiune — Oficiul pentru Imigrări Brașov, față de care
procedura de citare este legal îndeplinită. Se prezintă domnul
Ioan Budura, traducător autorizat de limba chineză.
Magistratul-asistent informează plenul că la dosar partea
Oficiul Român pentru Imigrări — Direcția Migrațiune — Oficiul
pentru Imigrări Brașov a depus concluzii scrise în sensul
netemeiniciei excepției.
Cauza fiind în stare de judecată, președintele acordă
cuvântul reprezentantului autorului Qu Gaofeng, care solicită
admiterea excepției pentru următoarele motive: exercitarea

6

MONITORUL OFICIAL AL ROMÂNIEI, PARTEA I, Nr. 513/20.VII.2011

profesiei de tehnician dentar de către cetățeni ai statelor terțe
Uniunii Europene este condiționată de obținerea rezidenței
permanente în România, cu respectarea prevederilor
Ordonanței de urgență a Guvernului nr. 194/2002 privind regimul
străinilor în România constând în obținerea unui permis de
ședere permanentă sau a unei cărți de rezidență permanentă
în condițiile în care au avut o ședere continuă și legală pe
teritoriul României în ultimii 5 ani. Or, pentru a putea îndeplini
această ultimă condiție trebuie să facă dovada deținerii
mijloacelor de întreținere, adică să lucreze în mod legal. Se
creează prin prevederile legale invocate ăun cerc vicios”, textul
de lege criticat aducând astfel atingere dispozițiilor
constituționale ale art. 15, 18 și 41 prin care legiuitorul
constituant a înțeles să asigure protecție atât cetățenilor români,
cât și cetățenilor străini. Art.1 alin. (1) din Legea nr. 96/2007
aduce atingere și art. 14 din Convenția pentru apărarea
drepturilor omului și a libertăților fundamentale referitor la
interzicerea discriminării, întrucât exercitarea profesiei de
tehnician dentar este condiționată de naționalitatea persoanei
care dorește să lucreze. În susținerea celor expuse oral, depune
concluzii scrise.
Reprezentantul Ministerului Public apreciază că excepția de
neconstituționalitate este neîntemeiată și că prin textul de lege
criticat este reglementat regimul juridic al străinilor în România,
al căror drept la muncă și la rezidență este statuat în funcție de
marja de apreciere a legiuitorului.
C U R T E A,

având în vedere actele și lucrările dosarului, constată
următoarele:
Prin Încheierea din 12 aprilie 2010, pronunțată în Dosarul
nr. 984/64/2009, Curtea de Apel Brașov — Secția contencios
administrativ și fiscal a sesizat Curtea Constituțională cu
excepția de neconstituționalitate a dispozițiilor art. 1
alin. (1) din Legea nr. 96/2007 privind exercitarea profesiei
de tehnician dentar, precum și înființarea, organizarea și
funcționarea Ordinului Tehnicienilor Dentari din România,
excepție ridicată de Lu Caiyung, Qu Gaofeng, Wang Haifeng,
Je Jiaqiao, Ye Jiangling și Sun Shuangxue într-o cauză având
ca obiect o contestație împotriva deciziei de returnare de pe
teritoriul României și a anulării autorizației de muncă.
În motivarea excepției de neconstituționalitate se susține
că prevederile legale criticate aduc atingere dispozițiilor
constituționale ale art. 41 referitor la garantarea dreptului la
muncă și la protecția socială a muncii, deoarece autorii excepției
nu mai pot exercita profesia de tehnician dentar, profesie pe
care au exercitat-o anterior anulării autorizației lor de muncă.
Este restrâns astfel exercițiul dreptului la muncă, ceea ce aduce
atingere art. 53 din Constituție. Sunt încălcate, de asemenea,
dispozițiile art. 15 alin. (1) și art. 18 alin. (1) din Constituție,
deoarece cetățenii străini nu mai beneficiază de drepturile și
libertățile consacrate prin Constituție și prin alte legi, iar averile
lor nu mai sunt protejate.
Curtea de Apel Brașov — Secția contencios
administrativ și fiscal apreciază că excepția de
neconstituționalitate ridicată este neîntemeiată, întrucât orice
stat membru al Uniunii Europene, în exercitarea atributelor
suveranității și independenței statale, poate stabili norme juridice
interne restrictive în privința exercitării anumitor profesii, meserii
ori ocupații de către străinii din state terțe. Restrângerea
dreptului la muncă constituie, în realitate, o circumstanțiere a
limitelor de exercitare a acestuia prin prevederile textului de lege
criticat.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului consideră că textul de lege criticat este
constituțional, acesta stabilind condițiile de exercitare a profesiei

de tehnician dentar, fără a îngrădi dreptul la muncă sau
libertatea de alegere a profesiei sau a locului de muncă.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile apărătorului autorului excepției
prezent și ale procurorului, notele scrise depuse, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 1 alin. (1) din Legea nr. 96/2007 privind
exercitarea profesiei de tehnician dentar, precum și înființarea,
organizarea și funcționarea Ordinului Tehnicienilor Dentari din
România, republicată în Monitorul Oficial al României, Partea I,
nr. 269 din 24 aprilie 2009, care au următorul cuprins:
ă(1) Profesia de tehnician dentar se exercită, pe teritoriul
României, în condițiile prezentei legi, de către persoanele fizice
posesoare ale unui titlu oficial de calificare în profesia de
tehnician dentar, care pot fi:
a) cetățeni ai statului român;
b) cetățeni ai unui stat membru al Uniunii Europene, ai unui
stat aparținând Spațiului Economic European sau ai
Confederației Elvețiene;
c) membri de familie ai unui cetățean al unuia dintre statele
prevăzute la lit. b), așa cum sunt definiți la art. 2 alin. (1) pct. 3
din Ordonanța de urgență a Guvernului nr. 102/2005 privind
libera circulație pe teritoriul României a cetățenilor statelor
membre ale Uniunii Europene și Spațiului Economic European,
aprobată cu modificări și completări prin Legea nr. 260/2005, cu
modificările și completările ulterioare;
d) cetățeni ai statelor terțe, beneficiari ai statutului de rezident
permanent în România;
e) beneficiari ai statutului de rezident pe termen lung, acordat
de către unul dintre statele prevăzute la lit. b).”
Textele constituționale invocate în susținerea excepției sunt
cele ale art. 15 alin. (1) potrivit căruia cetățenii beneficiază de
drepturile și libertățile consacrate prin Constituție și prin alte legi,
art. 18 alin. (1) referitor la protecția generală a persoanelor și a
averilor cetățenilor străini și apatrizilor care locuiesc în România,
art. 41 referitor la garantarea dreptului la muncă și la protecția
socială a muncii și art. 53 privind restrângerea exercițiului unor
drepturi sau al unor libertăți. Se susține și încălcarea
prevederilor art. 14 referitoare la interzicerea discriminării din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea observă
că autorii acesteia sunt, în realitate, nemulțumiți de necorelările
de ordin legislativ dintre prevederile art. 1 alin. (1) din Legea
nr. 96/2007 și cele ale Ordonanței de urgență a Guvernului
nr. 194/2002 privind regimul străinilor în România, dorind o
modificare și o completare a textului de lege criticat, astfel încât
aspectele de necorelare legislativă să fie înlăturate.
Or, potrivit art. 2 alin. (3) din Legea nr. 47/1992 privind
organizarea și funcționarea Curții Constituționale, aceasta se
pronunță numai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului.
Prin urmare, nu intră în sfera de competență a Curții
Constituționale examinarea unor texte de lege în vederea
modificării și completării acestora în scopul corelării lor, ci în
competența exclusivă a Parlamentului, întrucât, potrivit art. 61
din Legea fundamentală, acesta este unica autoritate legiuitoare
a țării. Așa fiind, excepția urmează a fi respinsă ca inadmisibilă.

MONITORUL OFICIAL AL ROMÂNIEI, PARTEA I, Nr. 513/20.VII.2011

7

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 1 alin. (1) din Legea nr. 96/2007 privind
exercitarea profesiei de tehnician dentar, precum și înființarea, organizarea și funcționarea Ordinului Tehnicienilor Dentari din
România, excepție ridicată de Lu Caiyung, Qu Gaofeng, Wang Haifeng, Je Jiaqiao, Ye Jiangling și Sun Shuangxue în Dosarul
nr. 984/64/2009 al Curții de Apel Brașov — Secția de contencios administrativ și fiscal.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Cătălina Turcu

O P I N I E S E PA R AT Ă

În dezacord cu soluția pronunțată de Curtea Constituțională, cu
majoritate de voturi, prin Decizia nr. 491 din 19 aprilie 2011, în sensul
respingerii ca inadmisibile a excepției de neconstituționalitate a
dispozițiilor art. 1 alin. (1) din Legea nr. 96/2007 privind exercitarea
profesiei de tehnician dentar, precum și înființarea, organizarea și
funcționarea Ordinului Tehnicienilor Dentari din România, considerăm
că excepția de neconstituționalitate ar fi trebuit respinsă ca
neîntemeiată pentru următoarele motive:
1. Curtea Constituțională a fost sesizată prin Încheierea din 12
aprilie 2010, pronunțată în Dosarul nr. 984/64/2009 de Curtea de Apel
Brașov — Secția contencios administrativ și fiscal, autorii motivând
excepția de neconstituționalitate a dispozițiilor art. 1 alin. (1) din Legea
nr. 96/2007, cu respectarea art. 10 alin. (2) din Legea nr. 47/1992
potrivit căruia ăsesizările trebuie făcute în formă scrisă și motivate”. Or,
soluția pronunțată de Curtea Constituțională nu vizează criticile de
neconstituționalitate formulate de autori în fața instanței de judecată,
critici la care Curtea ar fi trebuit să răspundă întrucât potrivit art. 142
alin. (1) din Legea fundamentală aceasta este garantul supremației
Constituției, iar potrivit art. 29 alin. (1) din Legea nr. 47/1992, actul de
sesizare a Curții Constituționale îl reprezintă încheierea instanței de
judecată, care cuprinde motivarea autorilor excepției de
neconstituționalitate, ci, prin decizia sa, Curtea a analizat exclusiv
concluziile orale formulate de apărătorul acestora în ședință publică, în
sensul existenței unei necorelări legislative între prevederile art. 1
alin. (1) din Legea nr. 96/2007 și cele ale Ordonanței de urgență a
Guvernului nr. 194/2002 privind regimul străinilor în România.
2. Cu privire la criticile formulate de autorii excepției observăm că
prin dispozițiile art. 1 alin. (1) din Legea nr. 96/2007 legiuitorul a impus
anumite condiții cu privire la exercitarea profesiei de tehnician dentar
pe teritoriul României. Astfel această profesie poate fi exercitată de către
persoanele fizice posesoare ale unui titlu oficial de calificare în profesia
de tehnician dentar cu respectarea condițiilor de a fi cetățeni ai statului
român, cetățeni ai unui stat membru al Uniunii Europene, ai unui stat
aparținând Spațiului Economic European sau ai Confederației Elvețiene,
membri de familie ai unui cetățean dintre cele anterior menționate,
beneficiari ai statutului de rezident pe termen lung acordat de către unul
dintre statele Uniunii Europene, ai unui stat aparținând Spațiului
Economic European sau ai Confederației Elvețiene ori cetățeni ai
statelor terțe, beneficiari ai statutului de rezident permanent în România.
Prin urmare, observăm că legiuitorul a condiționat exercitarea
profesiei de tehnician dentar de către cetățenii statelor terțe de
obținerea rezidenței permanente în România. În jurisprudența sa, de
exemplu, prin Decizia nr. 513 din 20 iunie 2006, publicată în Monitorul
Oficial al României, Partea I, nr. 598 din 11 iulie 2006, Curtea a reținut
că dreptul la muncă, alegerea profesiei, a meseriei sau a ocupației,

precum și a locului de muncă vizează posibilitatea oricărei persoane
de a exercita profesia sau meseria pe care o dorește, în anumite
condiții stabilite de legiuitor, și nu vizează obligația statului de a garanta
accesul tuturor persoanelor la toate profesiile, concluzionând că art. 53
din Constituție, invocat în susținerile autorilor excepției, nu are incidență
în cauză.
Totodată, prin Decizia nr. 321 din 14 septembrie 2004, publicată în
Monitorul Oficial al României, Partea I, nr. 1.144 din 3 decembrie 2004,
Curtea a constatat că libertatea alegerii profesiei, a meseriei și a locului
de muncă nu este incompatibilă cu stabilirea condițiilor în care poate fi
exercitată o profesie.
Prin urmare, apreciem că — prin prisma celor reținute de Curte în
jurisprudența sa — nici în prezenta cauză nu poate fi reținută încălcarea
art. 41 sau incidența art. 53 din Constituție, și nici încălcarea art. 14 din
Convenția pentru apărarea drepturilor omului și a libertăților
fundamentale referitor la interzicerea discriminării.
Cu privire la pretinsa încălcare a art. 18 alin. (1) din Legea
fundamentală referitor la protecția generală a persoanelor și a averilor
cetățenilor străini care locuiesc în România, garantată de Constituție și
alte legi, apreciem că nici acesta nu are incidență în speță de vreme ce
textul de lege criticat se referă la stabilirea anumitor condiții pentru
exercitarea unei profesii, iar nu la protecția generală a persoanelor și a
averilor cetățenilor străini.
De asemenea, nu putem reține nici încălcarea art. 15 alin. (1) din
Constituție, deoarece cetățenii beneficiază de drepturile și libertățile
consacrate de Constituție și de alte legi dar au și obligațiile prevăzute
de acestea, în speță obligația de a fi beneficiari ai statutului de rezident
permanent în România.
Totodată, apreciem că prin textul de lege criticat se urmărește și
asigurarea unor măsuri de protecție socială care au în vedere
prevenirea fenomenului șomajului și ocuparea forței de muncă calificate
în țările Uniunii Europene.
Pe de altă parte, se observă că potrivit art. 148 alin. (4) din
Constituție, Parlamentul, Președintele României, Guvernul și
autoritatea judecătorească garantează aducerea la îndeplinire a
obligațiilor rezultate din actul aderării și din prevederile alin. (2).
Astfel, se observă că prin condițiile impuse prin art. 1 alin. (1) din
Legea nr. 96/2007 legiuitorul a urmărit implementarea art. 11 lit. a) din
Directiva 2003/109/CE din 25 noiembrie 2003 a Consiliului Uniunii ce
reglementează statutul resortisanților țărilor terțe care sunt rezidenți pe
termen lung, publicată în Jurnalul Oficial al Uniunii Europene la 23
ianuarie 2004.
În concluzie, apreciem că excepția de neconstituționalitate a
prevederilor art. 1 alin. (1) din Legea nr. 96/2007 ar fi trebuit respinsă
ca neîntemeiată în lumina celor anterior expuse.

Judecător,
prof. univ. dr. Iulia Antoanella Motoc

8

MONITORUL OFICIAL AL ROMÂNIEI, PARTEA I, Nr. 513/20.VII.2011
CURTEA CONSTITUȚIONALĂ

D E C I Z I A Nr. 615
din 12 mai 2011

referitoare la excepția de neconstituționalitate a prevederilor art. 78 alin. (2), (3) și (4)
din Legea nr. 448/2006 privind protecția și promovarea drepturilor persoanelor cu handicap
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Tudorel Toader
Simina Gagu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 78 alin. (2), (3) și (4) din Legea nr. 448/2006
privind protecția și promovarea drepturilor persoanelor cu
handicap, excepție ridicată de Societatea Comercială ăElbama
Star” — S.R.L. din Ploiești în Dosarul nr. 8.307/105/2008 al
Tribunalului Prahova — Secția comercială și de contencios
administrativ II.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 9 februarie 2010, pronunțată în Dosarul
nr. 8.307/105/2008, Tribunalul Prahova — Secția comercială
și de contencios administrativ II a sesizat Curtea
Constituțională cu excepția de neconstituționalitate a
prevederilor art. 78 alin. (2), (3) și (4) din Legea nr. 448/2006
privind protecția și promovarea drepturilor persoanelor cu
handicap, excepție ridicată de Societatea Comercială ăElbama
Star” — S.R.L. din Ploiești într-o cauză având ca obiect anularea
unor acte de control referitoare la stabilirea de impozite și taxe.
În motivarea excepției de neconstituționalitate autorul
arată că textele de lege criticate sunt în dezacord cu principiul
egalității în drepturi a cetățenilor și contravin libertății economice,
deoarece instituie o discriminare între instituțiile statului care au
ca obiect de activitate paza și protecția (spre exemplu, poliția
comunitară) și societățile comerciale cu același obiect de
activitate. Astfel, primele nu sunt obligate să angajeze persoane
cu handicap și/sau să plătească unele sume statului, în timp ce
societăților comerciale le revin aceste obligații. O astfel de
abordare, prin care sunt privilegiate unele instituții în detrimentul
altora, reprezintă, în opinia autorului excepției, o discriminare.
Autorul excepției susține, de asemenea, că există o
neconcordanță între Legea nr. 333/2003 privind paza
obiectivelor, bunurilor, valorilor și protecția persoanelor și Legea
nr. 448/2006 privind protecția și promovarea drepturilor
persoanelor cu handicap, din moment ce persoanele care
realizează serviciul de pază, pe lângă alte condiții, necesare a
fi îndeplinite, trebuie să fie sănătoase, atât din punct de vedere
fizic, cât și psihic și să aibă atestat de pregătire profesională în
meseria de agent de pază.
Tribunalul Prahova — Secția comercială și de
contencios administrativ II apreciază că excepția de
neconstituționalitate este neîntemeiată, deoarece raportat la
dispozițiile art. 45 și art. 16 din Constituție, legiuitorul a

considerat necesară adoptarea unor măsuri pentru a proteja
șansele efective de participare la viața socială a persoanelor cu
handicap și pentru a da acestora posibilitatea exercitării
dreptului la muncă.
În ceea ce privește obligația plății sumei lunare de către
persoana juridică, care nu angajează persoane cu handicap,
impusă de art. 78 alin. (3) din Legea nr. 448/2006, instanța de
judecată arată că aceasta are caracter opțional, persoana juridică
beneficiind de posibilitatea achiziționării produselor sau serviciilor
de la unități protejate autorizate, pe bază de parteneriat, în sumă
echivalentă cu suma datorată la bugetul de stat.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Guvernul apreciază că excepția de neconstituționalitate este
neîntemeiată și că prevederile legale supuse controlului de
constituționalitate sunt de natură a asigura o protecție adecvată
persoanelor cu handicap, urmărind să creeze un cadru juridic
propice pentru integrarea socială și profesională a acestora.
Avocatul Poporului consideră că prevederile art. 78
alin. (2), (3) și (4) din Legea nr. 448/2006 sunt constituționale.
Arată că, în considerarea dreptului persoanelor cu handicap la
protecție specială din partea statului, legiuitorul a adoptat
măsurile concrete prevăzute de dispozițiile legale criticate, în
vederea participării efective a persoanelor cu handicap la viața
socială, dar mai ales pentru valorificarea șanselor acestor
persoane în exercitarea dreptului la muncă.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 78 alin. (2), (3) și (4) din Legea nr. 448/2006
privind protecția și promovarea drepturilor persoanelor cu
handicap, republicată în Monitorul Oficial al României, Partea I,
nr. 1 din 3 ianuarie 2008, astfel cum au fost modificate prin art. I
pct. 3 din Ordonanța de urgență a Guvernului nr. 86/2008,
publicată în Monitorul Oficial al României, Partea I, nr. 474 din
27 iunie 2008.
Textele de lege criticate au în prezent următorul cuprins:
— Art. 78 alin. (2), (3) și (4): ă(2) Autoritățile și instituțiile
publice, persoanele juridice, publice sau private, care au cel
puțin 50 de angajați, au obligația de a angaja persoane cu
handicap într-un procent de cel puțin 4% din numărul total de
angajați.
(3) Autoritățile și instituțiile publice, persoanele juridice,
publice sau private, care nu angajează persoane cu handicap în
condițiile prevăzute la alin. (2), pot opta pentru îndeplinirea uneia
dintre următoarele obligații:
a) să plătească lunar către bugetul de stat o sumă
reprezentând 50% din salariul de bază minim brut pe țară

MONITORUL OFICIAL AL ROMÂNIEI, PARTEA I, Nr. 513/20.VII.2011
înmulțit cu numărul de locuri de muncă în care nu au angajat
persoane cu handicap;
b) să achiziționeze produse sau servicii realizate prin propria
activitate a persoanelor cu handicap angajate în unitățile
protejate autorizate, pe bază de parteneriat, în sumă echivalentă
cu suma datorată la bugetul de stat, în condițiile prevăzute la lit. a).
(4) Fac excepție de la prevederile alin. (2) instituțiile publice
de apărare națională, ordine publică și siguranță națională.”
În opinia autorului excepției de neconstituționalitate,
prevederile art. 78 alin. (2), (3) și (4) din Legea nr. 448/2006
contravin dispozițiilor art. 16 alin. (1) din Constituție, potrivit
cărora ăCetățenii sunt egali în fața legii și a autorităților publice,
fără privilegii și fără discriminări”, și ale art. 45 din Constituție,
referitoare la libertatea economică.
Examinând excepția de neconstituționalitate, Curtea
constată că susținerile autorului excepției, potrivit cărora textele
de lege criticate încalcă dispozițiile constituționale ale art. 16
alin. (1), deoarece instituie o discriminare între instituții ale
statului, care au ca obiect de activitate paza și protecția, pe de
o parte, și societăți comerciale cu același obiect de activitate,
pe de altă parte, nu relevă niciun fine de neconstituționalitate.
Definirea domeniului de aplicare a unei legi și crearea unor
regimuri juridice speciale, în funcție de anumite situații obiective
avute în vedere, reprezintă atributul exclusiv al legiuitorului, pe
care instanța de contencios constituțional nu îl poate controla.
De altfel, dispozițiile art. 16 alin. (1) din Constituție
garantează egalitatea în drepturi a cetățenilor, iar nu egalitatea
persoanelor colective, a persoanelor juridice. Textul art. 16
alin. (1) ar fi aplicabil în cazul persoanelor juridice față de care
s-a promovat un tratament juridic diferențiat, numai dacă astfel
regimul juridic diferit s-ar răsfrânge asupra cetățenilor, implicând
inegalitatea lor în fața legii și a autorităților publice. Curtea
Constituțională s-a pronunțat în mod constant în acest sens, de
exemplu, prin deciziile nr. 102 din 31 octombrie 1995 și nr. 70
din 23 mai 1996, publicate în Monitorul Oficial al României,
Partea I, nr. 287 din 11 decembrie 1995, și, respectiv, nr. 181
din 7 august 1996.
Examinând susținerile autorului excepției, potrivit cărora
textele legale criticate contravin dispozițiilor art. 45 din
Constituție, Curtea constată că acestea nu pot fi reținute.
Accesul liber al persoanei la o activitate economică, libera
inițiativă și exercitarea acestora se realizează în condițiile
prevăzute de lege. Altfel spus, libertatea economică nu se poate
manifesta decât în limitele impuse de asigurarea respectării
drepturilor și intereselor legitime ale tuturor.
Sub acest aspect, Curtea reține că dispozițiile legale criticate
prevăd, cu excepțiile precizate expres, obligația angajatorilor care
au un anumit număr de salariați de a încadra persoane cu
handicap într-un procent de cel puțin 4% din numărul total de
angajați. Rezultă că prevederile legale criticate nu reprezintă, în
fapt, altceva decât o concretizare la nivel legislativ a obligației pe
care Legea fundamentală o stabilește în sarcina statului prin
prevederile art. 50, în vederea asigurării unei protecții speciale

9

pentru persoanele cu handicap. În virtutea acestor dispoziții
constituționale, statul este obligat să adopte o poziție activă, de
natură să asigure realizarea unei politici naționale de egalitate a
șanselor, de prevenire și de tratament ale handicapului, în vederea
participării efective a persoanelor cu handicap în viața comunității.
Totodată, Curtea observă că același este și sensul pe care îl
instituie dispozițiile art. 26 din Carta drepturilor fundamentale a
Uniunii Europene, care consacră dreptul persoanelor cu
handicap de a beneficia de măsuri care să le asigure autonomia,
integrarea socială și profesională, precum și participarea la viața
comunității. Reglementări similare se regăsesc și în Convenția
privind drepturile persoanelor cu dizabilități, adoptată la New
York de Adunarea Generală a Organizației Națiunilor Unite la
13 decembrie 2006, ratificată de România prin Legea
nr. 221/2010, publicată în Monitorul Oficial al României, Partea I,
nr. 792 din 26 noiembrie 2010. Astfel, prevederile art. 27 lit. g)
și h) din Convenția menționată stabilesc obligația statelor părți
de a proteja dreptul la muncă, prin luarea de măsuri adecvate,
inclusiv de ordin legislativ, pentru a promova angajarea
persoanelor cu dizabilități în sectorul public și privat, prin politici
care să includă programe de acțiune pozitive.
În acord cu aceste exigențe, legiuitorul, prin dispozițiile legale
supuse controlului de constituționalitate, a adoptat măsuri
concrete pentru asigurarea șanselor persoanelor cu handicap
în exercitarea dreptului la muncă și, mai exact, pentru integrarea
lor socială și profesională.
Referitor la obligația plății sumei lunare pentru autoritățile și
instituțiile publice, persoanele juridice, publice sau private, care
nu angajează persoane cu handicap, prevăzută de art. 78
alin. (3) lit. a) din Legea nr. 448/2006, Curtea observă că aceasta
are caracter alternativ, categoriile de angajatori menționate în
text având posibilitatea să achiziționeze produse sau servicii
realizate prin propria activitate a persoanelor cu handicap
angajate în unitățile protejate autorizate, pe bază de parteneriat,
în sumă echivalentă cu suma datorată la bugetul de stat.
De altfel, prin Decizia nr. 1.145 din 4 decembrie 2007, publicată în
Monitorul Oficial al României, Partea I, nr. 4 din 3 ianuarie 2008, Curtea
Constituțională s-a pronunțat asupra constituționalității unei soluții
legislative similare celei criticate în cauza de față, cu prilejul soluționării
excepției de neconstituționalitate a dispozițiilor art. 77 alin. (2), (3) și
(4) din Legea nr. 448/2006. Respingând excepția de
neconstituționalitate, Curtea a statuat că statul are obligația ăsă
acționeze pentru apărarea intereselor generale ale societății, iar agenții
economici trebuie să se integreze cadrului constituțional, în
concordanță cu interesul public, la care statul este obligat să vegheze”.
În final, în ceea ce privește posibila neconcordanță între Legea
nr. 333/2003 și Legea nr. 448/2006, susținerea autorului excepției
nu poate fi primită, deoarece, potrivit art. 2 alin. (1) și (2) din Legea
nr. 47/1992, instanța de contencios constituțional asigură controlul
constituționalității legilor, adică respectarea prevederilor și
principiilor constituționale. Prin urmare, Curtea Constituțională nu
se poate pronunța asupra eventualelor contradicții dintre
prevederile a două sau mai multe acte normative.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 78 alin. (2), (3) și (4) din Legea nr. 448/2006
privind protecția și promovarea drepturilor persoanelor cu handicap, excepție ridicată de Societatea Comercială ăElbama Star” —
S.R.L. din Ploiești în Dosarul nr. 8.307/105/2008 al Tribunalului Prahova — Secția comercială și de contencios administrativ II.
Definitivă și general obligatorie.
Pronunțată în ședința publică din data de 12 mai 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Simina Gagu

10

MONITORUL OFICIAL AL ROMÂNIEI, PARTEA I, Nr. 513/20.VII.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 534/2007
privind înființarea, atribuțiile, competențele
și modul de funcționare ale Comitetului Interministerial
de Finanțări, Garanții și Asigurări
și reglementarea operațiunilor de finanțare, garantare
și asigurare efectuate de Banca
de Export-Import a României EXIMBANK — S.A.
în numele și în contul statului
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 534/2007 privind înființarea,
atribuțiile, competențele și modul de funcționare ale Comitetului Interministerial de
Finanțări, Garanții și Asigurări și reglementarea operațiunilor de finanțare,
garantare și asigurare efectuate de Banca de Export-Import a României
EXIMBANK — S.A. în numele și în contul statului, publicată în Monitorul Oficial al
României, Partea I, nr. 417 din 22 iunie 2007, cu modificările și completările
ulterioare, se modifică după cum urmează:
1. La articolul 8, alineatul (1) va avea următorul cuprins:
ăArt. 8. — (1) Comitetul Interministerial de Finanțări, Garanții și Asigurări este
alcătuit din 18 membri, dintre care un președinte și 2 vicepreședinți, reprezentanți
ai organelor de specialitate ale administrației publice centrale și ai Băncii de ExportImport a României EXIMBANK — S.A., potrivit anexei nr. 1.”
2. Anexa nr. 1 se înlocuiește cu anexa care face parte integrantă din
prezenta hotărâre.
PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Ialomițianu
Ministrul economiei, comerțului
și mediului de afaceri,
Ion Ariton
București, 13 iulie 2011.
Nr. 707.
ANEXĂ
(Anexa nr. 1 la Hotărârea Guvernului nr. 534/2007)

COMPONENȚA

Comitetului Interministerial de Finanțări, Garanții și Asigurări
1. Președinte

Secretar de stat în Ministerul Finanțelor Publice —
coordonator al Direcției generale de trezorerie și datorie
publică

2. Vicepreședinte

Președintele Băncii
EXIMBANK — S.A.

3. Vicepreședinte

Secretar de stat în cadrul Ministerului Economiei,
Comerțului și Mediului de Afaceri

4. Membru

Reprezentant al Ministerului Economiei, Comerțului și
Mediului de Afaceri

5. Membru

Secretar de stat în Ministerul Finanțelor Publice —
coordonator al Direcției generale de programare bugetară

de

Export-Import

a

României

MONITORUL OFICIAL AL ROMÂNIEI, PARTEA I, Nr. 513/20.VII.2011
6. Membru

Secretar de stat în Ministerul Finanțelor Publice

7. Membru

Vicepreședinte al Băncii de Export-Import a României
EXIMBANK — S.A.

8. Membru

Secretar de stat în Ministerul Administrației și Internelor

9. Membru

Președintele Autorității pentru Valorificarea Activelor Statului

10. Membru

Reprezentant al Ministerului Agriculturii și Dezvoltării Rurale

11. Membru

Secretarul general al Guvernului

12. Membru

Reprezentant al Ministerului Finanțelor Publice

13. Membru

Reprezentant al aparatului de lucru al Guvernului, prin
Secretariatul General al Guvernului

14. Membru

Reprezentant al Ministerului Finanțelor Publice

15. Membru

Reprezentant al Ministerului Dezvoltării Regionale și
Turismului

16. Membru

Reprezentant al Ministerului Transporturilor și Infrastructurii

17. Membru

Reprezentant al Ministerului Mediului și Pădurilor

18. Membru

11

Reprezentant al Ministerului Economiei, Comerțului și
Mediului de Afaceri
GUVERNUL ROMÂNIEI

HOTĂRÂRE
pentru aprobarea bugetului de venituri și cheltuieli pe anul 2011 al Societății Comerciale
ăCompania de Investiții pentru Turism” — S.A., la care Ministerul Dezvoltării Regionale
și Turismului deține acțiuni, în numele statului
În conformitate cu prevederile Ordonanței de urgență a Guvernului nr. 79/2008 privind măsuri economico-financiare la
nivelul unor operatori economici, aprobată cu modificări și completări prin Legea nr. 203/2009, cu modificările și completările
ulterioare,
în temeiul art. 108 din Constituția României, republicată, al art. 15 alin. (1) din Ordonanța de urgență a Guvernului
nr. 37/2008 privind reglementarea unor măsuri financiare în domeniul bugetar, aprobată cu modificări prin Legea nr. 275/2008, cu
modificările și completările ulterioare, și al Legii bugetului de stat pe anul 2011 nr. 286/2010,
Guvernul României adoptă prezenta hotărâre.
Art. 1. — Se aprobă bugetul de venituri și cheltuieli pe anul
2011 al Societății Comerciale ăCompania de Investiții pentru
Turism” — S.A., la care Ministerul Dezvoltării Regionale și
Turismului deține acțiuni, în numele statului, prevăzut în anexa
care face parte integrantă din prezenta hotărâre.
Art. 2. — (1) Nivelul cheltuielilor totale aferente veniturilor
totale prevăzute în bugetul de venituri și cheltuieli reprezintă
limite maxime și nu poate fi depășit decât în cazuri justificate, cu
aprobarea Guvernului, la propunerea Ministerului Dezvoltării
Regionale și Turismului, cu avizul Ministerului Muncii, Familiei și
Protecției Sociale și al Ministerului Finanțelor Publice.
(2) În cazul în care în execuție se înregistrează nerealizări
ale veniturilor totale aprobate, operatorul economic poate
efectua cheltuieli totale proporțional cu gradul de realizare a

veniturilor totale, cu încadrarea în indicatorii de eficiență
aprobați.
Art. 3. — (1) Nerespectarea prevederilor art. 2 constituie
contravenție și se sancționează cu amendă de la 1.000 lei la
5.000 lei.
(2) Contravenția se constată de către organele de control
financiar ale statului, împuternicite conform legii, iar amenda se
aplică persoanelor vinovate de nerespectarea prevederilor
prezentei hotărâri.
(3) Contravenției prevăzute la alin. (1) i se aplică dispozițiile
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin Legea
nr. 180/2002, cu modificările și completările ulterioare.

PRIM-MINISTRU

EMIL BOC
Contrasemnează:
Ministrul dezvoltării regionale și turismului,
Elena Gabriela Udrea
Ministrul muncii, familiei și protecției sociale,
Laurențiu Sebastian Lăzăroiu
Ministrul finanțelor publice,
Gheorghe Ialomițianu
București, 13 iulie 2011.
Nr. 714.

12

MONITORUL OFICIAL AL ROMÂNIEI, PARTEA I, Nr. 513/20.VII.2011
ANEXĂ*)

MINISTERUL DEZVOLTĂRII REGIONALE ȘI TURISMULUI
Operatorul economic: Societatea Comercială ăCompania de Investiții pentru Turism” — S.A.
Sediul/adresa: Bd. Poligrafiei nr. 3—5, sectorul 1, București
Cod unic de înregistrare: 24979799
B U G E T U L D E V E N I T U R I Ș I C H E LT U I E L I

pe anul 2011

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 513/20.VII.2011

13

14

MONITORUL OFICIAL AL ROMÂNIEI, PARTEA I, Nr. 513/20.VII.2011

MONITORUL OFICIAL AL ROMÂNIEI, PARTEA I, Nr. 513/20.VII.2011

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL APĂRĂRII NAȚIONALE

ORDIN
pentru modificarea Normelor de selecționare a candidaților pentru admiterea la cursul
de formare a ofițerilor și subofițerilor în activitate, pe filiera indirectă,
aprobate prin Ordinul ministrului apărării naționale nr. M. 132/2009
Având în vedere dispozițiile art. 36 lit. d), e) și g) și art. 40 lit. c), e) și g) din Legea nr. 80/1995 privind statutul cadrelor
militare, cu modificările și completările ulterioare, ale art. 41 din Legea educației naționale nr. 1/2011, ale art. 9 și art. 11 alin. (1)
din Legea nr. 384/2006 privind statutul soldaților și gradaților voluntari, cu modificările și completările ulterioare, precum și ale
art. 2 și art. 12 alin. (1) din Legea nr. 446/2006 privind pregătirea populației pentru apărare,
în scopul aplicării unitare a unor prevederi ale statutului cadrelor militare în domeniul managementului resurselor umane
ale Ministerului Apărării Naționale,
în temeiul prevederilor art. 33 alin. (1) din Legea nr. 346/2006 privind organizarea și funcționarea Ministerului Apărării
Naționale, cu modificările ulterioare,
ministrul apărării naționale emite prezentul ordin.
Art. I. — Normele de selecționare a candidaților pentru
admiterea la cursul de formare a ofițerilor și subofițerilor în
activitate, pe filiera indirectă, aprobate prin Ordinul ministrului
apărării naționale nr. M. 132/2009, publicat în Monitorul Oficial
al României, Partea I, nr. 15 din 11 ianuarie 2010, se modifică
după cum urmează:
1. La articolul 9 alineatul (2), litera a) va avea următorul
cuprins:
ăa) la data acordării gradului de ofițer să aibă vârsta de cel
mult 35 de ani;”.
2. La articolul 9 alineatul (3), litera a) va avea următorul
cuprins:
ăa) să aibă vârsta de cel mult 40 de ani împliniți în anul
desfășurării concursului de admitere la cursul de formare;”.
3. La articolul 9 alineatul (3), litera c) se abrogă.
4. La articolul 9 alineatul (4), litera a) va avea următorul
cuprins:
ăa) să aibă vârsta de cel mult 40 de ani împliniți în anul
desfășurării concursului de admitere la cursul de formare;”.
5. La articolul 10 alineatul (2), litera a) va avea următorul
cuprins:
ăa) să aibă vârsta de cel mult 40 de ani împliniți în anul
desfășurării concursului de admitere la cursul de formare;”.
6. La articolul 10 alineatul (3), litera a) va avea următorul
cuprins:
ăa) la data acordării gradului de subofițer să aibă vârsta de
cel mult 45 de ani;”.
7. La articolul 10 alineatul (4), litera a) va avea următorul
cuprins:
ăa) să aibă vârsta de cel mult 40 de ani împliniți în anul
desfășurării concursului de admitere la cursul de formare;”.

8. La articolul 22, alineatul (6) va avea următorul cuprins:
ă(6) Metodologia organizării și desfășurării concursului de
admitere se elaborează de către instituțiile de învățământ
organizatoare, conform prevederilor legislației în vigoare, și se
înaintează spre avizare la Statul Major General, Direcția
management resurse umane, statul major al categoriei de forțe
ale armatei și comandamentul de armă care organizează
concursul. Modul de anunțare a rezultatelor se aduce la
cunoștința candidaților prin grija instituțiilor de învățământ,
înainte de concurs, conform prevederilor metodologiei.”
9. Articolul 32 va avea următorul cuprins:
ăArt. 32. — (1) Cursul de formare se finalizează prin:
a) promovarea examenului de absolvire organizat de
instituțiile militare de învățământ abilitate;
b) eliberarea certificatelor de absolvire;
c) acordarea gradului militar în funcție de nivelul studiilor și
de vechimea în specialitatea dobândită pe timpul studiilor,
raportată la stagiile minime în grad;
d) acordarea brevetului de ofițer sau de subofițer în
arma/serviciul/specialitatea militară pentru care s-a realizat
formarea;
e) numirea într-o funcție prevăzută în statul de organizare,
cu nivelul de studii corespunzător cu cel deținut de absolvent și
în raport cu experiența profesională impusă de cerințele
postului.
(2) Activitățile prilejuite de acordarea primului grad și numirea
în funcție se desfășoară în instituțiile militare de învățământ care
organizează admiterea la cursul de formare.”
Art. II. — Prezentul ordin se publică în Monitorul Oficial al
României, Partea I.

Ministrul apărării naționale,
Gabriel Oprea
București, 8 iulie 2011.
Nr. M. 57.

16

MONITORUL OFICIAL AL ROMÂNIEI, PARTEA I, Nr. 513/20.VII.2011

MINISTERUL ADMINISTRAȚIEI ȘI INTERNELOR

ORDIN
privind completarea Normelor de aplicare a Legii serviciilor de transport public local nr. 92/2007,
aprobate prin Ordinul ministrului internelor și reformei administrative nr. 353/2007
Având în vedere prevederile art. 4 alin. (1) lit. g) și ale art. 48 alin. (1) din Legea serviciilor de transport public local
nr. 92/2007, cu modificările și completările ulterioare,
în temeiul art. 7 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului
Administrației și Internelor, aprobată cu modificări prin Legea nr. 15/2008, cu modificările și completările ulterioare,
ministrul administrației și internelor emite următorul ordin:
Art. I. — La articolul 27 din Normele de aplicare a Legii
serviciilor de transport public local nr. 92/2007, aprobate prin
Ordinul ministrului internelor și reformei administrative
nr. 353/2007, publicat în Monitorul Oficial al României, Partea I,
nr. 824 din 3 decembrie 2007, se introduc trei noi alineate,
alineatele (2)—(4), cu următorul cuprins:
ă(2) Autoritatea județeană de transport poate elimina din
programul județean de transport, pe perioada de valabilitate a
acestuia, traseele care urmează a fi incluse în programul de
transport public local din cadrul asociațiilor de dezvoltare
intercomunitară.

(3) În baza acordului operatorului existent, renunțarea la
traseu și retragerea licenței, potrivit alin. (2), se aprobă prin
hotărâre a consiliului județean.
(4) În situația prevăzută la alin. (3), operatorul existent are
obligația de a presta activitatea de transport până la atribuirea
respectivului traseu de către asociația de dezvoltare
intercomunitară.”
Art. II. — Prezentul ordin se publică în Monitorul Oficial al
României, Partea I.

Ministrul administrației și internelor,
Constantin-Traian Igaș
București, 13 iulie 2011.
Nr. 145.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 513/20.VII.2011 conține 16 pagini.

Prețul: 3,20 lei

&JUYDGY|524743]
ISSN 1453—4495

