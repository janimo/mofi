Anul 179 (XXIII) — Nr. 303

PARTEA I

LEGI, DECRETE, HOTĂRÂRI ȘI ALTE ACTE

Marți, 3 mai 2011

SUMAR

Nr.

Pagina
LEGI ȘI DECRETE

58.

— Lege privind modificarea art. 8 din Legea apărării
naționale a României nr. 45/1994 ..............................

2

454.

— Decret pentru promulgarea Legii privind modificarea
art. 8 din Legea apărării naționale a României
nr. 45/1994 ................................................................

2

Decizia nr. 238 din 17 februarie 2011 referitoare la excepția de
neconstituționalitate a dispozițiilor art. 9 alin. (1) lit. h)
din Ordonanța Guvernului nr. 37/2007 privind stabilirea
cadrului de aplicare a regulilor privind perioadele de
conducere, pauzele și perioadele de odihnă ale
conducătorilor auto și utilizarea aparatelor de
înregistrare a activității acestora ................................
Decizia nr. 241 din 17 februarie 2011 referitoare la excepția de
neconstituționalitate a dispozițiilor art. 9 alin. (1) lit. b),
c), d), g) și f) din Legea nr. 156/2000 privind protecția
cetățenilor români care lucrează în străinătate ..........

Pagina

Decizia nr. 243 din 17 februarie 2011 referitoare la excepția de
neconstituționalitate a dispozițiilor art. 215 alin. (3) și
art. 261 alin. (5) din Legea nr. 95/2006 privind reforma
în domeniul sănătății ..................................................

7–8

ORDONANȚE ALE GUVERNULUI ROMÂNIEI

DECIZII ALE CURȚII CONSTITUȚIONALE
Decizia nr. 215 din 15 februarie 2011 referitoare la excepția de
neconstituționalitate a prevederilor art. 56 alin. (1) lit. e)
și alin. (2) din Ordonanța de urgență a Guvernului
nr. 194/2002 privind regimul străinilor în România ....

Nr.

3–4

42. — Ordonanță de urgență pentru modificarea și
completarea Ordonanței de urgență a Guvernului
nr. 113/2009 privind serviciile de plată și a Legii
nr. 93/2009 privind instituțiile financiare nebancare ....

9–11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

4–6

325. — Ordin al ministrului sănătății privind completarea
anexei nr. 2 la Ordinul ministrului sănătății nr. 288/2009
pentru aprobarea Normelor metodologice de
constituire, păstrare și utilizare a Rezervei Ministerului
Sănătății și a Nomenclatorului de medicamente, seruri,
vaccinuri, dezinfectante, insecticide, dispozitive
medicale și alte materiale specifice............................

11

6–7

4.062. — Ordin al ministrului educației, cercetării, tineretului
și sportului privind metodologia-cadru de organizare a
referendumului la nivel de universități pentru alegerea
modalității de desemnare a rectorului ........................

12–16

2

MONITORUL OFICIAL AL ROMÂNIEI, PARTEA I, Nr. 303/3.V.2011

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind modificarea art. 8 din Legea apărării naționale a României nr. 45/1994
Parlamentul României adoptă prezenta lege.
Art. I. — Articolul 8 din Legea apărării naționale a României
nr. 45/1994, publicată în Monitorul Oficial al României, Partea I,
nr. 172 din 7 iulie 1994, cu modificările ulterioare, se modifică
după cum urmează:
ăArt. 8. — Conducerea acțiunilor militare la nivel strategic, în
caz de agresiune armată, la instituirea stării de asediu,
declararea stării de mobilizare sau a stării de război se
realizează prin Centrul național militar de comandă.
Pe timpul agresiunii și al stărilor prevăzute la alin. 1, Centrul
național militar de comandă se subordonează direct Consiliului
Suprem de Apărare a Țării.
În afara agresiunii și a stărilor prevăzute la alin. 1, Centrul
național militar de comandă funcționează, ca nucleu, în
subordinea Statului Major General.

Structura organizatorică și atribuțiile Centrului național militar
de comandă pe timpul agresiunii și al stărilor prevăzute la alin. 1
se stabilesc prin hotărâre a Consiliului Suprem de Apărare a
Țării.
La declararea stării de război, Centrul național militar de
comandă funcționează la capacitatea operațională completă.
Pe timpul agresiunii și al stărilor prevăzute la alin. 1, numirea
în funcție a comandantului Centrului național militar de comandă
se face de către Președintele României, la propunerea
ministrului apărării naționale.”
Art. II. — În tot cuprinsul Legii nr. 45/1994, cu modificările
ulterioare, precum și în toate actele normative în vigoare,
denumirea ăMarele Cartier General” se înlocuiește cu denumirea
ăCentrul național militar de comandă”.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ROBERTA ALMA ANASTASE

IOAN CHELARU

București, 29 aprilie 2011.
Nr. 58.

PREȘEDINTELE ROMÂNIEI

DECRET
pentru promulgarea Legii privind modificarea art. 8
din Legea apărării naționale a României nr. 45/1994
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind modificarea art. 8 din Legea
apărării naționale a României nr. 45/1994 și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 28 aprilie 2011.
Nr. 454.

MONITORUL OFICIAL AL ROMÂNIEI, PARTEA I, Nr. 303/3.V.2011

3

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 215
din 15 februarie 2011

referitoare la excepția de neconstituționalitate a prevederilor art. 56 alin. (1) lit. e) și alin. (2)
din Ordonanța de urgență a Guvernului nr. 194/2002 privind regimul străinilor în România
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate a
prevederilor art. 56 alin. (1) lit. e) și alin. (2) din Ordonanța de
urgență a Guvernului nr. 194/2002 privind regimul străinilor în
România, excepție ridicată de Aade Ahmed Nasser Ali în Dosarul
nr. 201/57/2010 al Curții de Apel București — Secția a VIII-a
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
invocând cele reținute de Curte prin Decizia nr. 265 din
24 februarie 2009.
C U R T E A,

având în vedere actele și lucrările dosarului, constată
următoarele:
Prin Încheierea nr. 18/F/CA/2010 din 31 martie 2010,
pronunțată în Dosarul nr. 201/57/2010, Curtea de Apel
București — Secția a VIII-a contencios administrativ și
fiscal a sesizat Curtea Constituțională cu excepția de
neconstituționalitate a prevederilor art. 56 alin. (1) lit. e) și
alin. (2) din Ordonanța de urgență a Guvernului nr. 194/2002
privind regimul străinilor în România, excepție ridicată de
Aade Ahmed Nasser Ali într-o cauză având ca obiect
soluționarea cererii de anulare a deciziei de returnare a acestuia
de pe teritoriul României și de prelungire a dreptului de ședere
temporară.
În motivarea excepției de neconstituționalitate autorul
acesteia susține că textele de lege criticate oferă posibilitatea
angajatorului de a abuza de drepturile contractuale ale
angajatului său. Astfel, prin neplata datoriilor către instituțiile
financiare ale statului, angajatorul poate determina desfacerea
contractului de muncă al unui cetățean străin fără a avea nevoie
de vreun motiv temeinic sau de respectarea căilor legale de
concediere a acestuia și, mai mult decât atât, fără ca angajatul
să aibă vreo vină. Arată că, printr-o astfel de atitudine, se încalcă
atât ăegalitatea dintre persoanele ale căror drepturi sunt
respectate prin Constituția României”, cât și ădreptul unui
cetățean străin de a munci în mod legal pe teritoriul României și
de a-și alege singur locul de muncă, acest drept fiind lăsat la
puterea discreționară a angajatorului”. Precizează că, în cazul
său, chiar în conținutul deciziei de returnare a sa s-a constatat
faptul că această decizie a fost luată ca urmare a unei culpe a

angajatorului. Prin urmare, efectele nerespectării de către
societatea comercială angajatoare a unor dispoziții legale se
repercutează asupra unui angajat. Dacă, ulterior, angajatorul își
îndeplinește obligațiile, nu va suferi nicio sancțiune, dar
angajatul pierde dreptul de a sta pe teritoriul României și,
implicit, i se desface și contractul de muncă, deși și-a îndeplinit
cu conștiinciozitate obligațiile asumate prin contractul de muncă.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin.(1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 56 alin. (1) lit. e) și alin. (2) din Ordonanța de
urgență a Guvernului nr. 194/2002 privind regimul străinilor în
România, republicată în Monitorul Oficial al României, Partea I,
nr. 421 din 5 iunie 2008, care au următorul cuprins:
— Art. 56 alin. (1) lit. e) și alin. (2): ă(1) Străinilor intrați în
România în scopul angajării în muncă li se prelungește dreptul
de ședere temporară, dacă: ( )
e) [prezintă] certificatul de atestare fiscală emis de
administrația finanțelor publice în a cărei rază teritorială își are
sediul angajatorul privind achitarea la zi a obligațiilor către
bugetul public național, doar la prelungirile ulterioare sau dacă
între data înregistrării solicitării pentru eliberarea autorizației și
data înregistrării cererii pentru eliberarea permisului de ședere
au trecut mai mult de 60 de zile; ( )
(2) Prelungirile ulterioare ale dreptului de ședere temporară
în scop de muncă se acordă dacă străinul prezintă documentele
prevăzute la alin. (1) lit. b), c) și e), precum și dacă îndeplinește
condițiile pentru prelungirea autorizației de muncă.”
În opinia autorului excepției, textul de lege criticat contravine
următoarelor dispoziții din Constituție: art. 16 — ăEgalitatea în
drepturi”, art. 18 — ăCetățenii străini și apatrizii” și art. 41 —
ăMunca și protecția socială a muncii”.
Examinând excepția de neconstituționalitate, Curtea
constată că, prin Decizia nr. 265 din 24 februarie 2009, publicată
în Monitorul Oficial al României, Partea I, nr. 163 din 17 martie
2009, Curtea s-a mai pronunțat asupra prevederilor art. 56

4

MONITORUL OFICIAL AL ROMÂNIEI, PARTEA I, Nr. 303/3.V.2011

alin. (1) lit. e) din Ordonanța de urgență a Guvernului
nr. 194/2002 privind regimul străinilor în România, prin prisma
unor critici similare și prin raportare la aceleași prevederi din
Legea fundamentală, statuând că acestea nu aduc atingere
dreptului la muncă sau principiului nediscriminării. Cu acel prilej,
Curtea a reținut că dreptul prevăzut la art. 41 din Constituție nu
este absolut, ci trebuie exercitat în formele și modalitățile
prevăzute de lege, cu respectarea condițiilor specifice fiecăreia
dintre ele, fără ca aceasta să aibă semnificația îngrădirii lui. De
asemenea, Curtea a observat că dreptul la muncă include
libertatea alegerii profesiei, meseriei sau ocupației și libertatea
alegerii locului de muncă, dar nu exonerează titularul acestui
drept subiectiv de la obligația respectării prevederilor legale
aplicabile, după caz, fiecăruia dintre domeniile alese pentru
exercitarea dreptului. Curtea a constatat că cerința impusă prin
textul de lege criticat se justifică prin specificul obiectului de
reglementare, și anume acordarea prelungirii dreptului de

ședere temporară în România străinilor, în scop de muncă.
Solicitarea certificatului fiscal prin care se atestă achitarea la zi
de către angajator a obligațiilor sale către bugetul public național
constituie astfel o măsură de preîntâmpinare a evaziunii fiscale
și a fraudei, instituită în scopul ca relațiile dintre angajat și
angajator, pe de o parte, și angajator-stat, pe de altă parte, să
se desfășoare în condiții legale.
Întrucât în cauza de față nu au fost evidențiate motive noi,
își menține valabilitatea soluția pronunțată prin decizia citată,
precum și considerentele pe care aceasta s-a bazat. Aceleași
argumente justifică și respingerea ca neîntemeiată a excepției
de neconstituționalitate a prevederilor art. 56 alin. (2) din
Ordonanța de urgență a Guvernului nr. 194/2002, având în
vedere similitudinea de reglementare, acestea referindu-se la
prelungirile ulterioare ale dreptului de ședere temporară în scop
de muncă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 56 alin. (1) lit. e) și alin. (2) din Ordonanța
de urgență a Guvernului nr. 194/2002 privind regimul străinilor în România, excepție ridicată de Aade Ahmed Nasser Ali în Dosarul
nr. 201/57/2010 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 15 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 238
din 17 februarie 2011

referitoare la excepția de neconstituționalitate a dispozițiilor art. 9 alin. (1) lit. h)
din Ordonanța Guvernului nr. 37/2007 privind stabilirea cadrului de aplicare a regulilor
privind perioadele de conducere, pauzele și perioadele de odihnă ale conducătorilor auto
și utilizarea aparatelor de înregistrare a activității acestora
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 9 alin. (1) lit. h) din Ordonanța Guvernului

nr. 37/2007 privind stabilirea cadrului de aplicare a regulilor
privind perioadele de conducere, pauzele și perioadele de
odihnă ale conducătorilor auto și utilizarea aparatelor de
înregistrare a activității acestora, excepție ridicată de Societatea
Comercială ăRobalconf Impex” — S.R.L. din București în
Dosarul nr. 5.453/280/2009 al Judecătoriei Pitești — Secția
civilă.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca devenită
inadmisibilă, sens în care arată că, ulterior sesizării Curții
Constituționale, dispozițiile de lege criticate au fost abrogate.

MONITORUL OFICIAL AL ROMÂNIEI, PARTEA I, Nr. 303/3.V.2011
C U R T E A,

având în vedere actele și lucrările dosarului, constată
următoarele:
Prin Încheierea din 20 aprilie 2010, pronunțată în Dosarul
nr. 5.453/280/2009, Judecătoria Pitești — Secția civilă a
sesizat Curtea Constituțională cu excepția de
neconstituționalitate a dispozițiilor art. 9 alin. (1) lit. h) din
Ordonanța Guvernului nr. 37/2007 privind stabilirea cadrului
de aplicare a regulilor privind perioadele de conducere,
pauzele și perioadele de odihnă ale conducătorilor auto și
utilizarea aparatelor de înregistrare a activității acestora.
Excepția a fost ridicată de Societatea Comercială ăRobalconf
Impex” — S.R.L. din București cu prilejul soluționării unei acțiuni
în contencios administrativ având ca obiect o plângere
contravențională.
În motivarea excepției de neconstituționalitate autorul
acesteia susține, în esență, că textul de lege criticat, care
prevede
sancțiunea
contravențională
aplicabilă
întreprinderii/operatorului
de
transport
rutier
pentru
nerespectarea obligației de returnare întreprinderii/operatorului
de transport rutier a diagramelor tahografice utilizate de
conducătorul auto, aduce atingere principiului egalității în
drepturi a cetățenilor. Astfel, prin aceste dispoziții de lege, se
instituie răspunderea operatorului de transport pentru fapta
contravențională a conducătorului auto, soluție legislativă lipsită
de justificare.
Judecătoria Pitești — Secția civilă consideră că textele de
lege criticate nu contravin dispozițiilor constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 9 alin. (1) lit. h) din Ordonanța Guvernului
nr. 37/2007 privind stabilirea cadrului de aplicare a regulilor
privind perioadele de conducere, pauzele și perioadele de
odihnă ale conducătorilor auto și utilizarea aparatelor de
înregistrare a activității acestora, publicată în Monitorul Oficial
al României, Partea I, nr. 565 din 16 august 2007, ordonanță
aprobată cu modificări prin Legea nr. 371/2007, publicată în

5

Monitorul Oficial al României, Partea I, nr. 898 din 28 decembrie
2007, dispoziții cu următoarea redactare:
— Art. 9 alin. (1) lit. h): ă(1) Contravențiile prevăzute la art. 8
se sancționează după cum urmează: [...]
h) cele de la pct. 51, 52, 58 și 59, cu amendă de la 3.000 lei
la 3.500 lei, aplicabilă întreprinderii/operatorului de transport
rutier.”
Autorul excepției consideră că textul de lege criticat aduce
atingere principiului egalității în drepturi a cetățenilor, principiu
consacrat de art. 16 alin. (1) din Constituție.
Examinând excepția de neconstituționalitate, Curtea
constată că, anterior sesizării sale cu excepția de
neconstituționalitate, art. 9 alin. (1) din Ordonanța Guvernului
nr. 37/2007 a fost modificat prin Legea nr. 52/2010 privind
aprobarea Ordonanței Guvernului nr. 21/2009 pentru
modificarea și completarea Ordonanței Guvernului nr. 37/2007
privind stabilirea cadrului de aplicare a regulilor privind
perioadele de conducere, pauzele și perioadele de odihnă ale
conducătorilor auto și utilizarea aparatelor de înregistrare a
activității acestora, publicată în Monitorul Oficial al României,
Partea I, nr. 189 din 25 martie 2010, în noua redactare
nemairegăsindu-se lit. h) a art. 9 alin. (1).
De asemenea, prin aceeași lege au fost modificate și
dispozițiile art. 8 din Ordonanța Guvernului nr. 37/2007, care
reglementează contravențiile referitoare la perioadele de
conducere, pauzele și perioadele de odihnă ale conducătorilor
auto și utilizarea aparatelor de înregistrare a activității acestora,
astfel că, în prezent, nu mai este considerată contravenție
nereturnarea întreprinderii/operatorului de transport rutier a
diagramelor tahografice utilizate de către autorul auto, ci se
prevede, în art. 8 alin. (1) pct. 17, că: ăUrmătoarele fapte
reprezintă încălcări foarte grave ale dispozițiilor Regulamentului
Parlamentului European și al Consiliului (CE) nr. 561/2006, ale
Regulamentului (CEE) nr. 3.821/85 și, după caz, ale Acordului
AETR și constituie contravenții, dacă acestea nu sunt
considerate infracțiuni potrivit legii penale: [...]
17. nerespectarea obligației întreprinderii/operatorului de
transport rutier de a descărca și stoca la sediu, cel mai târziu la
fiecare 28 de zile, datele din cartelele tahografice ale
conducătorilor auto și/sau nerespectarea obligației de a
descărca și stoca la sediu, cel mai târziu la fiecare 90 de zile,
datele din tahografele digitale ale vehiculelor pe care le
utilizează.”
Potrivit dispozițiilor actuale ale art. 9 alin. (1) lit. a) din
Ordonanța Guvernului nr. 37/2007, această contravenție este
sancționată cu amendă de la 8.000 lei la 16.000 lei, sancțiune
aplicabilă întreprinderii/operatorului de transport rutier.
În aceste condiții, Curtea constată că în noua redactare a
Ordonanței Guvernului nr. 37/2007 nu se mai regăsește soluția
legislativă criticată, astfel că excepția de neconstituționalitate a
rămas fără obiect, urmând a fi respinsă ca devenită
inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a dispozițiilor art. 9 alin. (1) lit. h) din Ordonanța
Guvernului nr. 37/2007 privind stabilirea cadrului de aplicare a regulilor privind perioadele de conducere, pauzele și perioadele de

6

MONITORUL OFICIAL AL ROMÂNIEI, PARTEA I, Nr. 303/3.V.2011

odihnă ale conducătorilor auto și utilizarea aparatelor de înregistrare a activității acestora, excepție ridicată de Societatea
Comercială ăRobalconf Impex” — S.R.L. din București în Dosarul nr. 5.453/280/2009 al Judecătoriei Pitești — Secția civilă.
Definitivă și general obligatorie.
Pronunțată în ședința publică din data de 17 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 241
din 17 februarie 2011

referitoare la excepția de neconstituționalitate a dispozițiilor art. 9 alin. (1) lit. b), c), d), g) și f)
din Legea nr. 156/2000 privind protecția cetățenilor români care lucrează în străinătate
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 9 alin. (1) lit. b), c), d), g) și f) din Legea
nr. 156/2000 privind protecția cetățenilor români care lucrează în
străinătate, excepție ridicată de Societatea Comercială ăAllert
Consulting” — S.R.L. din Brașov în Dosarul nr. 12.519/197/2009
al Judecătoriei Brașov.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care invocă jurisprudența în materie a Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 23 martie 2010, pronunțată în Dosarul
nr. 12.519/197/2009, Judecătoria Brașov a sesizat Curtea
Constituțională cu excepția de neconstituționalitate a
dispozițiilor art. 9 alin. (1) lit. b), c), d), g) și f) din Legea
nr. 156/2000 privind protecția cetățenilor români care
lucrează în străinătate.
Excepția a fost ridicată de Societatea Comercială ăAllert
Consulting” — S.R.L. din Brașov cu prilejul soluționării sesizării
unei acțiuni în contencios administrativ având ca obiect o
plângere contravențională.
În motivarea excepției de neconstituționalitate autorul
acesteia susține, în esență, că textul de lege criticat, care
stabilește elementele obligatorii pe care trebuie să le prevadă
contractele care conțin oferte ferme de locuri de muncă în
străinătate, limitează exercițiul activității economice, garantat de
Constituție. În acest sens, arată că obligația impusă agenților de
ocupare a forței de muncă de a încheia contracte ferme cu
colaboratorii externi, prin care să stipuleze expres și ferm
clauzele prevăzute la art. 9 din Legea nr. 156/2000 îi forțează
practic pe operatorii economici autohtoni fie la desfășurarea unei

activități ăla marginea legii”, fie la abandonarea acestui domeniu
de activitate, întrucât dinamica activității economice și implicit a
pieței muncii pot determina schimbări ale acestor clauze.
Judecătoria Brașov consideră că prevederile de lege
criticate sunt constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 9 alin. (1) lit. b), c), d), g) și f) din Legea
nr. 156/2000 privind protecția cetățenilor români care lucrează în
străinătate, republicată în Monitorul Oficial al României, Partea I,
nr. 291 din 5 mai 2009, dispoziții potrivit cărora: ă(1) Contractele
prevăzute la art. 8 lit. d) vor cuprinde cel puțin următoarele
elemente: [...]
b) numărul de locuri de muncă în străinătate pentru care se
încheie contractul;
c) funcția, meseria sau ocupația;
d) natura și durata angajării, condițiile de angajare, de
încetare a angajării sau de reangajare; [...]
f) tariful orar, salariul lunar și datele de plată a salariului;
g) sporuri, ore suplimentare și alte drepturi salariale.”
Autorul excepției consideră că aceste texte de lege sunt
contrare prevederilor art. 45 din Constituție privind libertatea
economică.
Examinând excepția de neconstituționalitate, Curtea
constată că dispozițiile de lege criticate au mai fost supuse
controlului de constituționalitate în raport cu aceleași critici și
același text constituțional ca și cele invocate în prezenta cauză.
Astfel, prin Decizia nr. 31 din 14 ianuarie 2010, publicată în
Monitorul Oficial al României, Partea I, nr. 150 din 8 martie 2010,
Curtea statua că limitele impuse exercitării libertății economice
de către art. 9 alin. (1) lit. b), c), d), g) și f) din Legea nr. 156/2000

MONITORUL OFICIAL AL ROMÂNIEI, PARTEA I, Nr. 303/3.V.2011
sunt justificate și proporționale cu situația avută în vedere. În
acest sens, a arătat că ălibertatea economică nu apare ca un
drept absolut al persoanei, ci este condiționată de respectarea
limitelor stabilite de lege, limite ce urmăresc asigurarea unei
anumite discipline economice ori protejarea unor interese
generale. Altfel spus, libertatea economică nu se poate
manifesta decât în limitele impuse de asigurarea respectării
drepturilor și intereselor legitime ale tuturor”. Or, prevederile de
lege criticate ăfac parte dintr-un cadru normativ ce urmărește
instituirea unor măsuri care să asigure protecția cetățenilor
români care lucrează în străinătate, măsuri care se referă și la
stabilirea unor condiții stricte în ceea ce privește intermedierea

7

contractelor de muncă dintre cetățenii români și persoanele
fizice, juridice ori organizațiile patronale din străinătate. Aceste
măsuri de protecție urmăresc prevenirea unor situații
defavorabile ce pot apărea pentru cetățenii români în raporturile
cu angajatorii străini ca urmare a omisiunii unor elemente
esențiale ale contractelor de muncă prin care se stabilesc
drepturile și obligațiile părților, fapt confirmat, de altfel, de
realitățile sociale”.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluția și considerentele deciziei amintite își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 9 alin. (1) lit. b), c), d), g) și f) din Legea
nr. 156/2000 privind protecția cetățenilor români care lucrează în străinătate, excepție ridicată de Societatea Comercială ăAllert
Consulting” — S.R.L. din Brașov în Dosarul nr. 12.519/197/2009 al Judecătoriei Brașov.
Definitivă și general obligatorie.
Pronunțată în ședința publică din data de 17 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea
CURTEA CONSTITUȚIONALĂ

D E C I Z I A Nr. 243
din 17 februarie 2011

referitoare la excepția de neconstituționalitate a dispozițiilor art. 215 alin. (3) și art. 261 alin. (5)
din Legea nr. 95/2006 privind reforma în domeniul sănătății
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 215 alin. (3) și art. 261 alin. (5) din Legea
nr. 95/2006 privind reforma în domeniul sănătății, excepție
ridicată de Despina-Elena Dumitrașchievici în Dosarul
nr. 6.189/285/2009 al Judecătoriei Rădăuți.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care invocă jurisprudența în materie a Curții
Constituționale, precum și faptul că modul în care a fost motivată
excepția nu reprezintă o veritabilă critică de neconstituționalitate.

C U R T E A,

având în vedere actele și lucrările dosarului, constată
următoarele:
Prin Încheierea din 12 martie 2010, pronunțată în Dosarul
nr. 6.189/285/2009, Judecătoria Rădăuți a sesizat Curtea
Constituțională cu excepția de neconstituționalitate a
dispozițiilor art. 215 alin. (3) și art. 261 alin. (5) din Legea
nr. 95/2006 privind reforma în domeniul sănătății.
Excepția a fost ridicată de Despina-Elena Dumitrașchievici
cu prilejul soluționării unei acțiuni în contencios administrativ și
fiscal având ca obiect o contestație la executare.
În motivarea excepției de neconstituționalitate autorul
acesteia susține, în esență, că obligația pensionarilor care
desfășoară și o activitate producătoare de venit de a contribui la
fondul de asigurări sociale de sănătate aduce atingere libertății
individuale și siguranței persoanei, vieții private și ocrotirii
sănătății. În acest sens, arată că de-a lungul efectuării stagiului
de cotizare până la pensionare a cotizat la sistemul public de
asigurări sociale de sănătate, astfel că după pensionare nu se
mai justifică plata acestei contribuții. De asemenea, consideră
că obligația persoanelor care desfășoară activități liberale de a
contribui la sistemul public de pensii reprezintă o îngrădire a
libertății de alegere.
Judecătoria Rădăuți apreciază că dispozițiile de lege
criticate sunt constituționale, sens în care invocă și jurisprudența
în materie a Curții Constituționale.

8

MONITORUL OFICIAL AL ROMÂNIEI, PARTEA I, Nr. 303/3.V.2011

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie dispozițiile
art. 215 alin. (3) și art. 261 alin. (5) din Legea nr. 95/2006 privind
reforma în domeniul sănătății, publicată în Monitorul Oficial al
României, Partea I, nr. 372 din 28 aprilie 2006.
Textele de lege criticate au următoarea redactare:
— Art. 215 alin. (3): ăPrevederile alin. (1) și (2) se aplică și
persoanelor care exercită profesii libere sau celor care sunt
autorizate, potrivit legii, să desfășoare activități independente.”
Curtea constată că, ulterior sesizării sale cu excepția de
neconstituționalitate, dispozițiile art. 215 alin. (3) din Legea
nr. 95/2006 au fost modificate prin art. VIII pct. 2 din Ordonanța
de urgență a Guvernului nr. 117/2010 pentru modificarea și
completarea Legii nr. 571/2003 privind Codul fiscal și
reglementarea unor măsuri financiar-fiscale, publicată în
Monitorul Oficial al României, Partea I, nr. 891 din 30 decembrie
2010, păstrându-se însă soluția legislativă criticată, sub
următoarea redactare: ăPersoanele fizice care realizează
venituri din activități independente, venituri din agricultură și
silvicultură, venituri din cedarea folosinței bunurilor, din
dividende și dobânzi, din drepturi de proprietate intelectuală sau
alte venituri care se supun impozitului pe venit sunt obligate să
depună la casele de asigurări de sănătate cu care au încheiat
contractul de asigurare declarații privind obligațiile față de fond.”
Dispozițiile art. 261 alin. (5) din Legea nr. 95/2006 au
următoarea redactare: ăPersoanele prevăzute la art. 257 și 258
au obligația de a pune la dispoziția organelor de control ale
ANAF sau ale caselor de asigurări, după caz, documentele

justificative și actele de evidență necesare în vederea stabilirii
obligațiilor la fond.”
Deși autorul excepției nu indică expres dispozițiile
constituționale pretins a fi încălcate, din motivarea excepției de
neconstituționalitate Curtea apreciază însă că sunt avute în
vedere dispozițiile art. 26 și 34 din Constituție referitoare la viața
privată și ocrotirea sănătății.
Examinând excepția de neconstituționalitate, Curtea
constată că motivarea acesteia pornește de la premisa
existenței unei interdependențe a sistemului public de pensii cu
sistemul de asigurări sociale de sănătate. Astfel, autorul
excepției consideră că, fiind pensionar, nu se mai justifică plata
contribuției la sistemul de asigurări sociale de sănătate.
Față de aceste susțineri, Curtea reține că cele două sisteme
de asigurări sociale amintite sunt independente unul față de
celălalt, calitatea de asigurat în fiecare dintre acestea dând
naștere unor drepturi și obligații distincte. Astfel, calitatea de
asigurat în sistemul public de asigurări sociale de sănătate dă
dreptul la un pachet de servicii de bază în condițiile legii, în timp
ce contribuția la fondul public de pensii dă dreptul la pensie,
dacă sunt împlinite vârsta de pensionare și stagiul de cotizare.
Fondurile celor două sisteme sunt, de asemenea, separate.
În ceea ce privește critica de neconstituționalitate care
vizează obligativitatea contribuției pentru asigurările sociale de
sănătate, Curtea reține că această obligație trebuie analizată în
legătură cu un alt principiu ce stă la baza acestui sistem, anume
cel al solidarității. Astfel, datorită solidarității celor care
contribuie, acest sistem își poate realiza obiectivul principal,
respectiv cel de a asigura un minimum de asistență medicală
pentru populație, inclusiv pentru acele categorii de persoane
care se află în imposibilitatea de a contribui la constituirea
fondurilor de asigurări de sănătate.
Atât principiul obligativității, cât și cel al solidarității reprezintă
o expresie a prevederilor constituționale care reglementează
ocrotirea sănătății, precum și a celor care consacră obligația
statului de a asigura protecția socială a cetățenilor.
În sensul celor arătate este și Decizia nr. 934 din
14 decembrie 2006, publicată în Monitorul Oficial al României,
Partea I, nr. 53 din 23 ianuarie 2007.
În ceea ce privește dispozițiile constituționale referitoare la
încălcarea dreptului la viața privată, Curtea apreciază că,
raportat la conținutul prevederilor de lege criticate, art. 26 din
Constituție nu are incidență în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 215 alin. (3) și art. 261 alin. (5) din Legea
nr. 95/2006 privind reforma în domeniul sănătății, excepție ridicată de Despina-Elena Dumitrașchievici în Dosarul nr. 6.189/285/2009
al Judecătoriei Rădăuți.
Definitivă și general obligatorie.
Pronunțată în ședința publică din data de 17 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 303/3.V.2011

9

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Ordonanței de urgență a Guvernului nr. 113/2009
privind serviciile de plată și a Legii nr. 93/2009 privind instituțiile financiare nebancare
Având în vedere angajamentul Guvernului de a continua reformele economice și financiare în vederea menținerii stabilității
economice în contextul crizei financiare globale actuale și de a asigura îmbunătățirea corespunzătoare a cadrului legislativ relevant,
inclusiv prin integrarea acquis-ului comunitar în legislația națională,
ținând seama că prin adoptarea Ordonanței de urgență a Guvernului nr. 113/2009 privind serviciile de plată, aprobată cu
modificări prin Legea nr. 197/2010, s-a realizat transpunerea Directivei 2007/64/CE a Parlamentului European și a Consiliului din
13 noiembrie 2007 privind serviciile de plată în cadrul pieței interne, de modificare a directivelor 97/7/CE, 2002/65/CE, 2005/60/CE
și 2006/48/CE și de abrogare a Directivei 97/5/CE, care este o directivă de maximă armonizare,
întrucât instituțiilor de plată le este permis și accesul la alte activități comerciale, inclusiv activitatea de creditare, cu
respectarea legislației naționale ce reglementează activitățile în cauză,
luarea acestor măsuri în regim de urgență se impune având în vedere că neadoptarea cu celeritate a modificărilor
legislative preconizate, astfel încât să se asigure corelarea legislației naționale în domeniul activității de creditare în termenul
prescris pentru asigurarea continuității activității entităților care desfășoară astfel de activitate, respectiv 30 aprilie 2011, luând în
considerare și aspectele inerente de natură contabilă, conduce la instabilitate legislativă cu crearea de dezechilibre pe segmentul
instituțiilor financiare nebancare autorizate deja și cu impact negativ asupra stabilității financiare, cum ar fi posibila migrare a unei
activități reglementate spre un cadru legislativ lipsit de instrumente ce țin de adoptarea unei conduite prudente și responsabile în
desfășurarea activității de creditare și de evitare a supraîndatorării populației,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța de urgență a Guvernului nr. 113/2009
privind serviciile de plată, publicată în Monitorul Oficial al
României, Partea I, nr. 685 din 12 octombrie 2009, aprobată cu
modificări prin Legea nr. 197/2010, se modifică și se
completează după cum urmează:
1. La articolul 11, alineatul (2) se modifică și va avea
următorul cuprins:
ă(2) În scopul aplicării alin. (1), Oficiul Național de Prevenire
și Combatere a Spălării Banilor furnizează Băncii Naționale a
României, la cererea acesteia, informații cu privire la persoane
și entități expuse la risc de spălare a banilor și finanțare a actelor
de terorism.”
2. La articolul 11, după alineatul (2) se introduce un nou
alineat, alineatul (3), cu următorul cuprins:
ă(3) În vederea luării unei decizii privind cererea de
autorizare, Banca Națională a României poate consulta și alte
autorități cu competențe relevante.”
3. La articolul 22, după alineatul (1) se introduce un nou
alineat, alin. (11), cu următorul cuprins:
ă(11) Instituțiile de plată desfășoară activitatea de creditare
prevăzută la alin. (1) în conformitate cu regulile unei practici
prudente și sănătoase, cu respectarea prezentei ordonanțe de
urgență și a reglementărilor emise în aplicare.”
4. La articolul 22, alineatul (2) se modifică și va avea
următorul cuprins:
ă(2) Instituțiile de plată pot acorda alte credite decât cele
prevăzute la alin. (1) cu respectarea dispozițiilor Legii
nr. 93/2009 privind instituțiile financiare nebancare.”
5. La articolul 27, alineatele (2)—(4) se modifică și vor
avea următorul cuprins:
ă(2) Hotărârea Băncii Naționale a României cu privire la
retragerea autorizației se comunică în scris instituției de plată,
împreună cu motivele care au stat la baza hotărârii, și se publică
de către Banca Națională a României în Monitorul Oficial al
României, Partea a IV-a, și în cel puțin două cotidiene de
circulație națională.

(3) Acționarii sau asociații instituției de plată pot hotărî
renunțarea la autorizație și, dacă e cazul, dizolvarea entității,
numai dacă pentru instituția de plată nu s-a deschis procedura
insolvenței.
(4) În aplicarea alin. (3), instituția de plată comunică Băncii
Naționale a României hotărârea adunării generale a acționarilor,
respectiv a asociaților, însoțită de un plan care să asigure
stingerea integrală a obligațiilor față de utilizatorii serviciilor de
plată.”
6. La articolul 27, după alineatul (4) se introduc cinci noi
alineate, alineatele (5)—(9), cu următorul cuprins:
ă(5) Banca Națională a României aprobă solicitarea de
renunțare la autorizație numai dacă sunt îndeplinite condițiile
prevăzute la alin. (3) și (4).
(6) Autorizația unei instituții de plată își încetează de drept
valabilitatea în următoarele situații:
a) a avut loc o fuziune sau o divizare a instituției de plată în
urma căreia aceasta își încetează existența;
b) s-a pronunțat o hotărâre de declanșare a procedurii
falimentului instituției de plată.
(7) Încetarea valabilității autorizației în situația prevăzută la
alin. (6), precum și hotărârea prin care se aprobă solicitarea de
renunțare la autorizație se publică de către Banca Națională a
României în Monitorul Oficial al României, Partea a IV-a, și în cel
puțin două cotidiene de circulație națională.
(8) Hotărârea Băncii Naționale a României cu privire la
retragerea autorizației și cea prin care se aprobă solicitarea de
renunțare la autorizație produc efecte de la data publicării
acestora în Monitorul Oficial al României, Partea a IV-a, sau de
la o dată ulterioară, specificată în hotărârile respective.
(9) De la data la care produc efecte hotărârile prevăzute la
alin. (8), respectiv de la încetarea valabilității autorizației,
entitățile nu mai pot presta servicii de plată.”
7. Articolul 30 se modifică și va avea următorul cuprins:
ăArt. 30. — (1) Este interzisă utilizarea multiplă a elementelor
eligibile pentru calcularea nivelului fondurilor proprii ale unei

10

MONITORUL OFICIAL AL ROMÂNIEI, PARTEA I, Nr. 303/3.V.2011

instituții de plată în cazul în care aceasta aparține unui grup din
care mai face parte o altă instituție de plată, o instituție de credit,
o societate de servicii de investiții financiare, o societate de
administrare a portofoliului ori o societate de asigurări.
(2) Este interzisă utilizarea elementelor de fonduri proprii
luate în calcul la determinarea nivelului fondurilor proprii aferent
activității de prestare de servicii de plată pentru determinarea
nivelului fondurilor proprii aferent altor activități comerciale decât
prestarea serviciilor de plată prevăzute la art. 8.”
8. La articolul 31, alineatul (2) se modifică și va avea
următorul cuprins:
ă(2) Prin derogare de la prevederile legislației în materie,
utilizatorii serviciilor de plată au prioritate față de alți creditori la
distribuirea fondurilor protejate potrivit alin. (1), în cazul în care
instituția de plată nu își mai îndeplinește obligațiile, în particular
în caz de insolvență a instituției de plată.”
9. După articolul 33 se introduce un nou articol, articolul 331,
cu următorul cuprins:
ăArt. 331. — (1) Pentru creditele legate de serviciile de plată,
instituțiile de plată constituie, regularizează și utilizează
provizioane specifice de risc de credit, potrivit reglementărilor
emise de Banca Națională a României.
(2) Provizioanele astfel constituite sunt deductibile la calculul
impozitului pe profit, în conformitate cu prevederile Legii
nr. 571/2003 privind Codul fiscal, cu modificările și completările
ulterioare.”
10. Articolul 34 se modifică și va avea următorul cuprins:
ăArt. 34. — (1) Instituțiile de plată care acordă credite legate
de serviciile de plată și a căror activitate este limitată la
prestarea de servicii de plată organizează și conduc
contabilitatea în conformitate cu prevederile Legii contabilității
nr. 82/1991, republicată, cu modificările și completările
ulterioare, și cu reglementările specifice elaborate de Banca
Națională a României, cu avizul Ministerului Finanțelor Publice.
(2) Situațiile financiare anuale și situațiile financiare anuale
consolidate ale instituțiilor de plată prevăzute la alin. (1) sunt
supuse auditării de către auditorii statutari sau firme de audit.”
11. La articolul 52, alineatul (1) se modifică și va avea
următorul cuprins:
ăArt. 52. — (1) Ulterior primirii notificării transmise de
autoritatea competentă din statul membru de origine în legătură
cu intenția unei instituții de plată de a desfășura activitate pe
teritoriul României prin intermediul unei sucursale ori al unui
agent, la cererea Băncii Naționale a României, Oficiul Național
de Prevenire și Combatere a Spălării Banilor și alte autorități
relevante furnizează acesteia informații cu privire la riscul de
spălare a banilor sau de finanțare a actelor de terorism pe care
îl implică proiectul ce face obiectul notificării.”
12. După articolul 63 se introduce un nou articol,
articolul 631, cu următorul cuprins:
ăArt. 631. — (1) Banca Națională a României stabilește prin
reglementări regimul instituțiilor de plată care desfășoară
activitate de creditare, legat de calitatea de persoane juridice
declarante la Centrala riscurilor bancare a Băncii Naționale a
României.
(2) Nu se consideră încălcare a obligației de păstrare a
secretului profesional transmiterea de către Centrala riscurilor
bancare a informațiilor existente în baza sa de date instituțiilor
de plată.”
13. La articolul 64, alineatul (2) se modifică și va avea
următorul cuprins:
ă(2) În cazul achiziționării de participații calificate la instituția
de plată, inclusiv prin majorarea participațiilor existente, Banca
Națională a României aprobă sau se poate opune achiziției

dacă, în urma evaluării realizate, constată că acționarul care
deține participații calificate nu îndeplinește cerințele prevăzute
de prezentul titlu și reglementările emise în aplicare. Banca
Națională a României se pronunță asupra achiziționării de
participații calificate la instituția de plată în termen de 60 de zile
de la data primirii documentelor și informațiilor complete, potrivit
reglementărilor emise în aplicarea prezentei ordonanțe de
urgență. Pe perioada până la pronunțare, acționarul sau
asociatul în cauză nu are drept de vot legat de deciziile privind
activitatea de prestare de servicii de plată.”
14. După articolul 119 se introduce un nou articol,
articolul 1191, cu următorul cuprins:
ăArt. 1191. — (1) Contractele de credit legate de serviciile de
plată încheiate de prestatorii de servicii de plată, precum și
garanțiile reale și personale afectate garantării creditului
constituie titluri executorii.
(2) Garanțiile constituite în favoarea prestatorilor de servicii
de plată în scopul garantării creditelor legate de serviciile de
plată, care îndeplinesc condițiile de publicitate prevăzute de
lege, conferă acestora prioritate față de terți, inclusiv statul, ale
căror creanțe și garanții au îndeplinit ulterior condițiile de
publicitate.”
Art. II. — Legea nr. 93/2009 privind instituțiile financiare
nebancare, publicată în Monitorul Oficial al României, Partea I,
nr. 259 din 21 aprilie 2009, se modifică și se completează după
cum urmează:
1. La articolul 1, alineatul (2) se modifică și va avea
următorul cuprins:
ă(2) Prevederile prezentei legi se aplică în mod
corespunzător și sucursalelor din România ale instituțiilor
financiare având sediul în străinătate.”
2. La articolul 1, alineatul (3) se abrogă.
3. La articolul 2, alineatul (1) se modifică și va avea
următorul cuprins:
ăArt. 2. — (1) Activitatea de creditare se desfășoară cu titlu
profesional prin instituții de credit și prin instituțiile financiare
prevăzute la secțiunea a 2-a a cap. IV al titlului I al părții I din
Ordonanța de urgență a Guvernului nr. 99/2006 privind instituțiile
de credit și adecvarea capitalului, aprobată cu modificări și
completări prin Legea nr. 227/2007, cu modificările și
completările ulterioare, în conformitate cu dispozițiile actului
normativ sus-menționat, prin prestatori de servicii de plată care
acordă credite legate de serviciile de plată, în conformitate cu
dispozițiile Ordonanței de urgență a Guvernului nr. 113/2009
privind serviciile de plată, aprobată cu modificări prin Legea
nr. 197/2010, cu modificările și completările ulterioare, precum
și prin instituții financiare nebancare, în condițiile stabilite prin
prezenta lege, prin legile speciale care le reglementează
activitatea și prin reglementările emise de Banca Națională a
României în aplicarea prezentei legi.”
4. La articolul 5, litera c) se modifică și va avea următorul
cuprins:
ăc) instituții financiare nebancare — entități ce desfășoară
activitate de creditare cu titlu profesional în condițiile stabilite de
prezenta lege;”.
5. La articolul 14, alineatul (2) se modifică și va avea
următorul cuprins:
ă(2) În cadrul derulării activității de creditare, instituțiile
financiare nebancare pot presta servicii de emitere și
administrare de carduri de credit pentru clienți, altele decât cele
care intră sub incidența prevederilor Ordonanței de urgență a
Guvernului nr. 113/2009, aprobată cu modificări prin Legea
nr. 197/2010, cu modificările și completările ulterioare, și pot
desfășura activități legate de procesarea tranzacțiilor cu
acestea, cu respectarea reglementărilor în domeniu.”

MONITORUL OFICIAL AL ROMÂNIEI, PARTEA I, Nr. 303/3.V.2011
6. La articolul 14, după alineatul (8) se introduce un nou
alineat, alineatul (9), cu următorul cuprins:
ă(9) Instituțiile financiare nebancare înscrise în Registrul
general pot presta servicii de plată și pot acorda credite legate
de activitatea de plată, în conformitate cu prevederile
Ordonanței de urgență a Guvernului nr. 113/2009, aprobată cu
modificări prin Legea nr. 197/2010, cu modificările și
completările ulterioare. Acest tip de credite nu intră sub incidența
prezentei legi.”

11

7. La articolul 46, alineatul (2) se modifică și va avea
următorul cuprins:
ă(2) Nu se consideră încălcare a obligației de păstrare a
secretului profesional transmiterea de către Centrala riscurilor
bancare a informațiilor existente în baza sa de date instituțiilor
financiare nebancare.”
Art. III. — În termen de 30 de zile de la intrarea în vigoare a
prezentei ordonanțe de urgență, Banca Națională a României
emite reglementări pentru punerea ei în aplicare.

PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Ialomițianu
Guvernatorul Băncii Naționale a României,
Mugur Constantin Isărescu

București, 27 aprilie 2011.
Nr. 42.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind completarea anexei nr. 2 la Ordinul ministrului sănătății nr. 288/2009 pentru aprobarea
Normelor metodologice de constituire, păstrare și utilizare a Rezervei Ministerului Sănătății
și a Nomenclatorului de medicamente, seruri, vaccinuri, dezinfectante, insecticide,
dispozitive medicale și alte materiale specifice
Văzând Referatul de aprobare al Direcției asistență medicală nr. Cs.A. 4.275/2011,
având în vedere prevederile art. 40 alin. (1) și (2) din Legea nr. 95/2006 privind reforma în domeniul sănătății, cu modificările
și completările ulterioare,
în temeiul prevederilor art. 7 alin. (4) din Hotărârea Guvernului nr. 144/2010 privind organizarea și funcționarea Ministerului
Sănătății, cu modificările și completările ulterioare,
ministrul sănătății emite următorul ordin:
Art. I. — Anexa nr. 2 la Ordinul ministrului sănătății
nr. 288/2009 pentru aprobarea Normelor metodologice de
constituire, păstrare și utilizare a Rezervei Ministerului Sănătății
și a Nomenclatorului de medicamente, seruri, vaccinuri,
dezinfectante, insecticide, dispozitive medicale și alte materiale
specifice, publicat în Monitorul Oficial al României, Partea I,
nr. 219 din 6 aprilie 2009, se completează după cum urmează:

— După grupa de produse ăANTITOXICE ȘI ANTIDOTURI”
se introduce o nouă grupă de produse, grupa ăPRODUSE
IODOTERAPICE”, cu următorul cuprins:
ăPRODUSE IODOTERAPICE
1
202
KALIUM IODIDUM
compr. 65 mg 2.500.000”
Art. II. — Prezentul ordin se publică în Monitorul Oficial al
României, Partea I.

Ministrul sănătății,
Cseke Attila
București, 18 aprilie 2011.
Nr. 325.

12

MONITORUL OFICIAL AL ROMÂNIEI, PARTEA I, Nr. 303/3.V.2011

MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind metodologia-cadru de organizare a referendumului la nivel de universități
pentru alegerea modalității de desemnare a rectorului
În conformitate cu prevederile art. 209 și ale art. 364 alin. (2) din Legea educației naționale nr. 1/2011,
ținând cont că în curând actualul mandat al organelor de conducere ale instituțiilor de învățământ superior se încheie,
luând în considerare valorile Procesului Bologna, a căror aplicare se bazează pe structuri de conducere performante,
care să pună în centrul preocupărilor asigurarea unei autentice calități în învățământul superior și creșterea competitivității
programelor de studii universitare și a performanțelor în domeniul cercetării științifice, dezvoltării tehnologice și inovării,
în temeiul Hotărârii Guvernului nr. 81/2010 privind organizarea și funcționarea Ministerului Educației, Cercetării, Tineretului
și Sportului, cu modificările și completările ulterioare,
ministrul educației, cercetării, tineretului și sportului emite prezentul ordin.
CAPITOLUL I
Dispoziții generale
Art. 1. — (1) Referendumul care face obiectul prezentului
ordin se organizează la nivelul fiecărei instituții de învățământ
superior de stat, particulare și confesionale, acreditate sau
autorizate să funcționeze provizoriu, denumite în continuare
universități.
(2) Obiectul referendumului, denumit în continuare
referendum universitar, îl constituie stabilirea, prin vot universal,
direct, secret și egal, a modalității de desemnare a rectorului.
(3) Referendumul universitar pentru alegerea modalității de
desemnare a rectorului în instituțiile de învățământ superior
acreditate și autorizate să funcționeze provizoriu se organizează
de către instituția de învățământ superior și se desfășoară în
conformitate cu legislația în vigoare și cu prevederile prezentului
ordin.
(4) Referendumul universitar se organizează periodic: la
fiecare interval de timp corespunzător de drept unui nou mandat
legal constituit, înaintea inițierii de alegeri ale structurilor și
funcțiilor de conducere de la nivelul universității sau ori de câte
ori funcția de rector se vacantează conform legii.
(5) Organizarea și desfășurarea referendumului universitar
cu privire la revizuirea modalității de desemnare a rectorului,
precum și aplicarea rezultatului acestuia sunt obligatorii.
(6) Organizarea și desfășurarea referendumului universitar
se realizează cu respectarea principiilor legalității, autonomiei
universitare, transparenței, răspunderii publice, responsabilității,
eficienței manageriale și financiare, respectării drepturilor și
libertăților studenților și ale personalului academic și a normelor
etice și deontologice.
(7) Metodologia proprie de organizare a referendumului
universitar pentru alegerea modalității de desemnare a
rectorului, aprobată de senatul universitar, se publică pe pagina
web a instituției de învățământ superior, cu cel puțin 30 de zile
înainte de ziua desfășurării acestuia, și se transmite Ministerului
Educației, Cercetării, Tineretului și Sportului.
Art. 2. — (1) Tema supusă referendumului universitar
prevăzut la art. 1 alin. (2) este stabilirea opțiunii pentru una dintre
cele două modalități de desemnare a rectorului prevăzute la
art. 209 alin. (1) din Legea educației naționale nr. 1/2011:
a) pe bază de concurs public; sau
b) pe bază de alegeri generale, prin vot universal, direct,
secret și egal.
(2) Pentru realizarea referendumului universitar prevăzut la
alin. (1) Ministerul Educației, Cercetării, Tineretului și Sportului
tipărește buletinele de vot, pe care le transmite universităților.
(3) Persoanele cu drept de vot înscrise pe listele de vot ale
universității sunt chemate să se pronunțe prin aplicarea

ștampilei de vot pe una dintre variantele înscrise pe buletinul de
vot pentru care optează.
(4) Au drept de vot toate cadrele didactice și cercetătorii care
sunt angajate/angajați cu contract de muncă pe perioadă
nedeterminată, din cadrul universității, și reprezentanții
studenților din senatul universitar și din consiliile facultăților.
Art. 3. — (1) Referendumul universitar se desfășoară în
intervalul mai—iulie al anului universitar anterior procesului de
alegeri ale structurilor și funcțiilor de conducere de la nivelul
universității sau de câte ori este nevoie, conform art. 1 alin. (4).
(2) Data organizării referendumului universitar este stabilită
de către senatul universitar.
(3) Data și tema referendumului universitar se aduc la
cunoștința membrilor universității, cu cel puțin 30 de zile înainte
de ziua desfășurării acestuia, prin toate mijloacele de informare
aflate la dispoziția universității.
(4) Referendumul la nivel de universitate se desfășoară într-o
singură zi.
(5) Data de desfășurare a referendumului universitar se
comunică Ministerului Educației, Cercetării, Tineretului și
Sportului cu cel puțin 14 zile înainte de desfășurare, în vederea
desemnării unor reprezentanți ai Ministerului Educației,
Cercetării, Tineretului și Sportului în calitate de observatori.
(6) Ministrul educației, cercetării, tineretului și sportului poate
desemna prin ordin unul sau mai mulți reprezentanți în calitate
de observatori la desfășurarea referendumului universitar.
(7) Referendumul universitar se finalizează prin stabilirea
modalității de desemnare a rectorului, cu minimum 6 luni înainte
de fiecare desemnare a rectorului.
Art. 4. — (1) Pentru desemnarea rectorilor în anul universitar
2011—2012 se va avea în vedere următorul calendar:
a) organizarea referendumului universitar până la data de
1 iulie 2011;
b) desemnarea rectorului în perioada cuprinsă între
1 decembrie 2011 și 15 martie 2012.
(2) Desemnarea rectorului va fi planificată astfel încât
mandatul rectorilor aleși în anul universitar 2007—2008 să nu
depășească 4 ani. Mandatele se iau în calcul de la data
confirmării rectorului prin ordin al ministrului educației, cercetării,
tineretului și sportului.
Art. 5. — (1) Referendumul universitar este validat dacă la
acesta participă cel puțin jumătate plus unu din numărul
persoanelor cu drept de vot înscrise pe listele de votare.
(2) În situația în care referendumul universitar este validat,
rezultatul referendumului universitar se stabilește cu majoritatea
simplă a voturilor valabil exprimate.
(3) În situația în care referendumul universitar nu este validat,
se organizează, la interval de cel mult două săptămâni, un nou
referendum universitar, pentru care rata de participare nu mai
este un criteriu de validare.

MONITORUL OFICIAL AL ROMÂNIEI, PARTEA I, Nr. 303/3.V.2011
(4) În situația prevăzută la alin. (3) ambele scrutine se
realizează în cadrul acelorași secții de votare, operațiunile
electorale fiind îndeplinite de către aceleași birouri electorale,
constituite potrivit prezentului ordin.
(5) Rezultatul referendumului universitar va fi adus la
cunoștința comunității academice și a conducerii Ministerului
Educației, Cercetării, Tineretului și Sportului în termen de două
zile calendaristice de la încheierea procesului de vot. Data-limită
pentru comunicarea rezultatului referendumului universitar din
anul 2011 este 15 iulie.
CAPITOLUL II
Organizarea și desfășurarea referendumului universitar
Art. 6. — (1) Perioada de organizare a referendumului
universitar cuprinde intervalul de timp dintre data aducerii la
cunoștința publică a zilei referendumului universitar și
desfășurarea efectivă a votării, numărarea și centralizarea
voturilor, stabilirea și comunicarea rezultatului referendumului
universitar.
(2) Senatul universitar desemnează la propunerea facultăților
un birou electoral al universității ca organism imparțial la nivel de
universitate, responsabil cu: a) organizarea și desfășurarea
referendumului universitar; b) validarea rezultatelor
referendumului universitar. Senatul universitar desemnează
birourile de votare pentru secțiile de votare care urmează a se
organiza.
(3) Senatul universitar stabilește locațiile în care se
amplasează cabinele de vot. În funcție de mărimea lor,
universitățile pot stabili mai multe secții de votare în aceeași
locație. Extensiile din teritoriu vor organiza secția de votare la
sediul extensiei.
(4) Biroul senatului universitar este responsabil cu
organizarea campaniei de informare cu privire la: data și obiectul
referendumului universitar, cine participă la vot și locația
referendumului universitar.
(5) Constituirea biroului electoral al universității se
consemnează într-un proces-verbal care constituie actul de
învestire.
(6) Biroul electoral al universității îndeplinește toate atribuțiile
ce îi revin potrivit prezentului ordin.
(7) În termen de 24 de ore de la învestire, membrii desemnați
în biroul electoral al universității aleg din rândul lor, prin vot
secret, președintele biroului electoral al universității și locțiitorul
acestuia.
(8) Fiecare universitate are obligația să organizeze cel puțin
3 dezbateri publice pentru informarea comunității academice
asupra referendumului universitar și implicațiilor care decurg din
acesta. Universitățile afișează pe site-ul propriu data și locul
desfășurării acestor dezbateri și le comunică Ministerului
Educației, Cercetării, Tineretului și Sportului în vederea
desemnării unor reprezentanți ai acestuia. La fiecare dezbatere
se realizează un borderou de prezență.
Art. 7. — (1) Biroul electoral al universității este format
dintr-un număr impar de membri (5—7 membri), dintre care unul
posedă în mod obligatoriu pregătire juridică. Din biroul electoral
al universității fac parte 1—2 studenți.
(2) Biroul electoral al universității este responsabil pentru
următoarele acțiuni:
a) întocmirea și/sau reactualizarea listelor de vot;
b) arondarea pe secții de votare, unde este cazul;
c) afișarea listelor de vot arondate pe secții;
d) aducerea la cunoștința publică a locației secțiilor de
votare;
e) distribuirea buletinelor de vot;
f) numărarea și verificarea proceselor-verbale întocmite de
comisiile de votare pe secții;
g) centralizarea voturilor și comunicarea rezultatului
referendumului biroului senatului universitar.
(3) Exercitarea corectă și imparțială a funcției de membru al
biroului electoral al universității este obligatorie. Nerespectarea

13

acestei obligații atrage răspunderea juridică, civilă sau penală,
după caz.
(4) Biroul electoral al universității lucrează în prezența
majorității membrilor lui și ia decizii cu votul majorității membrilor
prezenți. În caz de egalitate de voturi, votul președintelui este
hotărâtor.
Art. 8. — (1) Numărul secțiilor de votare este stabilit de către
biroul senatului universitar.
(2) Secțiile de votare sunt prevăzute cu cabine de vot în
număr suficient pentru numărul de votanți înscriși pe listele de
vot.
(3) Birourile electorale ale secțiilor de votare sunt formate
dintr-un număr impar de membri (5—7 membri).
(4) Președinții birourilor electorale ale secțiilor de votare sunt
desemnați de biroul electoral al universității.
(5) Birourile electorale ale secțiilor de votare sunt
responsabile cu organizarea și desfășurarea referendumului
universitar pe secții de votare.
(6) Biroul electoral al secției de votare identifică și
consemnează în tabele electorale participarea la vot.
Art. 9. — (1) Persoanele cu drept de vot sunt înscrise pe
listele de vot ale universității.
(2) Listele de vot ale universității conțin: numărul curent,
numele și prenumele, codul numeric personal, facultatea/
departamentul.
(3) Afișarea listelor de vot, delimitarea secțiilor, numerotarea
și aducerea la cunoștința publică a secțiilor de votare și a locației
de vot se fac cu cel puțin 14 zile calendaristice înaintea
declanșării votului.
(4) Alegătorii au dreptul să verifice înscrierea în listele de vot.
Întâmpinările împotriva omisiunilor, a înscrierilor greșite și a
oricăror erori din listele electorale se fac la biroul electoral al
secției de votare care a întocmit listele electorale, acesta fiind
obligat să se pronunțe ad-hoc sau în cel mult 24 de ore de la
înregistrare.
(5) Cu 3 zile înainte de data de organizare a referendumului
universitar nu se mai fac modificări ale listelor de vot.
(6) Participantul la vot se legitimează cu acte de identitate
după cum urmează: carte de identitate/buletin de identitate/carte
de identitate provizorie sau pașaport pentru cetățenii străini
titulari din universitățile din România sau în cazul pierderii cărții
de identitate/buletinului de identitate/cărții de identitate provizorii.
(7) Intervalul orar în care se desfășoară procedura de votare
este 8,00—20,00.
Art. 10. — Pe buletinele de vot se aplică ștampila de control
a biroului electoral al universității.
Art. 11. — (1) Formatul ștampilelor de vot va fi unic pe țară,
de dimensiune mai mică decât patrulaterele tipărite pe buletinele
de vot.
(2) Pe ștampilele de vot se va inscripționa cuvântul ăVOTAT”,
scris cu majuscule.
(3) Numărul ștampilelor de vot pentru fiecare secție de votare
este aprobat de biroul senatului universitar.
(4) Ministerul Educației, Cercetării, Tineretului și Sportului va
aviza confecționarea ștampilelor de control ale birourilor
electorale ale universităților, iar universitățile răspund de
gestionarea lor.
Art. 12. — (1) Imediat după încheierea procedurii de vot se
trece la numărarea și validarea voturilor valabil exprimate.
(2) La toate operațiunile necesare pentru numărarea voturilor
participă membrii birourilor secțiilor de votare și pot asista
persoanele acreditate în condițiile prezentului ordin.
(3) După încheierea votului, președintele, în prezența
membrilor biroului secției de votare, anulează buletinele de vot
rămase neîntrebuințate. Anularea se realizează prin aplicarea
ștampilei ăANULAT”.
(4) Se consemnează distinct, în procesul-verbal, numărul
buletinelor de vot anulate.

14

MONITORUL OFICIAL AL ROMÂNIEI, PARTEA I, Nr. 303/3.V.2011

(5) Se numără toți alegătorii din listele electorale care au
participat la vot și se consemnează numărul lor în rubricile
corespunzătoare din procesele-verbale.
(6) Se adună buletinele de vot utilizate, așa cum rezultă din
listele electorale, cu buletinele de vot neutilizate și anulate. Suma
acestora, care trebuie să corespundă cu numărul de buletine
primite în cadrul secției de votare, se consemnează în procesulverbal. În cazul în care suma lor este alta decât numărul de
buletine de vot primite, se precizează în procesul-verbal motivul
pentru care apare diferența, luându-se în considerare
contestațiile adresate biroului electoral al secției de votare.
(7) În cazul în care suma nu se verifică, membrii biroului
electoral al secției de votare pot avea opinii separate. Acestea
se consemnează în procesul-verbal.
(8) După aceste operațiuni, se procedează la deschiderea
urnei. Președintele citește, cu voce tare, la deschiderea fiecărui
buletin, opțiunea votată și arată buletinul de vot celor prezenți.
Pe formularul tipizat elaborat de biroul electoral al universității,
unul dintre membrii biroului electoral al secției de votare, asistat
de cel puțin încă un membru al acestuia, consemnează opțiunea
care rezultă prin citirea fiecărui buletin de vot.
(9) Fiecare buletin de vot citit și consemnat în formular este
așezat de către președinte, ajutat de către ceilalți membri ai
biroului electoral al secției de votare, într-un pachet separat
pentru fiecare opțiune supusă votării.
(10) Pentru buletinele de vot nule, voturi albe, precum și
pentru cele contestate se fac pachete separate.
(11) Sunt nule buletinele de vot care nu poartă ștampila de
control a biroului electoral al universității, buletinele de vot având
alt format decât cel legal aprobat sau la care ștampila este
aplicată pe mai multe patrulatere ori în afara acestora. Aceste
buletine de vot nu intră în calculul voturilor valabil exprimate.
(12) În cazul în care există buletine de vot pentru care există
opinii diferite privind valabilitatea votului, se va ține seama de
opțiunea majorității membrilor biroului electoral al secției de votare.
(13) Buletinele care nu au aplicată ștampila ăVOTAT” sunt
voturi albe. Aceste buletine nu intră în calculul voturilor valabil
exprimate.
(14) Rezultatul se consemnează în tabele separate, pentru
care se încheie procese-verbale în două exemplare originale.
(15) Procesele-verbale se semnează de către președinte,
locțiitorul acestuia, precum și de către membrii biroului secției
de votare și vor purta ștampila de control.
(16) Fiecare membru al biroului electoral al secției de votare
are dreptul la o copie a procesului-verbal, semnată de către
președintele secției de votare sau de către locțiitorul acestuia,
după caz, și de către ceilalți membri ai biroului.
(17) În timpul operațiunilor de vot și de deschidere a urnei se
pot face contestații cu privire la aceste operațiuni. Acestea se
soluționează ad-hoc, de către președintele biroului electoral al
secției de votare.
(18) Contestațiile se prezintă președintelui biroului electoral
al secției de votare. Ele se formulează în scris, în două
exemplare, dintre care unul, semnat și ștampilat de președinte,
rămâne la contestatar.
(19) Președintele biroului electoral al secției de votare
hotărăște de îndată asupra contestațiilor a căror rezolvare nu
poate fi întârziată.
(20) Se întocmește un dosar care cuprinde: procesul-verbal
în două exemplare originale, contestațiile privitoare la
operațiunile electorale ale biroului electoral al secției de votare,
buletinele de vot nule și cele contestate, formularele tipizate care

au fost folosite la calculul rezultatelor, precum și listele electorale
utilizate în cadrul secției de votare.
(21) Președinții birourilor electorale ale secțiilor de votare,
însoțiți de persoanele acreditate, predau dosarele întocmite
conform prevederilor alin. (20), sigilate și ștampilate, la sediul
biroului electoral al universității, în cel mult 24 de ore de la
încheierea votării.
(22) Buletinele de vot folosite, cele neîntrebuințate și anulate,
precum și ștampilele de la secțiile de votare se depun spre
arhivare la biroul electoral al universității. Perioada de păstrare
este de 5 ani.
CAPITOLUL III
Rezultatele referendumului universitar
Art. 13. — (1) Biroul electoral al universității centralizează
informațiile cu privire la voturile exprimate în întreaga universitate.
(2) Biroul electoral al universității completează un proces-verbal
privind consemnarea rezultatului referendumului organizat la nivelul
instituției de învățământ superior pentru alegerea modalității de
desemnare a rectorului prin însumarea proceselor-verbale
întocmite de birourile electorale ale secțiilor de votare. Modelele
proceselor-verbale întocmite de birourile electorale ale secțiilor de
votare și de biroul electoral al universității sunt prevăzute în anexele
nr. 1 și 2, care fac parte integrantă din prezentul ordin.
(3) O copie a procesului-verbal rămâne la sediul biroului
electoral al universității și poate fi pusă, la cerere, la dispoziția
persoanelor interesate, conform Legii nr. 544/2001 privind liberul
acces la informațiile de interes public, cu modificările și
completările ulterioare.
Art. 14. — (1) Biroul electoral al universității va înainta copiile
listelor electorale, respectiv tabelele electorale utilizate în cadrul
secțiilor de votare biroului senatului universitar, care le va
verifica în vederea depistării eventualelor voturi multiple, în
termen de 15 zile de la data referendumului universitar. În
situația în care biroul senatului universitar va constata existența
unor persoane care și-au exercitat votul de două sau mai multe
ori, va sesiza organele de urmărire penală.
(2) Biroul senatului universitar primește rezultatele
centralizate de la biroul electoral al universității, validează
rezultatele și le comunică senatului universitar și publicului, prin
intermediul paginii web și Ministerului Educației, Cercetării,
Tineretului și Sportului.
Art. 15. — (1) Procesul-verbal pentru consemnarea
rezultatului referendumului universitar de la fiecare secție de
votare, însoțit de buletinele de vot folosite, cele neîntrebuințate
și cele anulate, de contestațiile formulate și de copiile listelor
electorale, este înaintat biroului electoral al universității de către
președintele secției de votare, însoțit de 2 membri ai biroului,
stabiliți prin tragere la sorți.
(2) Exactitatea datelor din aceste procese-verbale este
confirmată de către președintele sau locțiitorul biroului electoral
al secției de votare, care consemnează și ștampilează
documentele primite. Procesele-verbale ale secțiilor de votare
contrasemnate sunt utilizate în centralizarea rezultatului votării.
CAPITOLUL IV
Dispoziții finale
Art. 16. — Direcția generală învățământ superior, echivalarea
și recunoașterea studiilor și diplomelor și senatele universitare
ale instituțiilor de învățământ superior vor duce la îndeplinire
prevederile prezentului ordin.
Art. 17. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București, 15 aprilie 2011.
Nr. 4.062.

15

MONITORUL OFICIAL AL ROMÂNIEI, PARTEA I, Nr. 303/3.V.2011
ANEXA Nr. 1

BIROUL ELECTORAL AL SECȚIEI DE VOTARE NR. .............
PROCES-VERBAL

privind consemnarea rezultatului referendumului din data de .....................................,
organizat la nivelul instituției de învățământ superior ............................................................
pentru alegerea modalității de desemnare a rectorului
a. numărul total al alegătorilor prevăzut în listele electorale existente în secția de votare;
b. numărul total al alegătorilor care s-au prezentat la urne, înscriși în listele electorale existente în
secția de votare;
c. numărul buletinelor de vot primite de către biroul electoral al secției de votare, cu verificarea
respectării formulei: pct. c >/= pct. d + pct. e + pct. f + pct. g;
d. numărul buletinelor de vot neîntrebuințate și anulate;
e. numărul total al voturilor valabil exprimate, cu verificarea respectării formulei:
pct. e </= [pct. b – (pct. f + pct. g)]; pct. e = suma voturilor valabil exprimate la pct. h;
f. numărul voturilor nule;
g. numărul voturilor albe;
h. numărul voturilor valabil exprimate pentru fiecare opțiune, din care:
h1. numărul total al voturilor valabil exprimate pentru opțiunea ăpe bază de concurs public”;
h2. numărul total al voturilor valabil exprimate pentru opțiunea ăpe bază de alegeri generale, prin
vot universal, direct, secret și egal”;
i. expunerea pe scurt a întâmpinărilor, contestațiilor și a modului de soluționare a lor, precum și a
contestațiilor înaintate biroului electoral al secției de votare;
j. starea sigiliului de pe urnă la încheierea votării.
Președintele biroului electoral al secției de votare,
........................................................

Locțiitorul președintelui biroului electoral al secției
de votare,
........................................................

Membrii biroului electoral al secției de votare:
........................................................
........................................................
........................................................
........................................................
........................................................
........................................................
........................................................

ANEXA Nr. 2

BIROUL ELECTORAL AL UNIVERSITĂȚII
UNIVERSITATEA ............................
PROCES-VERBAL

privind consemnarea rezultatului referendumului din data de ..............................,
organizat la nivelul instituției de învățământ superior ............................................................
pentru alegerea modalității de desemnare a rectorului
a. numărul total al persoanelor cu drept de vot obținut prin însumarea datelor similare din proceseleverbale întocmite de birourile electorale ale secțiilor de votare, cu verificarea respectării formulei:
pct. a >/= pct. b;
b. numărul total al alegătorilor care s-au prezentat la urne obținut prin însumarea datelor similare din
procesele-verbale întocmite de birourile electorale ale secțiilor de votare;
c. numărul total al buletinelor de vot primite de la birourile electorale ale secțiilor de votare obținut
prin însumarea datelor similare din procesele-verbale întocmite de birourile electorale ale secțiilor de
votare, cu verificarea respectării formulei:
pct. c >/= pct. d + pct. e + pct. f + pct. g;
d. numărul total al buletinelor de vot neîntrebuințate și anulate, obținut prin însumarea datelor
similare din procesele-verbale întocmite de birourile electorale ale secțiilor de votare;
e. numărul total al voturilor valabil exprimate obținut prin însumarea datelor similare din proceseleverbale întocmite de birourile electorale ale secțiilor de votare, cu verificarea respectării formulei:
pct. e </= [pct. b – (pct. f + pct. g)]; pct. e = suma voturilor valabil exprimate la pct. h;

16

MONITORUL OFICIAL AL ROMÂNIEI, PARTEA I, Nr. 303/3.V.2011
f. numărul total al voturilor nule obținut prin însumarea datelor similare din procesele-verbale
întocmite de birourile electorale ale secțiilor de votare;
g. numărul total al voturilor albe obținut prin însumarea datelor similare din procesele-verbale
întocmite de birourile electorale ale secțiilor de votare;
h. numărul total al voturilor valabil exprimate pentru fiecare opțiune, rezultat din însumarea datelor
similare din procesele-verbale întocmite de birourile electorale ale secțiilor de votare, din care:
h1. numărul total al voturilor valabil exprimate pentru opțiunea ăpe bază de concurs public”;
h2. numărul total al voturilor valabil exprimate pentru opțiunea ăpe bază de alegeri generale, prin
vot universal, direct, secret și egal”;
i. numărul total de voturi exprimate necesar pentru validarea referendumului privind alegerea unei
modalități de desemnare a rectorului, cu verificarea respectării formulei:
[(pct. e : 2) + 1];
j. numărul total de voturi în baza căruia se stabilește rezultatul referendumului universitar (majoritatea
simplă a voturilor valabil exprimate pentru fiecare opțiune, respectiv h1 sau h2).
Președintele biroului electoral al universității,
........................................................

Locțiitorul președintelui biroului electoral al
universității,
........................................................

Membrii biroului electoral al universității:
........................................................
........................................................
........................................................
........................................................
........................................................
........................................................
........................................................

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 303/3.V.2011 conține 16 pagini.

Prețul: 3,20 lei

&JUYDGY|522640]
ISSN 1453—4495

