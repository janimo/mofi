PARTEA I

Anul 179 (XXIII) — Nr. 388

Joi, 2 iunie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

494.

— Hotărâre privind înființarea Centrului Național de
Răspuns la Incidente de Securitate Cibernetică —
CERT-RO ..................................................................

2–5

550.

— Hotărâre privind aprobarea bugetului de venituri și
cheltuieli pe anul 2011 pentru Societatea Comercială
ăIAR” — S.A. Brașov, aflată sub autoritatea
Ministerului Economiei, Comerțului și Mediului de
Afaceri ........................................................................

6–10

— Hotărâre privind trecerea din domeniul public al
statului în domeniul privat al statului a unor mijloace
fixe concesionate Companiei Naționale de Transport
al Energiei Electrice ăTranselectrica” — S.A. București,
Sucursala de Transport Cluj și Sucursala de Transport
Craiova ......................................................................

10–11

551.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
119.

— Ordin al ministrului agriculturii și dezvoltării rurale
pentru aprobarea Sistemului unitar de identificare
a stupinelor și stupilor ................................................

12–16

2

MONITORUL OFICIAL AL ROMÂNIEI, PARTEA I, Nr. 388/2.VI.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind înființarea Centrului Național de Răspuns
la Incidente de Securitate Cibernetică — CERT-RO
În temeiul art. 108 din Constituția României, republicată, și al art. 11 alin. (1) și (2) din Ordonanța Guvernului nr. 57/2002
privind cercetarea științifică și dezvoltarea tehnologică, aprobată cu modificări și completări prin Legea nr. 324/2003, cu modificările
și completările ulterioare,
Guvernul României adoptă prezenta hotărâre.
Art. 1. — (1) Se înființează Centrul Național de Răspuns la
Incidente de Securitate Cibernetică — CERT-RO, ca structură
independentă de expertiză și cercetare-dezvoltare în domeniul
protecției infrastructurilor cibernetice, denumit în continuare
CERT-RO, cu sediul în bd. Mareșal Averescu nr. 8—10, sectorul 1,
București.
(2) CERT-RO este instituție publică cu personalitate juridică,
în coordonarea Ministerului Comunicațiilor și Societății
Informaționale, denumit în continuare MCSI, finanțată integral
de la bugetul de stat prin bugetul MCSI.
(3) CERT-RO nu va prelua nicio parte din activitatea
desfășurată în prezent de Institutul Național de CercetareDezvoltare în Informatică — ICI București.
(4) CERT-RO nu are competențe în domeniul infrastructurilor
cibernetice destinate procesării, stocării sau transmiterii
informațiilor clasificate.
Art. 2. — În înțelesul prezentei hotărâri, termenii și expresiile
de mai jos au următoarea semnificație:
a) CERT — centru de răspuns la incidente de securitate
cibernetică — entitate organizațională specializată care dispune
de capacitatea necesară pentru prevenirea, analiza,
identificarea și reacția la incidentele cibernetice;
b) Comunitatea CERT din România — ansamblul centrelor
de tip CERT care funcționează în cadrul autorităților și instituțiilor
publice ori al altor persoane juridice de drept public sau privat
din România și care relaționează cu CERT-RO pe baza unor
proceduri și protocoale de cooperare;
c) infrastructuri cibernetice — infrastructuri de tehnologia
informației și comunicații, constând în sisteme informatice,
aplicații aferente, rețele și servicii de comunicații electronice;
d) spațiul cibernetic — mediul virtual, generat de
infrastructurile cibernetice, incluzând conținutul informațional
procesat, stocat sau transmis, precum și acțiunile derulate de
utilizatori în acesta;
e) securitate cibernetică — starea de normalitate rezultată în
urma aplicării unui ansamblu de măsuri proactive și reactive prin
care se asigură confidențialitatea, integritatea, disponibilitatea,
autenticitatea și nonrepudierea informațiilor în format electronic,
a resurselor și serviciilor publice sau private din spațiul
cibernetic. Măsurile proactive și reactive pot include: politici,
concepte, standarde și ghiduri de securitate, managementul
riscului, activități de instruire și conștientizare, implementarea
de soluții tehnice de protejare a infrastructurilor cibernetice,
managementul identității, managementul consecințelor;
f) atac cibernetic — orice acțiune ostilă desfășurată în spațiul
cibernetic de natură să afecteze securitatea cibernetică;
g) incident cibernetic — orice eveniment survenit în spațiul
cibernetic de natură să afecteze securitatea cibernetică;

h) serviciile publice de tip preventiv:
1. anunțuri privind evenimente în domeniu;
2. anunțuri privind amenințări nou-identificate pe plan
național și internațional;
3. cercetare și informare privind noutățile tehnologice în
domeniu;
4. realizarea, la cerere, de auditări și evaluări de securitate
sau teste de penetrare;
5. estimarea vulnerabilităților și punerea la dispoziție de
situații actualizate privind încercările de intruziune și servicii de
localizare a surselor atacurilor, pe baza informațiilor transmise
de furnizorii de rețele și servicii de comunicații electronice;
6. diseminarea informațiilor de securitate cibernetică;
i) serviciile publice de tip reactiv:
1. alerte și atenționări privind apariția unor activități
premergătoare atacurilor;
2. gestiunea incidentelor la nivel național, în cooperare cu
celelalte echipe CERT;
3. diseminarea rezultatelor investigațiilor incidentelor de
securitate cibernetică, cu respectarea prevederilor acordurilor
de cooperare încheiate cu partenerii CERT-RO;
j) serviciile publice de consultanță pentru managementul
calității serviciilor de securitate cibernetică:
1. analize de risc aplicate la nivel local și la nivel național
privind infrastructurile cibernetice;
2. planificarea asigurării funcționării continue și a recuperării
în caz de dezastre;
3. atestarea managementului securității cibernetice și a
incidentelor cibernetice;
4. pregătirea echipelor de tip CERT, a echipelor de audit în
domeniul securității rețelelor, cu prioritate a celor incluse în
infrastructura critică națională;
k) sistem de alertă timpurie și informare în timp real privind
incidentele cibernetice — ansamblul de proceduri și sisteme
tehnice care au rolul de a identifica premisele de apariție a
incidentelor cibernetice și de a avertiza în cazul producerii
acestora. Sistemul include și conexiuni de date ce vor transporta
informații referitoare la incidentele cibernetice identificate de
senzori dedicați, precum și informații statistice referitoare la
valorile de trafic înregistrate în nodurile de rețea ale
infrastructurilor cibernetice ce asigură funcționalități de utilitate
publică ori asigură servicii ale societății informaționale.
Art. 3. — (1) CERT-RO își desfășoară activitatea în
conformitate cu legislația în vigoare și cu regulamentul propriu
de organizare și funcționare, în scopul realizării prevenirii,
analizei, identificării și reacției la incidente în cadrul
infrastructurilor cibernetice ce asigură funcționalități de utilitate
publică ori asigură servicii ale societății informaționale.

MONITORUL OFICIAL AL ROMÂNIEI, PARTEA I, Nr. 388/2.VI.2011
(2) Pentru infrastructurile cibernetice aflate în administrarea
instituțiilor din domeniul apărării, ordinii publice și siguranței
naționale, CERT-RO îndeplinește doar atribuțiile de cooperare,
în baza unor acorduri dedicate, încheiate cu structurile de tip
CERT ale acestora.
(3) CERT-RO reprezintă un punct național de contact cu
structurile de tip CERT care funcționează în cadrul instituțiilor
sau autorităților publice ori al altor persoane juridice de drept
public sau privat, naționale ori internaționale, cu respectarea
competențelor ce revin celorlalte autorități și instituții publice cu
atribuții în domeniu, potrivit legii.
(4) CERT-RO asigură elaborarea și diseminarea politicilor
publice de prevenire și contracarare a incidentelor din cadrul
infrastructurilor cibernetice, potrivit ariei de competență.
(5) CERT-RO analizează disfuncționalitățile procedurale și
tehnice la nivelul infrastructurilor cibernetice, potrivit ariei de
competență, și transmite instituțiilor sau autorităților publice ori
altor persoane juridice de drept public sau privat aspectele de
interes.
Art. 4. — (1) În vederea îndeplinirii atribuțiilor ce îi revin,
CERT-RO încheie protocoale de cooperare/colaborare cu
instituțiile publice sau alte persoane juridice de drept public sau
privat, naționale sau internaționale, respectând competențele ce
revin celorlalte autorități și instituții publice cu atribuții în
domeniu, putând dezvolta și parteneriate publice-private.
(2) CERT-RO cooperează cu entitățile și persoanele
prevăzute la alin.(1) pentru asigurarea disponibilității,
confidențialității, integrității, autenticității și nonrepudierii
informațiilor în format electronic, în scopul prevenirii, analizei,
identificării și reacției la incidente cibernetice.
(3) Criteriile și cerințele minime pe care trebuie să le
îndeplinească un centru de tip CERT pentru a fi inclus în
Comunitatea CERT din România, precum și procedurile de
colaborare se stabilesc și se actualizează prin decizie a
directorului general CERT-RO, cu avizul Comitetului de
coordonare.
Art. 5. — CERT-RO realizează și administrează un portal
propriu, dedicat securității cibernetice, prin care sunt publicate
noutăți din domeniu, alerte privind amenințările cele mai
probabile, precum și cele mai bune practici de protecție
recomandate.
Art. 6. — CERT-RO are următoarele atribuții:
a) oferă servicii publice de tip preventiv, de tip reactiv și de
consultanță;
b) organizează și întreține un sistem de baze de date privind
amenințările, vulnerabilitățile și incidentele de securitate
cibernetică identificate sau raportate, tehnici și tehnologii folosite
pentru atacuri, precum și bune practici pentru protecția
infrastructurilor cibernetice;
c) asigură cadrul organizatoric și suportul tehnic necesar
schimbului de informații dintre diverse echipe de tip CERT,
utilizatori, autorități, producători de echipamente și soluții de
securitate cibernetică, precum și furnizori de servicii în domeniu;
d) organizează, desfășoară sau participă la activități de
instruire în domeniul securității cibernetice;
e) organizează simpozioane, dezbateri pe teme de securitate
cibernetică și asigură diseminarea unor informații specifice prin
mass-media;
f) desfășoară activități de cercetare-dezvoltare în domeniu și
elaborează proceduri și recomandări privind securitatea
cibernetică, potrivit prevederilor legale privind cercetarea
științifică și dezvoltarea tehnologică;

3

g) asigură MCSI suportul tehnic și de specialitate pentru
elaborarea politicilor de securitate cibernetică necesar a fi
respectate de furnizorii de rețele și servicii de comunicații
electronice publice pentru obținerea autorizării de funcționare a
acestora, precum și la evaluarea modului de implementare a
acestora;
h) asigură consultanță de specialitate autorităților publice
responsabile, stabilite conform Ordonanței de urgență a
Guvernului nr. 98/2010 privind identificarea, desemnarea și
protecția infrastructurilor critice, aprobată cu modificări prin
Legea nr.18/2011, cu privire la produsele și sistemele de
securitate cibernetică care deservesc infrastructurile critice
naționale și europene;
i) asigură puncte de contact pentru colectarea sesizărilor și
a informațiilor despre incidente de securitate cibernetică atât
automatizat, cât și prin comunicare directă securizată, după caz;
j) identifică, analizează și clasifică incidentele de securitate
din cadrul infrastructurilor cibernetice, conform ariei de
competență;
k) elaborează propuneri pe care le înaintează către MCSI
sau Consiliului Suprem de Apărare a Țării, denumit în continuare
CSAT, privind modificarea cadrului legislativ în vederea
stimulării dezvoltării securității infrastructurilor cibernetice ce
asigură funcționalități de utilitate publică ori asigură servicii ale
societății informaționale;
l) planifică și programează în proiectul de buget propriu
resursele financiare necesare în vederea realizării politicilor în
domeniile sale de competență;
m) coordonează derularea proiectelor, ale căror beneficiari
sunt MCSI și/sau instituțiile din subordinea acestuia, cu finanțare
națională sau internațională în domeniul securității
infrastructurilor cibernetice ce asigură funcționalități de utilitate
publică, ori asigură servicii ale societății informaționale, care
vizează capacitatea instituțională operațională a CERT-RO;
n) asigură MCSI suportul tehnic și de specialitate pentru
urmărirea și controlul aplicării prevederilor cuprinse în actele
normative în vigoare sau în acordurile internaționale în domeniul
de competență și notifică organele competente pentru
demararea procedurilor legale în vederea cercetării și
sancționării, după caz.
Art. 7. — (1) În cadrul CERT-RO se constituie Sistemul de
alertă timpurie și informare în timp real privind incidentele
cibernetice.
(2) Datele primite în Sistemul de alertă timpurie și informare
în timp real privind incidentele cibernetice vor fi centralizate și
prelucrate de către CERT-RO, în scopul:
a) avertizării în timp real și emiterii de rapoarte cu privire la
distribuția și natura incidentelor;
b) colaborării cu autoritățile naționale responsabile în
asigurarea securității cibernetice, în vederea prevenirii și
înlăturării efectelor incidentelor.
Art. 8. — Furnizorii de rețele și servicii de comunicații
electronice publice, precum și alte persoane juridice de drept
public sau privat, care dețin sau administrează infrastructuri
cibernetice ce susțin funcționalități de utilitate publică ori servicii
ale societății informaționale, asigură, în condițiile legii, resursele
tehnice și funcționale necesare dezvoltării componentei proprii
de securitate în conformitate cu cerințele și specificațiile
furnizate de CERT-RO și interconectării cu Sistemul de alertă
timpurie și informare în timp real cu privire la atacurile
cibernetice.

4

MONITORUL OFICIAL AL ROMÂNIEI, PARTEA I, Nr. 388/2.VI.2011

Art. 9. — (1) CERT-RO cooperează cu institute de cercetare,
instituții de învățământ superior și persoane juridice de drept
privat în realizarea unor proiecte de cercetare și pregătirea unor
specialiști în domeniu.
(2) CERT-RO formulează tematici și proiecte de cercetare și
dezvoltare în domeniul securității cibernetice, independent sau
în cooperare cu autorități naționale ori cu alte persoane fizice
sau juridice, la nivel național sau internațional.
Art. 10. — CERT-RO participă cu specialiști la grupurile de
lucru din țară și străinătate în domeniul de competență, pe bază
de mandat aprobat de către directorul general.
Art. 11. — Pentru îndeplinirea atribuțiilor ce îi revin, CERT-RO
gestionează și utilizează următoarele categorii de informații:
a) informații publice;
b) informații nedestinate publicității, aparținând entităților cu
care are încheiate acorduri de cooperare;
c) informații clasificate.
Art. 12. — (1) CERT-RO este condus de un director general
și de un director general adjunct, sprijiniți de Comitetul de
coordonare.
(2) Directorul general este numit prin ordinul ministrului
comunicațiilor și societății informaționale și își desfășoară
activitatea în baza unui contract de mandat pe o perioadă de
5 (cinci) ani, cu posibilitatea de prelungire a mandatului.
(3) Contractul de mandat este asimilat contractului individual
de muncă și conferă titularului vechime în muncă și în
specialitate.
(4) Pot ocupa funcțiile de director general și director general
adjunct persoanele care îndeplinesc cumulativ următoarele
condiții:
a) au cetățenia română;
b) cunosc limba română, scris și vorbit;
c) au capacitate deplină de exercițiu;
d) au o stare de sănătate corespunzătoare, atestată pe bază
de examen medical de specialitate;
e) au studii universitare de licență, respectiv studii superioare
de lungă durată, absolvite cu diplomă;
f) nu au fost condamnate pentru săvârșirea unei infracțiuni
săvârșite cu intenție, cu excepția situației în care a intervenit
reabilitarea;
g) nu se încadrează în dispozițiile art. 2 lit. a) și b) din
Ordonanța de urgență a Guvernului nr. 24/2008 privind accesul
la propriul dosar și deconspirarea Securității, aprobată cu
modificări și completări prin Legea nr. 293/2008.
(5) Directorul general este ordonator de credite, în condițiile
legii.
(6) Directorul general al CERT-RO este președintele
Comitetului de coordonare, care are atribuțiile stabilite prin
Regulamentul de organizare și funcționare al CERT-RO.
(7) Comitetul de coordonare este format din reprezentanți ai:
a) MCSI;
b) Ministerului Apărării Naționale;
c) Ministerului Administrației și Internelor;
d) Serviciului Român de Informații;
e) Serviciului de Informații Externe;
f) Serviciului de Telecomunicații Speciale;
g) Serviciului de Protecție și Pază;
h) Oficiului Registrului Național al Informațiilor Secrete de
Stat;
i) Autorității Naționale pentru Administrare și Reglementare în
Comunicații.

(8) În vederea îndeplinirii atribuțiilor ce revin CERT-RO,
directorul general emite decizii și instrucțiuni.
Art. 13. — (1) Activitatea CERT-RO este analizată semestrial
în Comitetul de coordonare, pe baza raportului elaborat în acest
sens de către directorul general.
(2) CERT-RO prezintă CSAT un raport anual privind
activitatea sa.
Art. 14. — (1) Numărul maxim de posturi este de 41, iar
salarizarea personalului CERT-RO se face potrivit legislației
aplicabile personalului bugetar plătit din fonduri publice, precum
și a prevederilor legale privind cercetarea științifică și
dezvoltarea tehnologică.
(2) Personalul CERT-RO este format din personal
contractual sau detașat de la alte instituții sau alte autorități
publice, în condițiile legii.
(3) Organizarea și desfășurarea examenelor sau
concursurilor vizând personalul contractual se realizează în
condițiile stabilite de directorul general al CERT-RO.
Art. 15. — Finanțarea cheltuielilor curente și de capital ale
CERT-RO se asigură integral de la bugetul de stat prin bugetul
MCSI.
Art. 16. — (1) CERT-RO administrează, exploatează,
dezvoltă, modernizează și întreține patrimoniul său.
(2) CERT-RO își desfășoară activitatea într-un spațiu din
imobilul situat în bd. Mareșal Averescu nr. 8—10, sectorul 1,
București, în baza unui contract de comodat încheiat cu Institutul
Național de Cercetare-Dezvoltare în Informatică — ICI
București, proprietarul imobilului.
(3) Bunurile mobile necesare desfășurării obiectului de
activitate vor fi preluate pe baza unui proces-verbal de predareprimire și vor constitui patrimoniul CERT-RO, fiind înregistrate la
valoarea de inventar din contabilitatea Institutului Național de
Cercetare-Dezvoltare în Informatică — ICI București.
(4) Patrimoniul Institutului Național de Cercetare-Dezvoltare
în Informatică — ICI București se va diminua, în mod
corespunzător, cu valoarea bunurilor predate.
(5) Rezultatele cercetărilor concretizate în active corporale
sau necorporale, obținute în baza unor contracte finanțate din
fonduri private, precum și rezultatele obținute din activități
desfășurate în asociere în participațiune sau în entități cu
personalitate juridică născute în urma unor alte forme de
asociere rămân proprietatea Institutului Național de CercetareDezvoltare în Informatică — ICI București, CERT-RO având
dreptul de a le utiliza și/sau administra conform dispozițiilor
legale.
Art. 17. — Regulamentul de organizare și funcționare al
CERT-RO se aprobă și se revizuiește de către CSAT la
propunerea ministrului comunicațiilor si societății informaționale.
Art. 18. — (1) În termen de 90 de zile de la data intrării în
vigoare a prezentei hotărâri, MCSI promovează normele de
aplicare elaborate cu sprijinul CERT-RO prin ordin al ministrului
comunicațiilor și societății informaționale.
(2) Pentru instituțiile publice, termenul de implementare a
obligațiilor prevăzute de prezenta hotărâre va curge de la data
identificării în bugetul propriu a sumelor necesare, iar achiziția
echipamentelor se va realiza cu respectarea dispozițiilor
Ordonanței de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de concesiune de
servicii, aprobată cu modificări și completări prin Legea
nr. 337/2006, cu modificările și completările ulterioare.

5

MONITORUL OFICIAL AL ROMÂNIEI, PARTEA I, Nr. 388/2.VI.2011
Art. 19. — Hotărârea Guvernului nr. 12/2009 privind
organizarea și funcționarea Ministerului Comunicațiilor și
Societății Informaționale, publicată în Monitorul Oficial al
României, Partea I, nr. 51 din 28 ianuarie 2009, cu modificările
și completările ulterioare, se modifică după cum urmează:
1. Articolul 15 va avea următorul cuprins:
ăArt. 15. — Ministerul Comunicațiilor și Societății
Informaționale are în subordine Centrul Național de
Management pentru Societatea Informațională, Centrul

Național «România Digitală» și Centrul Național de
Supercomputing și în coordonare directă Institutul Național de
Cercetare-Dezvoltare în Informatică — ICI București, Institutul
Național de Studii și Cercetări pentru Comunicații — I.N.S.C.C.
București și Centrul Național de Răspuns la Incidente de
Securitate Cibernetică — CERT-RO, instituții prevăzute în
anexele nr. 2 și 3.”
2. Anexa nr. 3 se modifică și se înlocuiește cu anexa la
prezenta hotărâre.

PRIM-MINISTRU

EMIL BOC
Contrasemnează:
Ministrul comunicațiilor și societății informaționale,
Valerian Vreme
Președintele Autorității Naționale
pentru Administrare și Reglementare în Comunicații,
Cătălin Marinescu
Ministrul apărării naționale,
Gabriel Oprea
p. Ministrul administrației și internelor,
Gheorghe Emacu,
secretar de stat
Ministrul muncii, familiei și protecției sociale,
interimar,
Emil Boc
Ministrul educației, cercetării, tineretului și sportului,
Daniel Petru Funeriu
Directorul Serviciului Român de Informații,
George Cristian Maior
Directorul Serviciului de Telecomunicații Speciale,
Marcel Opriș
Directorul Serviciului de Informații Externe,
Mihai Răzvan Ungureanu
p. Directorul Oficiului Registrului Național
al Informațiilor Secrete de Stat,
Mihai Ion
Ministrul finanțelor publice,
Gheorghe Ialomițianu

București, 11 mai 2011.
Nr. 494.

ANEXĂ
(Anexa nr. 3 la Hotărârea Guvernului nr. 12/2009)

UNITĂȚI

care funcționează în coordonarea Ministerului Comunicațiilor și Societății Informaționale
Nr.
crt.

Denumirea unității

1.

Institutul Național de Cercetare-Dezvoltare în Informatică — ICI București

2.

Institutul Național de Studii și Cercetări pentru Comunicații — I.N.S.C.C. București

3.

Centrul Național de Răspuns la Incidente de Securitate Cibernetică — CERT-RO

6

MONITORUL OFICIAL AL ROMÂNIEI, PARTEA I, Nr. 388/2.VI.2011
GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli
pe anul 2011 pentru Societatea Comercială ăIAR” — S.A.
Brașov, aflată sub autoritatea Ministerului Economiei,
Comerțului și Mediului de Afaceri
Având în vedere prevederile art. 15 alin. (1) din Ordonanța de urgență a
Guvernului nr. 37/2008 privind reglementarea unor măsuri financiare în domeniul
bugetar, aprobată cu modificări prin Legea nr. 275/2008, cu modificările și
completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli pe anul 2011 pentru
Societatea Comercială ăIAR” — S.A. Brașov, aflată sub autoritatea Ministerului
Economiei, Comerțului și Mediului de Afaceri, prevăzut în anexa care face parte
integrantă din prezenta hotărâre.
(2) Defalcarea pe trimestre a indicatorilor prevăzuți în anexă se aprobă de
Ministerul Economiei, Comerțului și Mediului de Afaceri în termen de 60 de zile.
Art. 2. — (1) Cheltuielile totale aferente veniturilor înscrise în bugetul de
venituri și cheltuieli reprezintă limită maximă și nu pot fi depășite decât în cazuri
justificate, cu aprobarea Guvernului, la propunerea Ministerului Economiei,
Comerțului și Mediului de Afaceri, cu avizul Ministerului Finanțelor Publice și al
Ministerului Muncii, Familiei și Protecției Sociale.
(2) În cazul în care în execuție se înregistrează nerealizări ale veniturilor
aprobate, Societatea Comercială ăIAR” — S.A. Brașov poate efectua cheltuieli în
funcție de realizarea veniturilor, cu încadrarea în indicatorii de eficiență aprobați.
(3) Cheltuielile cu salariile brute se vor efectua numai cu respectarea
corelației dintre creșterea câștigului mediu lunar brut și cea a productivității muncii.
Art. 3. — (1) Nerespectarea prevederilor art. 2 constituie contravenție și se
sancționează cu amendă de 5.000 lei.
(2) Contravenția se constată de către organele de control financiar ale
statului, împuternicite potrivit legii, iar amenda se aplică persoanelor vinovate de
nerespectarea prevederilor prezentei hotărâri.
(3) Contravenției prevăzute la alin. (1) i se aplică prevederile Ordonanței
Guvernului nr. 2/2001 privind regimul juridic al contravențiilor, aprobată cu
modificări și completări prin Legea nr. 180/2002, cu modificările și completările
ulterioare.
PRIM-MINISTRU

EMIL BOC
Contrasemnează:
Ministrul economiei, comerțului
și mediului de afaceri,
Ion Ariton
Ministrul muncii,
familiei și protecției sociale, interimar,
Emil Boc
Ministrul finanțelor publice,
Gheorghe Ialomițianu

București, 25 mai 2011.
Nr. 550.

MONITORUL OFICIAL AL ROMÂNIEI, PARTEA I, Nr. 388/2.VI.2011

7
ANEXĂ*)

MINISTERUL ECONOMIEI, COMERȚULUI ȘI MEDIULUI DE AFACERI
Societatea Comercială ăIAR” — S.A. Brașov
B U G E T U L D E V E N I T U R I Ș I C H E LT U I E L I
PE ANUL 2011

— mii lei —

*) Anexa este reprodusă în facsimil.

8

MONITORUL OFICIAL AL ROMÂNIEI, PARTEA I, Nr. 388/2.VI.2011

MONITORUL OFICIAL AL ROMÂNIEI, PARTEA I, Nr. 388/2.VI.2011

9

10

MONITORUL OFICIAL AL ROMÂNIEI, PARTEA I, Nr. 388/2.VI.2011

GUVERNUL ROMÂNIEI

HOTĂRÂRE
privind trecerea din domeniul public al statului în domeniul privat al statului
a unor mijloace fixe concesionate Companiei Naționale de Transport al Energiei Electrice
ăTranselectrica” — S.A. București, Sucursala de Transport Cluj și Sucursala de Transport Craiova
În temeiul art. 108 din Constituția României, republicată, al art. 10 alin. (1) și (2) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare, precum și al art. 2 din Ordonanța Guvernului
nr. 112/2000 pentru reglementarea procesului de scoatere din funcțiune, casare și valorificare a activelor corporale care alcătuiesc
domeniul public al statului și al unităților administrativ-teritoriale, aprobată prin Legea nr. 246/2001,
Guvernul României adoptă prezenta hotărâre.
Art. 1. — Se aprobă trecerea din domeniul public al statului
în domeniul privat al statului a mijloacelor fixe aflate în
concesiunea Companiei Naționale de Transport al Energiei
Electrice ăTranselectrica” — S.A. București, Sucursala de
Transport Cluj, amplasate în Stația 220/110 kV Câmpia Turzii,
având datele de identificare prevăzute în anexa nr. 1.
Art. 2. — Se aprobă trecerea din domeniul public al statului
în domeniul privat al statului a mijloacelor fixe aflate în
concesiunea Companiei Naționale de Transport al Energiei
Electrice ăTranselectrica” — S.A. București, Sucursala de
Transport Craiova, amplasate în Stația 220/110 kV Târgu Jiu
Nord, având datele de identificare prevăzute în anexa nr. 2.
Art. 3. — Trecerea în domeniul privat al statului se face în
vederea scoaterii din funcțiune și valorificării, în condițiile legii,
a mijloacelor fixe prevăzute la art. 1 și 2. Compania Națională de
Transport al Energiei Electrice ăTranselectrica” — S.A. București
își va actualiza în mod corespunzător datele din evidența
contabilă.

Art. 4. — Compania Națională de Transport al Energiei
Electrice ăTranselectrica” — S.A. va efectua operațiunile
prevăzute la art. 3. Contractul de concesiune încheiat între
Ministerul Economiei și Comerțului, în calitate de autoritate
concedentă competentă, și Compania Națională de Transport
al Energiei Electrice ăTranselectrica” — S.A. București, în
calitate de concesionar, va fi actualizat în mod corespunzător.
Art. 5. — Anexa nr. 7 la Hotărârea Guvernului nr. 1.705/2006
pentru aprobarea inventarului centralizat al bunurilor din
domeniul public al statului, publicată în Monitorul Oficial al
României, Partea I, nr. 1.020 și 1.020 bis din 21 decembrie
2006, cu modificările și completările ulterioare, se modifică în
mod corespunzător.
Art. 6. — Anexele nr. 1 și 2 fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
Ministrul economiei, comerțului și mediului de afaceri,
Ion Ariton
Ministrul finanțelor publice,
Gheorghe Ialomițianu

București, 25 mai 2011.
Nr. 551.

11

MONITORUL OFICIAL AL ROMÂNIEI, PARTEA I, Nr. 388/2.VI.2011

ANEXA Nr. 1

D AT E L E D E I D E N T I F I C A R E

a mijloacelor fixe care trec din domeniul public al statului în domeniul privat al statului,
aflate în concesiunea Companiei Naționale de Transport al Energiei Electrice ăTranselectrica” — S.A.,
Sucursala de Transport Cluj

Denumirea mijloacelor fixe

Nr.
de inventar
(companie)

Valoarea
de inventar
(lei)

Valoarea
de inventar
în domeniul
public
(lei)

Valoarea
de inventar
rămasă
de amortizat,
trecută
în domeniul
privat,
conform
Ordonanței
de urgență
a Guvernului
nr. 164/2005
(lei)

1

2

3

4

5

6

7

8.14.01

Celule 220 kV Florești
(LEA DC Florești—
Câmpia Turzii)

T03200037070A

156.067

156.067

0

1978

8.14.01

Celule 220 kV Florești
(Câmpia Turzii)

T03200038216A

182.380

182.380

0

1978

Nr. de identificare
Ministerul Finanțelor Publice

Codul
de
clasificare

0

62204
Stația 220/110 kV
Câmpia Turzii

Anul PIF
(mijloc fix)

338.447

TOTAL:

AENXA Nr. 2

D AT E L E D E I D E N T I F I C A R E

a mijlocului fix care trece din domeniul public al statului în domeniul privat al statului,
aflat în concesiunea Companiei Naționale de Transport al Energiei Electrice ăTranselectrica” — S.A.,
Sucursala de Transport Craiova

Denumirea mijlocului fix

Nr.
de inventar
(companie)

Valoarea
de inventar
(lei)

Valoarea
de inventar
în domeniul
public
(lei)

Valoarea
de inventar
rămasă
de amortizat,
trecută
în domeniul
privat,
conform
Ordonanței
de urgență
a Guvernului
nr. 164/2005
(lei)

1

2

3

4

5

6

7

8.14.01

Panouri, stelaje,
relee = 30 buc.
Stația 220/110 kV
Târgu Jiu Nord și Rac

2237

0

1978

Nr. de identificare
Ministerul Finanțelor Publice

Codul
de
clasificare

0

62183
Stația 220/110 kV
Târgu Jiu Nord
TOTAL:

200.635,00 200.635,00

Anul PIF
(mijloc fix)

200.635,00*)

*) Valoarea parțială a mijlocului fix, identificat în inventarul bunurilor care aparțin domeniului public al statului cu nr. MFP 62183, din valoarea totală de
1.003.642 lei.

12

MONITORUL OFICIAL AL ROMÂNIEI, PARTEA I, Nr. 388/2.VI.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII ȘI DEZVOLTĂRII RURALE

ORDIN
pentru aprobarea Sistemului unitar de identificare a stupinelor și stupilor
Având în vedere prevederile Programului Național Apicol pentru perioada 2011—2013, aprobat prin Hotărârea Guvernului
nr. 245/2011 privind aprobarea Programului Național Apicol pentru perioada 2011—2013, a normelor de aplicare, a cuprinsului
Ghidului de bune practici pentru apicultură, precum și a valorii sprijinului financiar,
văzând Referatul de aprobare al Direcției generale politici în zootehnie și industrie alimentară nr. 95.348 din 5 mai 2011,
în temeiul art. 7 alin. (5) din Hotărârea Guvernului nr. 725/2010 privind reorganizarea și funcționarea Ministerului Agriculturii
și Dezvoltării Rurale, precum și a unor structuri aflate în subordinea acestuia, cu modificările și completările ulterioare,
ministrul agriculturii și dezvoltării rurale emite următorul ordin:
Art. 1. — Se aprobă Sistemul unitar de identificare a
stupinelor și stupilor, prevăzut în anexa care face parte
integrantă din prezentul ordin.
Art. 2. — În sensul prezentului ordin, termenii și expresiile de
mai jos au următoarele semnificații:
a) Sistemul unitar de identificare a stupinelor și stupilor —
totalitatea mijloacelor și documentelor utilizate pentru
identificarea stupinelor și stupilor populați cu material biologic,
respectiv familii de albine, mătci și roiuri;
b) panou de identificare a stupinelor — mijloc oficial de
identificare a stupinelor pe perioada deplasării în pastoral și/sau
perioada de iernare, după caz, pe care se înscriu următoarele
date: numele apicultorului, adresa vetrei permanente, numărul

de stupi și numărul de înregistrare/autorizare sanitară veterinară
acordat de Direcția județeană sanitară veterinară și pentru
siguranța alimentară;
c) plăcuță de identificare a stupilor — mijloc oficial de
identificare utilizat la identificarea stupului aplicat pe stup pe
care se înscrie codul unic de identificare al stupului;
d) codul unic de identificare al stupului — cod alcătuit din
maximum 13 caractere, inclusiv spațiile;
e) codul formei asociative — cod numeric alcătuit din 3 cifre
și care reprezintă numărul de ordine acordat formei asociative.
Art. 3. — Prezentul ordin se publică în Monitorul Oficial al
României, Partea I.

Ministrul agriculturii și dezvoltării rurale,
Valeriu Tabără
București, 25 mai 2011.
Nr. 119.
ANEXĂ

S I S T E M U L U N I TA R

de identificare a stupinelor și stupilor
Art. 1. — Cerințele tehnice care trebuie îndeplinite de
mijloacele oficiale de identificare a stupinelor — panoul de
identificare a stupinelor:
a) să fie confecționat din material rezistent de culoare
deschisă;
b) să fie amplasat într-un loc în care este ușor vizibil de la
distanță, orientat spre calea de acces exterioară a stupinei,
respectiv către drumul de acces;
c) să aibă dimensiuni de minimum 100 cm lungime și
minimum 50 cm lățime;
d) datele să se înscrie astfel: în partea superioară numele
apicultorului și adresa vetrei permanente, în centru numărul de
înregistrare/autorizare sanitară veterinară eliberat de Direcția
județeană sanitară veterinară și pentru siguranța alimentară, pe
raza căreia se află vatra permanentă, iar în partea inferioară
numărul de stupi;
e) în afara datelor prevăzute la lit. d) să se poată adăuga
codul, sigla sau însemnele caracteristice asociației din care face
parte apicultorul;
f) caracterele trebuie să aibă dimensiunea minimă de 10 cm,
iar culoarea acestora trebuie să fie închisă, astfel încât să fie
lizibilă pe fundalul panoului;
g) confecționarea panoului de identificare a stupinelor se
realizează prin grija apicultorului, conform cerințelor stabilite
anterior.

Art. 2. — Cerințele tehnice care trebuie îndeplinite de
mijloacele oficiale de identificare a stupilor — plăcuța de
identificare a stupilor:
a) să fie confecționată din material rezistent inoxidabil;
b) să se aplice într-un loc în care este ușor vizibilă de la
distanță, respectiv pe colțul din dreapta sus a corpului de bază
unde se află de regulă cuibul familiei de albine, pe peretele din
fața sau din spatele stupului;
c) să nu fie reutilizabilă;
d) să aibă dimensiuni de 15 cm lungime și 5 cm lățime;
e) codul unic de identificare să se aplice prin
imprimare/ștanțare și să nu se repete, acesta fiind un cod unic
la nivel național;
f) vopseaua folosită la imprimare să fie rezistentă la umiditate
și la temperaturile extreme ale mediului ambiant;
g) înscrisurile să nu poată fi îndepărtate prin spălare cu apă,
detergenți, substanțe pentru igienizarea stupilor sau substanțe
dizolvante/solvente ori prin ștergere cu hârtie abrazivă;
h) codul unic de identificare este dispus pe un rând și este
format din 13 caractere, având lățimea de 1 cm și înălțimea de
3 cm;
i) codul unic de identificare cuprinde: codul județului,
respectiv de la 01 la 42, codul formei asociative, respectiv de la
001 la 999, după care urmează numărul de ordine al stupului,
respectiv de la 000001 la 999999.
Art. 3. — Procedura de identificare a stupinelor și stupilor în
Sistemul unitar este prevăzută în anexa care face parte
integrantă din prezentul Sistem unitar de identificare a stupinelor
și stupilor.

MONITORUL OFICIAL AL ROMÂNIEI, PARTEA I, Nr. 388/2.VI.2011

13

ANEXĂ
la Sistemul unitar de identificare a stupinelor și stupilor

PROCEDURA DE IDENTIFICARE

a stupinelor și stupilor în Sistemul unitar
Art. 1. — Pentru identificarea stupilor pe teritoriul României, de ordine aferente stupilor, conform modelului prevăzut în anexa
forma asociativă legal constituită trebuie să solicite, în scris, nr. 4.
Agenției Naționale pentru Ameliorare și Reproducție în
(3) Registrul prevăzut la alin. (2) se arhivează conform
Zootehnie ăProf. dr. G. K. Constantinescu”, denumită în legislației în vigoare și este pus la dispoziția reprezentanților
continuare ANARZ, prin oficiile județene pentru ameliorare și instituțiilor de control abilitate.
reproducție în zootehnie, denumite în continuare OARZ, codul
(4) Numărul de ordine al stupului aparține materialului
formei asociative și numerele de ordine pentru stupi.
biologic existent în acesta.
Art. 2. — (1) Forma asociativă legal constituită completează
Art. 6. — Apicultorul este obligat să completeze în Carnetul
cererea de solicitare a codului formei asociative și de acordare
stupinei, la pagina ăFișa familiei de albine”, numărul de ordine al
a numerelor de ordine ale stupilor pentru membrii săi, conform
modelului prevăzut în anexa nr. 1, care se depune la OARZ stupului acordat de forma asociativă.
Art. 7. — (1) În cazul înstrăinării/vânzării/deteriorării stupului
județean, pe a cărui rază teritorială își are sediul, împreună cu
și, implicit, al pierderii materialului biologic existent în acesta,
documentele justificative.
(2) OARZ județene transmit solicitările ANARZ, care apicultorul anunță în termen de maximum 5 zile lucrătoare
soluționează cererile în termen de maximum 10 zile lucrătoare reprezentantul formei asociative, pentru a modifica în Registrul
de înregistrare numărul de ordine al stupului care nu mai există
de la înregistrarea acestora.
(3) ANARZ eliberează Certificatul de atestare a formei în stupina apicultorului.
(2) Apicultorul care cumpără material biologic, precum și
asociative, care cuprinde codul formei asociative și numerele de
ordine ce îi revin pentru identificarea stupilor, conform modelului stupi noi și/sau vechi care au sau care nu au număr de ordine
prevăzut în anexa nr. 2.
deja existent este obligat să anunțe în termen de maximum
Art. 3. — Documentele justificative care însoțesc cererea de 5 zile lucrătoare reprezentantul formei asociative pentru a primi
solicitare a codului formei asociative și de acordare a numerelor plăcuțe de identificare pentru stupii achiziționați.
de ordine ale stupilor sunt:
(3) În cazul pierderii/deteriorării plăcuței de identificare a
a) copii de pe actele de constituire a formei asociative legal stupului, apicultorul solicită reprezentantului formei asociative
constituite;
confecționarea unei noi plăcuțe de identificare, care să conțină
b) centralizatorul membrilor formei asociative pentru care
aceleași date ca plăcuța inițială.
solicită numere de ordine pentru identificarea stupilor, conform
Art. 8. — Numerele de ordine eliminate din stupina unui
modelului prevăzut în anexa nr. 3.
apicultor nu se mai atribuie niciodată de către forma asociativă.
Art. 4. — Codul formei asociative se acordă în ordinea
Art. 9. — Codurile județene utilizate în structura codului de
înregistrării cererii acesteia la ANARZ.
Art. 5. — (1) După primirea certificatului de atestare, forma identificare a stupilor sunt prevăzute în anexa nr. 5.
Art. 10. — Exemplul codului de identificare al unui stup este
asociativă legal constituită repartizează plăcuțele de identificare
prevăzut în anexa nr. 6.
a stupilor în maximum 30 de zile.
Art. 11. — Anexele nr. 1—6 fac parte integrantă din prezenta
(2) Forma asociativă legal constituită consemnează într-un
registru de înregistrare fiecare membru al acesteia și numerele procedură.
ANEXA Nr. 1
la Procedura de identificare a stupinelor și stupilor în Sistemul unitar

CERERE

de solicitare a codului formei asociative și de acordare a numerelor de ordine ale stupilor
1. Denumirea formei asociative legal constituite
2. Numele și prenumele reprezentantului legal
3. CNP al reprezentantului legal
4. CUI al formei asociative legal constituite
5. Adresa sediului formei asociative legal constituite

6. Codul poștal
7. Județul/sectorul
8. Telefon
9. Fax
10. E-mail
11. Adresa pentru corespondență (completați numai dacă ea diferă față de cea de la pct. 4—7)

14

MONITORUL OFICIAL AL ROMÂNIEI, PARTEA I, Nr. 388/2.VI.2011

Solicit eliberarea:
— codului formei asociative
— numerelor de ordine pentru ...... stupi
12. Numărul apicultorilor înscriși în forma asociativă
13. Numărul familiilor de albine deținut de membri asociați (apicultori)
Data:

Semnătura:

ANEXA Nr. 2*)
la Procedura de identificare a stupinelor și stupilor în Sistemul unitar

*) Anexa nr. 2 este reprodusă în facsimil.

15

MONITORUL OFICIAL AL ROMÂNIEI, PARTEA I, Nr. 388/2.VI.2011
ANEXA Nr. 3
la Procedura de identificare a stupinelor și stupilor în Sistemul unitar

Forma asociativă .........................................................
Codul formei asociative ...............................................
C E N T R A L I Z AT O R U L

membrilor formei asociative pentru care solicită numere de ordine pentru identificarea stupilor
Nr.
crt.

Numele și prenumele apicultorului

Adresa

Nr. de stupi deținuți

Nr. de ordine ale stupilor

1.
2.
3.
4.
5.
...
ANEXA Nr. 4
la Procedura de identificare a stupinelor și stupilor în Sistemul unitar

Forma asociativă .........................................................
Codul formei asociative ...............................................
REGISTRU DE ÎNREGISTRARE

a membrilor formei asociative și a numerelor de ordine acordate pentru identificarea stupilor
Nr.
crt.

Numele și
prenumele
apicultorului

CNP

Nr. de stupi
deținuți

Nr. de
înregistrare/autorizare
sanitară veterinară

Nr. de ordine
ale stupilor

Observații*

1.
2.
3.
4.
5.
...
* Se vor menționa schimbările care au loc în urma situațiilor de vânzare/cumpărare/înstrăinare/deteriorare a stupilor/familiilor
de albine.
ANEXA Nr. 5
la Procedura de identificare a stupinelor și stupilor în Sistemul unitar

CODURILE JUDEȚENE

utilizate în structura codului de identificare a stupilor
Nr.
crt.

Județul

Codul
județului

Nr.
crt.

Județul

Codul
județului

1.

ALBA

01

12.

CĂLĂRAȘI

12

2.

ARAD

02

13.

CLUJ

13

3.

ARGEȘ

03

14.

CONSTANȚA

14

COVASNA

15

4.

BACĂU

04

15.

5.

BIHOR

05

16.

DÂMBOVIȚA

16

6.

BISTRIȚA-NĂSĂUD

06

17.

DOLJ

17

7.

BOTOȘANI

07

18.

GALAȚI

18

8.

BRĂILA

08

19.

GIURGIU

19

BRAȘOV

09

20.

GORJ

20

10.

BUZĂU

10

21.

HARGHITA

21

11.

CARAȘ-SEVERIN

11

22.

HUNEDOARA

22

9.

16

MONITORUL OFICIAL AL ROMÂNIEI, PARTEA I, Nr. 388/2.VI.2011

Nr.
crt.

Județul

Codul
județului

Nr.
crt.

Județul

Codul
județului

23.

IALOMIȚA

23

33.

SĂLAJ

33

24.

IAȘI

24

34.

SIBIU

34

25.

ILFOV

25

35.

SUCEAVA

35

26.

MARAMUREȘ

26

36.

TELEORMAN

36

27.

MEHEDINȚI

27

37.

TIMIȘ

37

28.

MUREȘ

28

38.

TULCEA

38

29.

NEAMȚ

29

39.

VASLUI

39

30.

OLT

30

40.

VÂLCEA

40

31.

PRAHOVA

31

41.

VRANCEA

41

32.

SATU MARE

32

42.

BUCUREȘTI

42

ANEXA Nr. 6
la Procedura de identificare a stupinelor și stupilor în Sistemul unitar

Exemplu: Codul de identificare al unui stup se va citi conform tabelului de mai jos:
Tipul mijlocului de identificare

Codul de identificare a stupului

Interpretarea caracterelor înscrise pe plăcuța
de identificare și a codului de identificare

Plăcuța de identificare

01-001-000001

01 — codul județului
001—999 — codul formei asociative
000001—999999 — numărul de ordine al stupului

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 388/2.VI.2011 conține 16 pagini.

Prețul: 3,20 lei

&JUYDGY|523494]
ISSN 1453—4495

