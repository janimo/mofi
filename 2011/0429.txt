Anul 179 (XXIII) — Nr. 429

PARTEA I

LEGI, DECRETE, HOTĂRÂRI ȘI ALTE ACTE

Luni, 20 iunie 2011

SUMAR
Nr.

98.

557.

106.
565.

115.
574.

118.

577.

555.

Pagina
LEGI ȘI DECRETE
— Lege pentru aprobarea Ordonanței de urgență a
Guvernului nr. 95/2009 privind modificarea și
completarea Legii nr. 370/2004 pentru alegerea
Președintelui României ..............................................
— Decret privind promulgarea Legii pentru aprobarea
Ordonanței de urgență a Guvernului nr. 95/2009
privind modificarea și completarea Legii nr. 370/2004
pentru alegerea Președintelui României ....................

— Lege pentru modificarea și completarea Legii
nr. 279/2005 privind ucenicia la locul de muncă ........
— Decret privind promulgarea Legii pentru modificarea
și completarea Legii nr. 279/2005 privind ucenicia la
locul de muncă ..........................................................

— Lege pentru completarea Legii nr. 95/2006 privind
reforma în domeniul sănătății ....................................
— Decret privind promulgarea Legii pentru
completarea Legii nr. 95/2006 privind reforma în
domeniul sănătății ......................................................

— Lege privind aprobarea Ordonanței de urgență a
Guvernului nr. 125/2010 pentru modificarea și
completarea Legii nr. 268/2001 privind privatizarea
societăților comerciale ce dețin în administrare terenuri
proprietate publică și privată a statului cu destinație
agricolă și înființarea Agenției Domeniilor Statului ....
— Decret pentru promulgarea Legii privind aprobarea
Ordonanței de urgență a Guvernului nr. 125/2010
pentru modificarea și completarea Legii nr. 268/2001
privind privatizarea societăților comerciale ce dețin în
administrare terenuri proprietate publică și privată a
statului cu destinație agricolă și înființarea Agenției
Domeniilor Statului ....................................................

— Decret pentru supunerea spre ratificare
Parlamentului a Protocolului privind conservarea
biodiversității și a cadrului natural al Mării Negre,
semnat la Sofia la 14 iunie 2002, la Convenția privind
protecția Mării Negre împotriva poluării, semnată la
București la 21 aprilie 1992 ........................................

Nr.
556.

2–3
38.
3

4–5
577.
6

6

593.
594.

7

7

8

68.

409.

412.

413.
8

Pagina
— Decret privind supunerea spre ratificare
Parlamentului a Acordului multilateral dintre statele din
sud-estul Europei pentru aplicarea Convenției privind
evaluarea impactului asupra mediului în context
transfrontieră, semnat la București la 20 mai 2008 ....

9

HOTĂRÂRI ALE SENATULUI
— Hotărâre cu privire la Cartea Albă intitulată ăFoaie
de parcurs pentru un spațiu european unic al
transporturilor — către un sistem de transport
competitiv și eficient din punctul de vedere al
resurselor” COM (2011) 144 final ..............................

9–10

HOTĂRÂRI ALE GUVERNULUI ROMÂNIEI
— Hotărâre pentru modificarea și completarea unor
anexe la Hotărârea Guvernului nr. 1.347/2001 privind
atestarea domeniului public al județului Bacău, precum
și al municipiilor, orașelor și comunelor din județul
Bacău ........................................................................
— Hotărâre privind organizarea și funcționarea
Institutului Național al Patrimoniului ..........................
— Hotărâre privind donarea unor bunuri mobile
aparținând domeniului privat al statului, aflate în
administrarea Ministerului Apărării Naționale, Oficiul
Național pentru Cultul Eroilor, către Ministerul Apărării
al Republicii Franceze, Direcția Necropolelor de
Război și a Înaltelor Locuri de Memorie Națională,
respectiv către Primăria Localității Perkupa, Regiunea
Borsod-Abauj-Zemplen, Republica Ungară................

13–14

DECIZII ALE PRIMULUI-MINISTRU
— Decizie privind numirea domnului Lucaciu MarcelSorin în funcția de inspector general al Inspectoratului
General pentru Situații de Urgență ............................

14

ACTE ALE COMISIEI DE SUPRAVEGHERE
A ASIGURĂRILOR
— Decizie privind autorizarea funcționării ca broker de
asigurare a Societății Comerciale TRUST BROKERS
BROKER DE ASIGURARE — S.R.L. ........................
— Decizie privind autorizarea funcționării ca broker de
asigurare a Societății Comerciale CONSTANTINESCU
BROKER DE ASIGURARE — S.R.L. ........................
— Decizie privind autorizarea funcționării ca broker de
asigurare a Societății Comerciale GEMARAL BROKER
DE ASIGURARE — S.R.L. ........................................

10
11–13

15

15

16

2

MONITORUL OFICIAL AL ROMÂNIEI, PARTEA I, Nr. 429/20.VI.2011

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru aprobarea Ordonanței de urgență a Guvernului nr. 95/2009 privind modificarea
și completarea Legii nr. 370/2004 pentru alegerea Președintelui României
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 95 din 2 septembrie 2009 privind modificarea și
completarea Legii nr. 370/2004 pentru alegerea Președintelui
României, publicată în Monitorul Oficial al României, Partea I,
nr. 608 din 3 septembrie 2009, cu următoarele modificări și
completări:
1. La articolul I punctul 4, alineatul (2) al articolului 4 se
modifică și va avea următorul cuprins:
ă(2) În situațiile prevăzute la art. 97 alin. (1) din Constituția
României, republicată, data alegerilor va fi stabilită, prin
hotărâre, și adusă la cunoștința publică de Guvern în cel mult
30 de zile de la data la care a intervenit vacanța funcției.”
2. La articolul I punctul 19, alineatul (3) al articolului 12
se modifică și va avea următorul cuprins:
ă(3) Cu cel puțin 15 zile înaintea datei alegerilor, macheta
buletinului de vot se prezintă de Regia Autonomă «Monitorul
Oficial» membrilor Biroului Electoral Central. Operațiunea de
prezentare a buletinului de vot se consemnează într-un procesverbal care se semnează de toate persoanele prezente.
Eventualele obiecții se formulează pe loc, obiecțiile ulterioare
nemaifiind luate în considerare. Membrii Biroului Electoral
Central trebuie să solicite Regiei Autonome «Monitorul Oficial»
modificarea machetei și tipărirea corectă a buletinelor de vot,
dacă numele și prenumele candidaților, ordinea de înscriere a
acestora, precum și semnele electorale sunt incorect imprimate
ori nu sunt vizibile.”
3. La articolul I punctul 25, litera a) a alineatului (1) al
articolului 18 se modifică și va avea următorul cuprins:
ăa) ale electoratului — de a primi informații corecte, astfel
încât să își poată exercita dreptul de vot în cunoștință de
cauză;”.
4. La articolul I punctul 26, alineatul (3) al articolului 19
se modifică și va avea următorul cuprins:
ă(3) Cu 48 de ore înainte de ziua votării este interzisă
prezentarea de sondaje de opinie, televoturi sau anchete cu
conținut electoral făcute pe stradă.”
5. La articolul I punctul 27, alineatul (1) al articolului 193
se modifică și va avea următorul cuprins:
ăArt. 193. — (1) Birourile electorale județene, birourile
electorale ale sectoarelor municipiului București și biroul
electoral pentru secțiile de votare din străinătate veghează la
corecta desfășurare a campaniei electorale, soluționând, prin
decizii, plângerile cu privire la campania electorală. Decizia se
aduce la cunoștința publică prin afișare la loc vizibil la sediul
biroului electoral emitent.”
6. La articolul I punctul 28, alineatele (5), (10) și (11) ale
articolului 194 se modifică și vor avea următorul cuprins:
ă(5) În ziua votării activitatea biroului electoral al secției de
votare începe la ora 6,00. Președintele biroului electoral al
secției de votare, în prezenta celorlalți membri și, după caz, a
persoanelor acreditate, verifică urnele, copiile listelor electorale
permanente, buletinele de vot și ștampilele, consemnând la
pct. e) și i) din procesul-verbal prevăzut la art. 21 alin. (1)

numărul buletinelor de vot primite, respectiv numărul ștampilelor
cu mențiunea «VOTAT» primite. Pe măsură ce deschide
pachetele sigilate, președintele asigură aplicarea ștampilei de
control pe ultima pagină a fiecărui buletin de vot din acestea.
După încheierea acestor operațiuni, președintele închide și
sigilează urnele prin aplicarea ștampilei de control pe toate
deschizăturile acestora, cu excepția fantei prin care se introduc
buletinele de vot. Lipsa unor buletine de vot se consemnează la
pct. j) al procesului-verbal prevăzut la art. 21 alin. (1).
..................................................................................................
(10) În afară de membrii biroului electoral al secției de votare,
de candidați și de persoanele acreditate, nicio altă persoană nu
poate staționa în locurile publice din zona de votare sau în
localul de vot mai mult decât timpul necesar pentru votare.
(11) Pe durata votării se interzice membrilor birourilor
electorale ale secțiilor de votare, persoanelor însărcinate cu
menținerea ordinii, persoanelor acreditate și operatorilor de
sondaj ai institutelor de sondare a opiniei publice sau ai
societăților comerciale ori organizațiilor neguvernamentale să
poarte ecusoane, insigne sau alte însemne de propagandă
electorală.”
7. La articolul I punctul 28, alineatele (8) și (16) ale
articolului 195 se modifică și vor avea următorul cuprins:
ă(8) Prezența oricărei persoane în cabinele de vot, în afara
celei care votează, este interzisă. Alegătorul care, din motive
temeinice, constatate de președintele biroului electoral al secției
de votare, nu poate să voteze singur are dreptul să cheme în
cabina de votare un însoțitor ales de el, pentru a-l ajuta. Acesta
nu poate fi din rândul persoanelor acreditate, al membrilor
biroului electoral al secției de votare sau al candidaților.
..................................................................................................
(16) În timpul suspendării, urnele de votare, ștampilele,
buletinele de vot și celelalte documente și materiale ale biroului
electoral al secției de votare vor rămâne sub pază permanentă.
În timpul suspendării nu poate părăsi sala de votare mai mult
de jumătate din numărul membrilor biroului electoral al secției
de votare în același timp. Candidații și persoanele acreditate
care asistă la votare nu pot fi obligate să părăsească sala de
votare în acest timp.”
8. La articolul I punctul 29, litera c) a alineatului (1) al
articolului 20 se modifică și va avea următorul cuprins:
ăc) stabilește numărul alegatorilor înscriși în copia listei
electorale permanente; este interzis, cu excepția prevăzută la
art. 195 alin. (6), sub sancțiunea legii, ca pe aceste documente
să existe ștersături, modificări sau completări; rezultatul
numărării se va înscrie la pct. a) din procesul-verbal prevăzut la
art. 21 alin. (1);”.
9. La articolul I, după punctul 32 se introduce un nou
punct, punctul 321, cu următorul cuprins:
ă321. La articolul 24, alineatul (2) se modifică și va avea
următorul cuprins:
«(2) Cererea de anulare a alegerilor se poate face de
partidele politice, alianțele politice, alianțele electorale,

MONITORUL OFICIAL AL ROMÂNIEI, PARTEA I, Nr. 429/20.VI.2011
organizațiile cetățenilor aparținând minorităților naționale
reprezentate în Consiliul Minorităților Naționale și de candidații
care au participat la alegeri, în termen de cel mult 3 zile de la
închiderea votării; cererea trebuie motivată și însoțită de
dovezile pe care se întemeiază.»”
10. La articolul I punctul 35, partea introductivă și literele
e), r) și ț) ale articolului 261 se modifică și vor avea
următorul cuprins:
ăArt. 261. — Constituie contravenții, dacă acestea nu
constituie infracțiuni, următoarele fapte:
..............................................................................................
e) necomunicarea către judecătorii și către Direcția pentru
Evidența Persoanelor și Administrarea Bazelor de Date a
modificărilor operate în exemplarul listei electorale permanente
existente la primărie;
...............................................................................................
r) refuzul de a înmâna buletinul de vot și ștampila cu
mențiunea «VOTAT» alegătorului care a semnat în copia de pe
lista electorală permanentă sau, după caz, în tabelul electoral;
înmânarea buletinului de vot unui alegător care nu prezintă actul
de identitate ori care refuză să semneze pentru primirea
acestora în copia de pe lista electorală permanentă sau în
tabelul electoral în care este înscris; nerespectarea dispozițiilor
art. 195 alin. (8) privind prezența altor persoane în cabina de vot;
...............................................................................................
ț) purtarea pe durata votării de către membrii birourilor
electorale ale secțiilor de votare, persoanele însărcinate cu
paza, persoanele acreditate sau de către operatorii de sondaj
ai institutelor de sondare a opiniei publice sau ai societăților
comerciale ori ai organizațiilor neguvernamentale de ecusoane,
insigne ori alte însemne de propagandă electorală;”.

3

11. La articolul I punctul 35, după litera aa) a
articolului 261 se introduc două noi litere, literele ab) și ac),
cu următorul cuprins:
ăab) nerespectarea dispozițiilor art. 194 alin. (4);
ac) nerespectarea dispozițiilor art. 20 alin. (1) lit. c).”
12. La articolul I punctul 35, alineatul (1) și litera b) a
alineatului (2) ale articolului 262 se modifică și vor avea
următorul cuprins:
ăArt. 262. — (1) Contravențiile prevăzute la art. 261 lit. b), c),
d), e), g), j), k), l), m), o), p), ș), ț), u), v), z), ab) și ac) se
sancționează cu amendă de la 1.000 lei la 2.500 lei, cele de la
lit. f), h), q), t), w), x) și aa), cu amendă de la 1.500 lei la
4.500 lei, cele de la lit. a), i), n), r), s) și y), cu amendă de la
4.500 lei la 10.000 lei.
..............................................................................................
b) președintele biroului electoral județean, biroului electoral
al sectorului municipiului București sau al biroului electoral
pentru secțiile de votare din străinătate, pentru faptele prevăzute
la art. 261 lit. j), p), ș), ab) și ac);”.
13. La articolul I punctul 35, alineatul (1) al articolului 263
se modifică și va avea următorul cuprins:
ăArt. 263. — (1) Împiedicarea, prin orice mijloace, a liberului
exercițiu al dreptului de vot sau de a fi ales se pedepsește cu
închisoarea de la 6 luni la 3 ani.”
14. La articolul I punctul 35, articolul 2610 se modifică și
va avea următorul cuprins:
ăArt. 2610. — Bunurile și banii destinați sau folosiți la
săvârșirea contravențiilor prevăzute la art. 261 sau a
infracțiunilor prevăzute la art. 263—268 ori rezultate din
comiterea acestora se confiscă.”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 15 iunie 2011.
Nr. 98.
PREȘEDINTELE ROMÂNIEI

DECRET
privind promulgarea Legii pentru aprobarea
Ordonanței de urgență a Guvernului nr. 95/2009
privind modificarea și completarea Legii nr. 370/2004
pentru alegerea Președintelui României
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru aprobarea Ordonanței de urgență
a Guvernului nr. 95/2009 privind modificarea și completarea Legii nr. 370/2004
pentru alegerea Președintelui României și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 10 iunie 2011.
Nr. 557.

4

MONITORUL OFICIAL AL ROMÂNIEI, PARTEA I, Nr. 429/20.VI.2011
PARLAMENTUL ROMÂNIEI

C A M E R A D E P U TA Ț I L O R

S E N AT U L

LEGE
pentru modificarea și completarea Legii nr. 279/2005 privind ucenicia la locul de muncă
Parlamentul României adoptă prezenta lege.
Art. I. — Legea nr. 279/2005 privind ucenicia la locul de
muncă, publicată în Monitorul Oficial al României, Partea I,
nr. 907 din 11 octombrie 2005, cu modificările și completările
ulterioare, se modifică și se completează după cum urmează:
1. Articolul 3 se modifică și va avea următorul cuprins:
ăArt. 3. — (1) Angajatorul are obligația de a desemna un
coordonator de ucenicie pentru formarea profesională a
ucenicului realizată în baza unui contract de ucenicie la locul de
muncă.
(2) Coordonatorul de ucenicie este salariat al angajatorului
care organizează ucenicia la locul de muncă.
(3) În cazul în care ucenicia la locul de muncă este
organizată de către un întreprinzător persoană fizică, în
condițiile legii, coordonatorul de ucenicie este chiar
întreprinzătorul persoană fizică.”
2. La articolul 4, alineatul (2) se modifică și va avea
următorul cuprins:
ă(2) Încheierea, executarea, modificarea, suspendarea și
încetarea contractului de ucenicie la locul de muncă se fac în
condițiile respectării reglementărilor Legii nr. 53/2003 — Codul
muncii, republicată, referitoare la ucenicie și la contractul
individual de muncă.”
3. La articolul 4, după alineatul (3) se introduce un nou
alineat, alineatul (31), cu următorul cuprins:
ă(31) Anterior începerii activității, contractul de ucenicie la
locul de muncă se înregistrează și în registrul general de
evidență a salariaților, care se transmite inspectoratului teritorial
de muncă.”
4. La articolul 4, alineatul (4) se modifică și va avea
următorul cuprins:
ă(4) Pe lângă elementele obligatorii ale contractului individual
de muncă, contractul de ucenicie la locul de muncă cuprinde și
clauze cu privire la:
a) calificarea pe care urmează să o dobândească ucenicul;
b) numele coordonatorului de ucenicie și calificarea acestuia;
c) locul/locurile în care se desfășoară activitatea de formare
profesională;
d) durata necesară pregătirii teoretice și practice prin
ucenicie la locul de muncă;
e) alte clauze potrivit legii.”
5. Articolul 6 se modifică și va avea următorul cuprins:
ăArt. 6. — (1) Prin derogare de la prevederile Ordonanței de
urgență a Guvernului nr. 44/2008 privind desfășurarea
activităților economice de către persoanele fizice autorizate,
întreprinderile individuale și întreprinderile familiale, cu
modificările și completările ulterioare, poate încheia contracte
de ucenicie la locul de muncă și:
a) persoana fizică autorizată, dacă face dovada că prestează
de cel puțin un an activitatea pentru care a fost autorizată;
b) întreprinderea familială, prin reprezentantul acesteia, dacă
face dovada că prestează de cel puțin un an activitatea pentru
care s-a constituit ca întreprindere familială.
(2) Persoana fizică autorizată și întreprinderea familială pot
organiza ucenicie la locul de muncă pentru maximum 3 ucenici
care se pregătesc concomitent și numai pentru nivelul 1 de
calificare, potrivit dispozițiilor legale.

(3) Persoana fizică autorizată sau, după caz, reprezentantul
desemnat al întreprinderii familiale pregătește ucenici având în
același timp și calitatea de coordonator de ucenicie.
(4) Dispozițiile prezentei legi referitoare la încheierea
contractului de ucenicie la locul de muncă sunt aplicabile și în
cazul raporturilor de muncă ale ucenicilor încadrați de asociațiile
cooperatiste, reglementate prin legi speciale.”
6. La articolul 7, alineatul (1) se modifică și va avea
următorul cuprins:
ăArt. 7. — (1) Durata contractului de ucenicie la locul de
muncă nu poate fi mai mare de 3 ani și mai mică de 12 luni.”
7. La articolul 7, alineatele (7) și (8) se abrogă.
8. La articolul 8, alineatul (2) se modifică și va avea
următorul cuprins:
ă(2) La încheierea contractului de ucenicie, părțile pot
conveni ca, la încetarea acestuia, activitatea să poată continua
prin încheierea unui contract individual de muncă pentru
exercitarea ocupației în care ucenicul va fi calificat.”
9. Articolul 10 se modifică și va avea următorul cuprins:
ăArt. 10. — În vederea formării profesionale a ucenicului,
angajatorul are obligația să asigure ucenicului accesul la
pregătire teoretică și practică, precum și toate condițiile
necesare astfel încât coordonatorul de ucenicie să își
îndeplinească sarcinile în ceea ce privește formarea ucenicului.”
10. Capitolul IV ăAutorizarea angajatorului și atestarea
maistrului de ucenicie”, cuprinzând articolele 11—13, se
abrogă.
11. Articolul 15 se modifică și va avea următorul cuprins:
ăArt. 15. — (1) Pregătirea ucenicului se desfășoară în locuri
de muncă care să permită dobândirea tuturor competențelor
prevăzute de standardul ocupațional, respectiv de standardul
de pregătire profesională.
(2) Este interzisă utilizarea ucenicilor la prestarea altor
activități și/sau exercitarea altor atribuții în afara celor care au ca
obiect pregătirea teoretică și practică conform contractului de
ucenicie la locul de muncă.”
12. Articolul 16 se modifică și va avea următorul cuprins:
ăArt. 16. — (1) Angajatorul are obligația de a organiza
evaluarea pregătirii teoretice și practice a ucenicului, printr-un
centru de evaluare și certificare a competențelor profesionale
obținute pe alte căi decât cele formale, și de a suporta costurile
evaluării și certificării formării profesionale prin ucenicie la locul
de muncă.
(2) Evaluarea și certificarea formării profesionale prin
ucenicie la locul de muncă se realizează în conformitate cu
prevederile legale în vigoare privind competențele obținute în
sistem nonformal și informal.
(3) În cazul în care ucenicul nu a obținut competențele
profesionale specifice programului de formare prin ucenicie, în
condițiile alin. (1), evaluarea acestuia se mai poate face o
singură dată, în termen de 60 de zile de la data comunicării
deciziei Comisiei de evaluare, eliberată potrivit legii.
(4) În situația prevăzută la alin. (3), contractul de ucenicie la
locul de muncă se poate prelungi, în mod corespunzător, cu cel
mult 60 de zile.”

MONITORUL OFICIAL AL ROMÂNIEI, PARTEA I, Nr. 429/20.VI.2011
13. După articolul 16 se introduce un nou articol,
articolul 161, cu următorul cuprins:
ăArt. 161. — Ucenicul are următoarele obligații:
a) de a se forma profesional în scopul obținerii Certificatului
de
competențe
profesionale,
corespunzător
tuturor
competențelor profesionale specifice acelei ocupații sau
calificări, în conformitate cu standardul ocupațional, respectiv
standardul de pregătire profesională;
b) de a participa la procesul de evaluare și de a depune toate
diligențele necesare în vederea obținerii certificatului prevăzut la
lit. a).”
14. Articolul 17 se modifică și va avea următorul cuprins:
ăArt. 17. — (1) Angajatorul care încheie un contract de
ucenicie la locul de muncă, conform prezentei legi, poate primi
lunar, la cerere, din bugetul asigurărilor pentru șomaj, pe
perioada derulării contractului de ucenicie, pentru acel ucenic, o
sumă egală cu 60% din valoarea indicatorului social de referință
al asigurărilor pentru șomaj și stimulării ocupării forței de muncă
în vigoare, prevăzut de Legea nr. 76/2002 privind sistemul
asigurărilor pentru șomaj și stimularea ocupării forței de muncă,
cu modificările și completările ulterioare.
(2) Prevederile alin. (1) nu se aplică:
a) pe perioada de probă prevăzută în cuprinsul contractului
de ucenicie la locul de muncă;
b) pe perioada în care raporturile de muncă sunt suspendate;
c) pe perioada de prelungire a contractului de ucenicie,
prevăzută la art. 16 alin. (4).
(3) Suma lunară prevăzută la alin. (1) se acordă angajatorilor
proporțional cu timpul efectiv lucrat de ucenic, precum și pentru
perioada concediului anual de odihnă al ucenicului.”
15. Articolul 19 se modifică și va avea următorul cuprins:
ăArt. 19. — Modul de acordare a sumei prevăzute la art. 17
alin. (1), din bugetul asigurărilor pentru șomaj, se stabilește prin
normele metodologice de aplicare a prezentei legi.”
16. Articolul 21 se modifică și va avea următorul cuprins:
ăArt. 21. — (1) În scopul asigurării formării profesionale a
ucenicilor, angajatorii care beneficiază de facilitățile prevăzute la
art. 17 sunt obligați să mențină raporturile de muncă ale
acestora pe perioada contractului de ucenicie la locul de muncă
încheiat.
(2) În situația în care ucenicul nu obține nici a doua oară
Certificatul de competențe profesionale, angajatorul este obligat
să restituie, în totalitate, agenției pentru ocuparea forței de
muncă județene, respectiv a municipiului București sumele
încasate de la bugetul asigurărilor pentru șomaj pentru
respectivul ucenic, plus dobânda de referință a Băncii Naționale
a României, în vigoare la data primirii celei de-a doua decizii a
Comisiei de evaluare, eliberată potrivit legii.

5

(3) În situația în care contractul de ucenicie la locul de muncă
încetează anterior datei prevăzute în contract, angajatorul este
obligat să restituie agenției pentru ocuparea forței de muncă
județene, respectiv a municipiului București sumele încasate de
la bugetul asigurărilor pentru șomaj pentru respectivul ucenic,
plus dobânda de referință a Băncii Naționale a României, în
vigoare la data încetării contractului de ucenicie, dacă încetarea
acestuia a avut loc din motivele prevăzute la art. 55 lit. b), art. 56
alin. (1) lit. d) și art. 65 alin. (1) din Legea nr. 53/2003 — Codul
muncii, republicată.
(4) Pentru sumele restituite în condițiile alin. (2), angajatorul
are drept de regres împotriva ucenicului care, cu rea-credință
sau din neglijență, nu își îndeplinește obligația prevăzută la
art. 161 lit. b).”
17. La articolul 23, alineatul (2) se abrogă.
18. Articolul 24 se modifică și va avea următorul cuprins:
ăArt. 24. — Ministerul Muncii, Familiei și Protecției Sociale,
prin agențiile pentru prestații sociale județene, respectiv a
municipiului București, exercită controlul asupra modului în care
este organizată și se desfășoară ucenicia la locul de muncă.”
19. Articolul 26 se modifică și va avea următorul cuprins:
ăArt. 26. — Constituie contravenție și se sancționează de
către persoanele stabilite cu atribuții de control conform art. 23,
cu amendă de 10.000 lei, încălcarea dispozițiilor prevăzute la
art. 3, art. 4 alin. (3), art. 5 alin. (1), (2) și (4), art. 6 alin. (2) și (3),
art. 7 alin. (1), (2), (4)—(6), art. 9, art. 10, art. 15 alin. (2) și
art. 16.”
20. Articolul 28 se modifică și va avea următorul cuprins:
ăArt. 28. — Măsurile de natura ajutorului de stat sunt
notificate de Ministerul Muncii, Familiei și Protecției Sociale,
potrivit legislației în vigoare, și se vor acorda numai după
autorizare, în condițiile legii.”
Art. II. — Prevederile art. I intră în vigoare la 30 de zile de la
data publicării prezentei legi în Monitorul Oficial al României,
Partea I.
Art. III. — În termen de 30 de zile de la data publicării
prezentei legi în Monitorul Oficial al României, Partea I,
Ministerul Muncii, Familiei și Protecției Sociale va elabora și va
supune spre aprobare modificarea și completarea Normelor
metodologice de aplicare a prevederilor Legii nr. 279/2005
privind ucenicia la locul de muncă, aprobate prin Hotărârea
Guvernului nr. 234/2006, cu modificările și completările
ulterioare.
Art. IV. — Legea nr. 279/2005 privind ucenicia la locul de
muncă, cu modificările și completările ulterioare, inclusiv cu cele
aduse prin prezenta lege, se va republica în Monitorul Oficial al
României, Partea I, dându-se textelor o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 15 iunie 2011.
Nr. 106.

6

MONITORUL OFICIAL AL ROMÂNIEI, PARTEA I, Nr. 429/20.VI.2011
PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 279/2005 privind ucenicia la locul de muncă
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru modificarea și completarea Legii
nr. 279/2005 privind ucenicia la locul de muncă și se dispune publicarea acestei
legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 10 iunie 2011.
Nr. 565.

PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru completarea Legii nr. 95/2006 privind reforma în domeniul sănătății
Parlamentul României adoptă prezenta lege.
Articol unic. — După articolul 744 din Legea nr. 95/2006
privind reforma în domeniul sănătății, publicată în Monitorul
Oficial al României, Partea I, nr. 372 din 28 aprilie 2006, cu
modificările și completările ulterioare, se introduce un nou
articol, articolul 7441, cu următorul cuprins:
ăArt. 7441. — (1) În cazul autorizațiilor de punere pe piață
acordate înainte de 1 ianuarie 1998 pentru medicamentele
autorizate doar în România, pentru reglementarea modificărilor
condițiilor pentru autorizația de punere pe piață se aplică
normele naționale aprobate prin ordin al ministrului sănătății.
(2) În cazul în care pentru medicamentele autorizate doar în
România, conform dispozițiilor prevăzute la alin. (1), se acordă
ulterior o autorizație de punere pe piață într-un alt stat membru
al Uniunii Europene, medicamentelor respective, de la data

acordării acelor autorizații, li se aplică prevederile
Regulamentului (CE) nr. 1.234/2008 al Comisiei din
24 noiembrie 2008 privind examinarea modificării condițiilor
autorizațiilor de punere pe piață acordate pentru medicamentele
de uz uman și veterinar.”

*
Prezenta lege transpune prevederile art. 2 pct. 1 din Directiva
2009/53/CE a Parlamentului European și a Consiliului din
18 iunie 2009, de modificare a Directivei 2001/82/CE și a
Directivei 2001/83/CE în ceea ce privește modificări ale
condițiilor autorizațiilor de introducere pe piață pentru
medicamente, publicată în Jurnalul Oficial al Uniunii Europene
seria L, nr. 168 din 30 iunie 2009.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 15 iunie 2011.
Nr. 115.

MONITORUL OFICIAL AL ROMÂNIEI, PARTEA I, Nr. 429/20.VI.2011

7

PREȘEDINTELE ROMÂNIEI

DECRET
privind promulgarea Legii pentru completarea
Legii nr. 95/2006 privind reforma în domeniul sănătății
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru completarea Legii nr. 95/2006
privind reforma în domeniul sănătății și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 10 iunie 2011.
Nr. 574.

PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea Ordonanței de urgență a Guvernului nr. 125/2010
pentru modificarea și completarea Legii nr. 268/2001 privind privatizarea societăților comerciale
ce dețin în administrare terenuri proprietate publică și privată a statului cu destinație agricolă
și înființarea Agenției Domeniilor Statului
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 125 din 28 decembrie 2010 pentru modificarea
și completarea Legii nr. 268/2001 privind privatizarea societăților
comerciale ce dețin în administrare terenuri proprietate publică
și privată a statului cu destinație agricolă și înființarea Agenției
Domeniilor Statului, publicată în Monitorul Oficial al României,
Partea I, nr. 888 din 30 decembrie 2010, cu următoarea
completare:
— La articolul I, după punctul 2 se introduce un nou
punct, punctul 21, cu următorul cuprins:
ă21. După articolul 213 se introduc trei noi articole,
articolele 214—216, cu următorul cuprins:
«Art. 214. — Agenția Domeniilor Statului va concesiona prin
atribuire directă bunurile imobile — clădiri și terenuri aferente —
proprietate privată a statului persoanelor fizice/persoanelor
juridice organizate în formele prevăzute de legislația în vigoare,
care desfășoară activități sanitar-veterinare de interes public
național și care au fost selectate de Autoritatea Națională

Sanitară Veterinară și pentru Siguranța Alimentelor potrivit
procedurii privind achizițiile publice prevăzute de Ordonanța de
urgență a Guvernului nr. 34/2006 privind atribuirea contractelor
de achiziție publică, a contractelor de concesiune de lucrări
publice și a contractelor de concesiune de servicii, aprobată cu
modificări și completări prin Legea nr. 337/2006, cu modificările
și completările ulterioare.
Art. 215. — Concesionarea prin atribuire directă a bunurilor
imobile — clădiri și terenuri aferente — proprietate privată a
statului, potrivit art. 214, se face pe perioada atribuirii
contractelor de achiziție publică al căror obiect este reprezentat
de activitățile sanitar-veterinare de interes public național, la
propunerea direcțiilor sanitar-veterinare și pentru siguranța
alimentelor județene, respectiv a municipiului București.
Art. 216. — În cazul concesionării prin atribuire directă potrivit
art. 214, persoanelor fizice/persoanelor juridice care desfășoară
activități sanitar-veterinare de interes public național și care au
fost selectate de Autoritatea Națională Sanitară Veterinară și
pentru Siguranța Alimentelor, nivelul redevenței se aprobă de
către Comitetul de privatizare, concesionare și arendare.»”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 15 iunie 2011.
Nr. 118.

8

MONITORUL OFICIAL AL ROMÂNIEI, PARTEA I, Nr. 429/20.VI.2011
PREȘEDINTELE ROMÂNIEI

DECRET
pentru promulgarea Legii privind aprobarea
Ordonanței de urgență a Guvernului nr. 125/2010
pentru modificarea și completarea Legii nr. 268/2001
privind privatizarea societăților comerciale
ce dețin în administrare terenuri proprietate publică
și privată a statului cu destinație agricolă
și înființarea Agenției Domeniilor Statului
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței de urgență
a Guvernului nr. 125/2010 pentru modificarea și completarea Legii nr. 268/2001
privind privatizarea societăților comerciale ce dețin în administrare terenuri
proprietate publică și privată a statului cu destinație agricolă și înființarea Agenției
Domeniilor Statului și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 10 iunie 2011.
Nr. 577.

PREȘEDINTELE ROMÂNIEI

DECRET
pentru supunerea spre ratificare Parlamentului a Protocolului
privind conservarea biodiversității și a cadrului natural
al Mării Negre, semnat la Sofia la 14 iunie 2002, la Convenția
privind protecția Mării Negre împotriva poluării,
semnată la București la 21 aprilie 1992
În temeiul prevederilor art. 91 alin. (1) și ale art. 100 din Constituția României,
republicată, precum și ale art. 19 alin. (1) lit. a) din Legea nr. 590/2003 privind
tratatele,
la propunerea Guvernului, potrivit Hotărârii nr. E 103 din 11 mai 2011,
Președintele României d e c r e t e a z ă:
Articol unic. — Se supune spre ratificare Parlamentului Protocolul privind
conservarea biodiversității și a cadrului natural al Mării Negre, semnat la Sofia la
14 iunie 2002, la Convenția privind protecția Mării Negre împotriva poluării,
semnată la București la 21 aprilie 1992, și se dispune publicarea prezentului decret
în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 10 iunie 2011.
Nr. 555.

MONITORUL OFICIAL AL ROMÂNIEI, PARTEA I, Nr. 429/20.VI.2011

9

PREȘEDINTELE ROMÂNIEI

DECRET
privind supunerea spre ratificare Parlamentului
a Acordului multilateral dintre statele din sud-estul Europei
pentru aplicarea Convenției privind evaluarea impactului
asupra mediului în context transfrontieră, semnat la București
la 20 mai 2008
În temeiul prevederilor art. 91 alin. (1) și ale art. 100 din Constituția României,
republicată, precum și ale art. 19 alin. (1) lit. a) din Legea nr. 590/2003 privind
tratatele,
la propunerea Guvernului, potrivit Hotărârii nr. E 104 din 11 mai 2011,
Președintele României d e c r e t e a z ă:
Articol unic. — Se supune spre ratificare Parlamentului Acordul multilateral
dintre statele din sud-estul Europei pentru aplicarea Convenției privind evaluarea
impactului asupra mediului în context transfrontieră, semnat la București la 20 mai
2008, și se dispune publicarea prezentului decret în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 10 iunie 2011.
Nr. 556.

HOTĂRÂRI ALE SENATULUI
PARLAMENTUL ROMÂNIEI
S E N AT U L

HOTĂRÂRE
cu privire la Cartea Albă intitulată ăFoaie de parcurs pentru un spațiu european unic
al transporturilor — către un sistem de transport competitiv și eficient din punctul de vedere
al resurselor” COM (2011) 144 final
Având în vedere Raportul Comisiei economice, industrii și servicii nr. XX/205 din 12 mai 2011,
în temeiul dispozițiilor art. 67 și art. 148 alin. (2) și (3) din Constituția României, republicată, și ale Protocolului (nr. 1) anexat
Tratatului de la Lisabona de modificare a Tratatului privind Uniunea Europeană și a Tratatului de instituire a Comunității Europene,
semnat la Lisabona la 13 decembrie 2007, ratificat prin Legea nr. 13/2008,
Senatul adoptă prezenta hotărâre.
Art. 1. — Cu privire la Cartea Albă ăFoaie de parcurs pentru
un spațiu european unic al transporturilor — către un sistem de
transport competitiv și eficient din punctul de vedere al
resurselor, punctul de vedere al Senatului este următorul:
a) susține cadrul general al politicii europene de transport,
articulat în jurul obiectivelor privind dezvoltarea și
implementarea unor combustibili noi și durabili și a unor sisteme
noi de propulsie, optimizarea performanței lanțurilor multimodale
de logistică, inclusiv printr-o utilizare mai intensă a modurilor mai
eficiente din punct de vedere energetic, creșterea eficienței

transporturilor și a utilizării infrastructurii prin sisteme de
informare și bazate pe stimulenți de piață;
b) consideră că aplicarea acestor obiective trebuie să se
realizeze diferențiat, în funcție de nivelul de dezvoltare
economică și a infrastructurii de transport din fiecare stat
membru;
c) apreciază ca fiind oportună menținerea și dezvoltarea
abordării asumate prin legislația europeană în vigoare, care nu
stabilește ținte de reducere a emisiilor la nivel sectorial. În acest
sens, statele trebuie să își identifice propriile pârghii care să
conducă la reducerea emisiilor din transport, în funcție de

10

MONITORUL OFICIAL AL ROMÂNIEI, PARTEA I, Nr. 429/20.VI.2011

condițiile naționale specifice, caracteristicile și resursele
disponibile;
d) subliniază că atingerea obiectivelor politicii europene de
transport în perspectiva anului 2050 trebuie realizată
concomitent cu reducerea decalajelor de dezvoltare dintre
regiunile și statele membre, prin utilizarea fondurilor de
coeziune. Ținând cont de existența unui grad foarte variat de

dezvoltare a infrastructurii la nivelul Uniunii Europene (UE), se
propune alocarea unor fonduri prin care să se asigure același
nivel de dezvoltare în cadrul UE.
Art. 2. — Opinia Senatului, cuprinsă în prezenta hotărâre, se
transmite Comisiei Europene și se publică în Monitorul Oficial
al României, Partea I.

Această hotărâre a fost adoptată de Senat în ședința din 14 iunie 2011, cu respectarea prevederilor art. 76 alin. (2) din
Constituția României, republicată.
PREȘEDINTELE SENATULUI

MIRCEA-DAN GEOANĂ
București, 14 iunie 2011.
Nr. 38.

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea și completarea unor anexe la Hotărârea Guvernului nr. 1.347/2001
privind atestarea domeniului public al județului Bacău, precum și al municipiilor,
orașelor și comunelor din județul Bacău
În temeiul art. 108 din Constituția României, republicată, și al art. 21 alin. (3) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. I. — Hotărârea Guvernului nr. 1.347/2001 privind
atestarea domeniului public al județului Bacău, precum și al
municipiilor, orașelor și comunelor din județul Bacău, publicată
în Monitorul Oficial al României, Partea I, nr. 305 și 305 bis din
9 mai 2002, cu modificările și completările ulterioare, se modifică
și se completează după cum urmează:
1. Anexa nr. 25 ăInventarul bunurilor care aparțin
domeniului public al comunei Colonești” se modifică și se
înlocuiește cu anexa nr. 1.
2. Anexa nr. 31 ăInventarul bunurilor care aparțin
domeniului public al comunei Faraoani” se modifică și se
înlocuiește cu anexa nr. 2.
3. La anexa nr. 40 ăInventarul bunurilor care aparțin
domeniului public al comunei Hemeiuș”, la secțiunea I
ăBunuri imobile”:
a) la poziția nr. 99, coloana 3 se modifică și va avea
următorul cuprins: ăLungime = 840 m, lățime = 4 m”;

— la poziția nr. 104, coloana 3 se modifică și va avea
următorul cuprins: ăLungime = 875 m, lățime = 4 m”;
b) după poziția nr. 155 se introduc șapte noi poziții, pozițiile
nr. 156—162, potrivit anexei nr. 3.
4. La anexa nr. 48 ăInventarul bunurilor care aparțin
domeniului public al comunei Măgirești”, după poziția
nr. 146 se introduce o nouă poziție, poziția nr. 147, potrivit
anexei nr. 4.
5. La anexa nr. 61 ăInventarul bunurilor care aparțin
domeniului public al comunei Pâncești”, după poziția
nr. 146 se introduc cincizeci și șapte de noi poziții, pozițiile
nr. 147—204, potrivit anexei nr. 5.
Art. II. — Anexele nr. 1—5*) fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
București, 1 iunie 2011.
Nr. 577.

*) Anexele nr. 1—5 se publică în Monitorul Oficial al României, Partea I, nr. 429 bis, care se poate achiziționa de la Centrul pentru relații cu publicul al
Regiei Autonome ăMonitorul Oficial”, București, șos. Panduri nr. 1.

MONITORUL OFICIAL AL ROMÂNIEI, PARTEA I, Nr. 429/20.VI.2011

11

GUVERNUL ROMÂNIEI

HOTĂRÂRE
privind organizarea și funcționarea Institutului Național al Patrimoniului
În temeiul art. 108 din Constituția României, republicată, și al art. VIII alin. (3) din Ordonanța de urgență a Guvernului
nr. 12/2011 pentru reorganizarea unor instituții aflate în subordinea Ministerului Culturii și Patrimoniului Național, precum și pentru
reducerea unor cheltuieli,
Guvernul României adoptă prezenta hotărâre.
Art. 1. — (1) Institutul Național al Patrimoniului, denumit în
continuare Institutul, este instituție publică de importanță
națională, cu personalitate juridică, aflată în subordinea
Ministerului Culturii și Patrimoniului Național.
(2) Institutul are sediul în municipiul București, str. Enăchiță
Văcărescu nr. 16, sectorul 4.
Art. 2. — Institutul are următoarele atribuții principale:
a) gestionează, în condițiile legii, fondurile destinate
cercetării, expertizării și executării lucrărilor de consolidarerestaurare și punere în valoare a monumentelor istorice, prin
Programul național de restaurare a monumentelor istorice,
finanțat de la bugetul de stat, prin bugetul Ministerului Culturii și
Patrimoniului Național, și a celor rezultate din sponsorizări sau
donații ale persoanelor fizice ori juridice, române sau străine, în
conformitate cu prevederile contractelor de sponsorizare sau de
donație;
b) propune spre aprobare Ministerului Culturii și Patrimoniului
Național programe și proiecte de restaurare a monumentelor
istorice și asigură gestionarea acestora, potrivit legii;
c) administrează, în numele Ministerului Culturii și
Patrimoniului Național, monumentele istorice intrate cu orice titlu
în proprietatea statului, altele decât cele administrate de alte
instituții publice; propune promovarea de proiecte și programe
de revitalizare a acestora, realizarea de parteneriate sau prin
concesionare, dare în folosință gratuită ori închiriere, în condițiile
legii;
d) fundamentează, în conformitate cu normele privind
creditarea, elaborate de Ministerul Culturii și Patrimoniului
Național și aprobate prin hotărâre a Guvernului, necesarul de
credite; stabilește prioritățile și evaluează documentațiile
prezentate de persoanele de drept privat în vederea obținerii de
credite fără dobândă, cu dobândă redusă sau cu dobândă
legală, pentru efectuarea de lucrări de protejare la monumentele
istorice deținute;
e) gestionează, prin acordarea de credite în conformitate cu
prevederile lit. d), sumele provenite din aplicarea timbrului
monumentelor istorice, precum și din alte surse cu aceeași
destinație, obținute în condițiile legii; sumele încasate din
rambursări de credite și plăți din dobânzi se utilizează în sistem
revolving, cu același scop;
f) elaborează, potrivit strategiei Ministerului Culturii și
Patrimoniului Național, și supune spre aprobare acestuia
Programul național de restaurare a monumentelor istorice și
asigură atribuirea contractelor de proiectare și execuție a
lucrărilor de restaurare, conservare, protecție și punere în
valoare a obiectivelor cuprinse în acesta, potrivit legii;
g) verifică și propune spre avizare, potrivit legii,
documentațiile tehnico-economice pentru lucrările contractate;
h) asigură asistența tehnică de specialitate pentru Ministerul
Culturii și Patrimoniului Național în domeniul organizării activității
de protejare a monumentelor istorice;
i) elaborează reglementările privind conținutul-cadru al
documentațiilor, tarifarea acestora, executarea lucrărilor,
organizarea achizițiilor publice, contractarea și decontarea
lucrărilor;

j) propune Ministerului Culturii și Patrimoniului Național
inițierea de acte normative în domeniul protejării monumentelor
istorice;
k) propune Ministerului Culturii și Patrimoniului Național
proiecte de formare a specialiștilor în domeniul protejării
monumentelor istorice;
l) asigură fundamentarea științifică a deciziilor și a avizelor
Comisiei Naționale a Monumentelor Istorice privind clasarea și
evidența monumentelor istorice, intervențiile asupra acestora,
precum și în zonele lor de protecție;
m) elaborează dosarele pentru monumentele istorice
propuse a fi incluse în Lista patrimoniului mondial;
n) elaborează și actualizează periodic Lista monumentelor
istorice din România;
o) administrează fondul documentar al monumentelor
istorice, care cuprinde: arhiva, fototeca, fondul cartografic și
biblioteca, care sunt proprietatea publică a statului român;
p) gestionează Registrul specialiștilor, experților și
verificatorilor tehnici, precum și procedurile de atestare și
înscriere în acesta, în conformitate cu metodologia aprobată prin
ordin al ministrului culturii și patrimoniului național;
q) elaborează normele și metodologiile specifice domeniului
monumentelor istorice, care se aprobă prin ordin al ministrului
culturii și patrimoniului național;
r) gestionează, în condițiile legii, fondurile destinate
inventarierii, elaborării normelor și metodologiilor pentru
monumente istorice;
s) colaborează cu serviciile publice deconcentrate ale
Ministerului Culturii și Patrimoniului Național și cu instituții de
specialitate în activitatea de inventariere și de cadastru a
monumentelor istorice;
ș) poate declanșa procedura de clasare a bunurilor imobile
și a bunurilor imobile aflate în pericol și poate elabora dosarele
de clasare conform Normelor metodologice de clasare și
inventariere a monumentelor istorice, aprobate prin ordin al
ministrului culturii și patrimoniului național;
t) elaborează proiecte de valorificare prin turism cultural a
monumentelor istorice, precum și a zonelor de protecție a
acestora și propune în acest sens colaborarea Ministerului
Culturii și Patrimoniului Național cu ministerele și autoritățile de
resort;
ț) realizează și pune în valoare, în interes public, baze
naționale de date, registre și depozite pentru patrimoniul
arheologic, patrimoniul cultural mobil, patrimoniul cultural
imaterial și resursele informaționale asociate, care cuprind:
instituții, persoane, locuri, evenimente, bibliografii, date
statistice, imagini, înregistrări video și audio, hărți și alte
informații. Acestea includ: baza națională de date a inventarului
patrimoniului cultural național mobil și a patrimoniului clasat,
baza națională de date a Repertoriului arheologic național —
RAN și sistemul informațional geografic aferent, Sistemul
informatic de administrare a cercetărilor arheologice — ACERA,
baza națională de date a arhitecturii vernaculare din muzeele în
aer liber — ETNOMON, Registrul bunurilor culturale distruse,
dispărute, furate sau exportate ilegal, Catalogul colectiv național

12

MONITORUL OFICIAL AL ROMÂNIEI, PARTEA I, Nr. 429/20.VI.2011

al cărții vechi și Catalogul colectiv național al manuscriselor
medievale, baza de date a Repertoriului patrimoniului imaterial,
baza de date bibliografice și biblioteca digitală a patrimoniului
cultural, baza de date a specialiștilor și Registrul experților în
domeniul patrimoniului cultural mobil, Registrul arheologilor,
baza de date a muzeelor și colecțiilor și altele;
u) centralizează și procesează datele primite de la Ministerul
Culturii și Patrimoniului Național, de la operatorii culturali și din
alte surse, asigură evidența informatizată, administrarea
documentelor și fișierelor destinate actualizării bazelor de date,
arhivarea acestora și publicarea, inclusiv pe internet, a datelor
de interes public;
v) cercetează și pune în valoare informațiile cuprinse în
bazele de date și din alte surse; acordă asistență de specialitate
privind valorificarea documentar-științifică a informației și publică
repertorii, cataloage, bibliografii, ghiduri, dicționare, facsimile
digitale și altele;
w) îndeplinește funcția de agregator național în procesul de
implementare a Programului național pentru digitizarea
resurselor culturale naționale și crearea Bibliotecii Digitale a
României — componentă a bibliotecii digitale europene —
Europeana.eu, asigurând interfața dintre furnizorii de conținut,
respectiv instituții publice sau alte organizații deținătoare de
resurse culturale, și serviciile tehnice care gestionează
programul la nivel comunitar;
x) elaborează norme, standarde, instrumente de evidență,
chestionare, instrumente informatice, terminologii pentru
documentarea bunurilor culturale și realizează studii, cercetări,
analize, monitorizări, programe și proiecte în domeniul
patrimoniului cultural;
y) oferă asistență tehnică și de specialitate instituțiilor
culturale, întreține programul DOCPAT pentru documentarea
patrimoniului cultural, precum și alte sisteme informatice și
aplicații utilizate de către operatorii culturali;
z) întreține și dezvoltă site-ul web al patrimoniului cultural din
România E-patrimoniu.ro, portalul național Culturalia.ro, alte
site-uri web tematice și portaluri de interes național, participă la
rețele europene și internaționale de date;
aa) administrează bazele de date, arhivele de documente și
imagini pe suport clasic și digital, precum și fototeca istorică a
patrimoniului cultural, care sunt proprietatea publică a statului
român;
bb) reprezintă Ministerul Culturii și Patrimoniului Național în
Sistemul integrat de gestiune a informațiilor pentru protecția
patrimoniului cultural mobil și a bunurilor culturale, în alte rețele,
parteneriate, comisii interministeriale și proiecte naționale și
internaționale legate de noile tehnologii informatice și de
comunicare în domeniul cultural;
cc) stochează inventarele privind bunurile culturale mobile
clasate și documentele care au stat la baza operațiunilor de
clasare;
dd) editează Revista monumentelor istorice și Buletinul
monumentelor istorice, precum și alte publicații de specialitate,
pe orice tip de suport, și comercializează materialele privind
protejarea și punerea în valoare a monumentelor istorice;
ee) organizează și participă la manifestări științifice, naționale
și internaționale în domeniul protejării monumentelor istorice.
Art. 3. — (1) Pentru exercitarea atribuțiilor care îi revin,
Institutul este abilitat să solicite și să primească de la instituții
publice și persoane juridice de drept privat cu activitate în
domeniu date și documente necesare exercitării competențelor
sale.
(2) Institutul centralizează și prelucrează datele statistice
primare referitoare la activitățile din domeniu.
(3) Institutul colaborează cu instituții de specialitate din țară
și din străinătate pentru realizarea unor studii și cercetări privind
evoluția și prognoza activităților din domeniu.

Art. 4. — (1) Cheltuielile curente și de capital ale Institutului
se asigură din venituri proprii și subvenții acordate de la bugetul
de stat, prin bugetul Ministerului Culturii și Patrimoniului
Național.
(2) Veniturile proprii se obțin din activități realizate direct de
Institut, și anume:
a) gestionarea timbrului monumentelor istorice;
b) contractarea și realizarea de studii, cercetări și expertize
în domeniul protejării monumentelor istorice;
c) realizarea de lucrări și servicii de specialitate, tehnice și
economice, în domeniul protejării monumentelor istorice;
d) editarea și comercializarea materialelor privind protejarea
și punerea în valoare a monumentelor istorice;
e) alte activități specifice realizate în conformitate cu
atribuțiile sale legale;
f) cofinanțări de programe și proiecte;
g) publicații pe orice tip de suport;
h) prestații editoriale;
i) studii, proiecte și prestări de servicii;
j) exploatarea bunurilor pe care le are în administrare: arhivă,
fonotecă și altele;
k) sponsorizări sau donații ale persoanelor fizice ori juridice,
române sau străine.
Art. 5. — (1) Institutul este condus de un director general,
numit prin ordin al ministrului culturii și patrimoniului național,
potrivit legii.
(2) Directorul general al Institutului conduce întreaga
activitate a instituției, pe care o reprezintă în raporturile cu
autoritățile publice, instituții și organizații, precum și cu
persoanele juridice și fizice din țară sau din străinătate.
(3) În exercitarea atribuțiilor sale, directorul general este
ajutat de Consiliul de administrație al Institutului.
(4) Componența și atribuțiile Consiliului de administrație se
stabilesc prin regulamentul de organizare și funcționare al
Institutului, aprobat prin ordin al ministrului culturii și
patrimoniului național.
(5) Directorul general este ordonator terțiar de credite.
(6) În exercitarea atribuțiilor sale directorul general emite
dispoziții.
(7) Pe lângă directorul general funcționează Consiliul științific
al Institutului, organism consultativ alcătuit din specialiști în
domeniul protejării monumentelor istorice; componența,
atribuțiile și modul de organizare și funcționare ale Consiliului
științific se stabilesc prin regulamentul de organizare și
funcționare a Institutului, aprobat prin ordin al ministrului culturii
și patrimoniului național.
Art. 6. — (1) Numărul maxim de posturi ale Institutului este
de 123 și se asigură în limita numărului maxim de posturi
prevăzut la pct. II ăOrgane de specialitate ale administrației
publice centrale și instituții publice finanțate din venituri proprii și
subvenții acordate de la bugetul de stat” din anexa nr. 2 la
Hotărârea Guvernului nr. 90/2010 privind organizarea și
funcționarea Ministerului Culturii și Patrimoniului Național, cu
modificările ulterioare și completările ulterioare.
(2) Salarizarea personalului Institutului se face potrivit
legislației în vigoare.
Art. 7. — (1) Institutul are dreptul la două autoturisme pentru
transportul personalului, cu un consum lunar de carburant de
350 litri.
(2) Pentru îndeplinirea activităților specifice, a activităților de
control și inspecție și a activităților de protecție a patrimoniului
cultural național imobil, Institutul are dreptul la un microbuz de
până la 9 locuri și la 4 autoturisme de teren. Consumul lunar
maxim de carburant este de 250 litri fiecare.
Art. 8. — Pe data intrării în vigoare a prezentei hotărâri se
abrogă:

MONITORUL OFICIAL AL ROMÂNIEI, PARTEA I, Nr. 429/20.VI.2011
a) Hotărârea Guvernului nr. 1.258/2001 privind organizarea
și funcționarea Institutului Național al Patrimoniului, publicată în
Monitorul Oficial al României, Partea I, nr. 823 din 20 decembrie
2001, cu modificările și completările ulterioare;

13

b) art. 2 alin. (3) pct. C1 din Hotărârea Guvernului
nr. 1.878/2005 privind înființarea Centrului de Pregătire
Profesională în Cultură, publicată în Monitorul Oficial al
României, Partea I, nr. 40 din 17 ianuarie 2006, cu modificările
și completările ulterioare.

PRIM-MINISTRU

EMIL BOC
Contrasemnează:
Ministrul culturii și patrimoniului național,
Kelemen Hunor
Ministrul muncii, familiei și protecției sociale,
Laurențiu Sebastian Lăzăroiu
Ministrul finanțelor publice,
Gheorghe Ialomițianu
București, 8 iunie 2011.
Nr. 593.

GUVERNUL ROMÂNIEI

HOTĂRÂRE
privind donarea unor bunuri mobile aparținând domeniului privat al statului, aflate în administrarea
Ministerului Apărării Naționale, Oficiul Național pentru Cultul Eroilor, către Ministerul Apărării
al Republicii Franceze, Direcția Necropolelor de Război și a Înaltelor Locuri de Memorie Națională,
respectiv către Primăria Localității Perkupa, Regiunea Borsod-Abauj-Zemplen, Republica Ungară
În temeiul art. 108 din Constituția României, republicată, al art. 11 lit. m) și r) din Legea nr. 90/2001 privind organizarea și
funcționarea Guvernului României și a ministerelor, cu modificările și completările ulterioare, și al art. 5 alin. 2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă donarea a două însemne
comemorative de război, sub forma unor troițe tradiționale
românești, inscripționate cu ăÎnsemnul aducerii aminte”, specific
Primului Război Mondial, aparținând domeniului privat al
statului, având datele de identificare prevăzute în anexa nr. 1,
care face parte integrantă din prezenta hotărâre, aflate în
administrarea Ministerului Apărării Naționale, Oficiul Național
pentru Cultul Eroilor, către Ministerul Apărării al Republicii
Franceze, Direcția Necropolelor de Război și a Înaltelor Locuri
de Memorie Națională.
(2) După preluare, însemnele comemorative prevăzute la
alin. (1) vor fi montate la Parcela Eroilor Români din Cimitirul
Militar Internațional de la Haguenau, Regiunea Alsacia, Franța,
în scopul unei cuvenite cinstiri a memoriei eroilor români căzuți
în Primul Război Mondial.
Art. 2. — (1) Se aprobă donarea unui însemn comemorativ
de război, sub forma unei troițe tradiționale românești,
inscripționat cu însemnul ă1941—1945”, specific celui de-al
Doilea Război Mondial, aparținând domeniului privat al statului,

cu datele de identificare prevăzute în anexa nr. 2, care face
parte integrantă din prezenta hotărâre, aflat în administrarea
Ministerului Apărării Naționale, Oficiul Național pentru Cultul
Eroilor, către domeniul public al localității Perkupa, Regiunea
Borsod-Abauj-Zemplen, Republica Ungară.
(2) După preluare, însemnul comemorativ prevăzut la
alin. (1) va fi montat la Cimitirul românesc din localitatea
Perkupa, Republica Ungară, în scopul unei cuvenite cinstiri a
memoriei eroilor români căzuți în cel de-al Doilea Război
Mondial.
Art. 3. — Bunurile cuprinse în anexele nr. 1 și 2 se scad din
evidența cantitativ-valorică a Ministerului Apărării Naționale.
Art. 4. — Transportul, manipularea și paza bunurilor până la
destinație se efectuează prin grija beneficiarilor.
Art. 5. — Predarea-preluarea bunurilor prevăzute la art. 1 și 2
se face pe bază de proces-verbal de predare-primire încheiat
între părți, în termen de 90 de zile de la data intrării în vigoare a
prezentei hotărâri.

PRIM-MINISTRU

EMIL BOC
Contrasemnează:
Ministrul apărării naționale,
Gabriel Oprea
Ministrul finanțelor publice,
Gheorghe Ialomițianu
București, 8 iunie 2011.
Nr. 594.

14

MONITORUL OFICIAL AL ROMÂNIEI, PARTEA I, Nr. 429/20.VI.2011
ANEXA Nr. 1

D AT E L E D E I D E N T I F I C A R E

a bunurilor ce fac obiectul donației statului român către Ministerul Apărării al Republicii Franceze,
Direcția Necropolelor de Război și a Înaltelor Locuri de Memorie Națională
Denumirea bunului

Unitatea de măsură

Cantitatea

Valoarea
(în lei)

Nivelul de clasificare

Însemne comemorative de război, sub
forma a două troițe tradiționale românești
din lemn de stejar și brad, inscripționate cu
ăÎnsemnul aducerii aminte”, specific
Primului Război Mondial

buc.

2

5.000

Nesecret

ANEXA Nr. 2

D AT E L E D E I D E N T I F I C A R E

a bunurilor ce fac obiectul donației statului român către domeniul public al localității Perkupa,
Regiunea Borsod-Abauj-Zemplen, Republica Ungară
Denumirea bunului

Unitatea de măsură

Cantitatea

Valoarea
(în lei)

Nivelul de clasificare

Însemn comemorativ de război, sub forma
unei troițe tradiționale românești din lemn
de stejar și brad, inscripționat cu însemnul
ă1941—1945”, specific celui de-al Doilea
Război Mondial

buc.

1

3.000

Nesecret

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind numirea domnului Lucaciu Marcel-Sorin
în funcția de inspector general al Inspectoratului General
pentru Situații de Urgență
Având în vedere propunerea formulată de Ministerul Administrației și
Internelor prin Adresa nr. 428.923 din 7 iunie 2011, înregistrată la Secretariatul
General al Guvernului sub nr. 20/14.633/D.N.A. din 16 iunie 2011, precum și
Hotărârea Consiliului Suprem de Apărare a Țării nr. 55 din 23 mai 2011,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și
al art. 14 alin. (1) din Regulamentul de organizare și funcționare al Inspectoratului
General pentru Situații de Urgență, aprobat prin Hotărârea Guvernului nr. 1.490/2004,
cu modificările și completările ulterioare,
primul-ministru emite prezenta decizie.
Art. 1. — Începând cu data intrării în vigoare a prezentei decizii, domnul
Lucaciu Marcel-Sorin se numește în funcția de inspector general al Inspectoratului
General pentru Situații de Urgență.
Art. 2. — La data intrării în vigoare a prezentei decizii își încetează
aplicabilitatea Decizia primului-ministru nr. 16/2011 privind împuternicirea domnului
colonel Lucaciu Marcel-Sorin pentru a îndeplini atribuțiile funcției de inspector
general al Inspectoratului General pentru Situații de Urgență, publicată în Monitorul
Oficial al României, Partea I, nr. 96 din 4 februarie 2011.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 17 iunie 2011.
Nr. 68.

MONITORUL OFICIAL AL ROMÂNIEI, PARTEA I, Nr. 429/20.VI.2011

15

AC T E A L E COMISIEI DE SUPRAVEG HERE A ASI G URĂR I L O R
COMISIA DE SUPRAVEGHERE A ASIGURĂRILOR

DECIZIE
privind autorizarea funcționării ca broker de asigurare
a Societății Comerciale TRUST BROKERS BROKER DE ASIGURARE — S.R.L.
În conformitate cu prevederile Legii nr. 32/2000 privind activitatea de asigurare și supravegherea asigurărilor, cu modificările
și completările ulterioare, și ale normelor emise în aplicarea acesteia,
în baza Hotărârii Consiliului Comisiei de Supraveghere a Asigurărilor din data de 31 mai 2011, prin care s-a aprobat cererea Societății
Comerciale TRUST BROKERS BROKER DE ASIGURARE — S.R.L. de obținere a autorizației de funcționare ca broker de asigurare,
Comisia de Supraveghere a Asigurărilor d e c i d e:
Art. 1. — Societatea Comercială TRUST BROKERS
BROKER DE ASIGURARE — S.R.L., cu sediul social în
municipiul București, Bd. Expoziției nr. 2, clădirea C9, et. 1,
sectorul 1, nr. de ordine în registrul comerțului
J40/692/25.01.2011,
cod
unic
de
înregistrare
27942417/25.01.2011, este autorizată să funcționeze ca broker
de asigurare, având ca obiect de activitate activitatea de broker
de asigurare, conform prevederilor Legii nr. 32/2000 privind
activitatea de asigurare și supravegherea asigurărilor, cu
modificările și completările ulterioare.
Art. 2. — Societatea comercială prevăzută la art. 1 are
dreptul de a practica activitatea de broker de asigurare începând
cu data înregistrării în Registrul brokerilor de asigurare.

Art. 3. — Societatea comercială prevăzută la art. 1 are
obligația să depună la Comisia de Supraveghere a Asigurărilor
copii ale documentelor privind plata ratelor primelor de
asigurare aferente contractului de asigurare de răspundere
civilă profesională, pe măsura achitării acestora, să deschidă
Jurnalul asistenților în brokeraj și să înscrie în Registrul
intermediarilor în asigurări și/sau reasigurări personalul
propriu conform Ordinului președintelui Comisiei de
Supraveghere a Asigurărilor nr. 10/2007 pentru punerea în
aplicare a Normelor privind Registrul intermediarilor în
asigurări și/sau în reasigurări, cu modificările și completările
ulterioare.

Președintele Comisiei de Supraveghere a Asigurărilor,
Angela Toncescu
București, 9 iunie 2011.
Nr. 409.
COMISIA DE SUPRAVEGHERE A ASIGURĂRILOR

DECIZIE
privind autorizarea funcționării ca broker de asigurare
a Societății Comerciale CONSTANTINESCU BROKER DE ASIGURARE — S.R.L.
În conformitate cu prevederile Legii nr. 32/2000 privind activitatea de asigurare și supravegherea asigurărilor, cu modificările
și completările ulterioare, și ale normelor emise în aplicarea acesteia,
în baza Hotărârii Consiliului Comisiei de Supraveghere a Asigurărilor din data de 31 mai 2011, prin care s-a aprobat cererea Societății
Comerciale CONSTANTINESCU BROKER DE ASIGURARE — S.R.L. de obținere a autorizației de funcționare ca broker de asigurare,
Comisia de Supraveghere a Asigurărilor d e c i d e:
Art. 1. — Societatea Comercială CONSTANTINESCU
BROKER DE ASIGURARE — S.R.L., cu sediul social în
municipiul București, Str. Moțoc nr. 3, bl. P21a2, sc. 1, ap. 6,
sectorul 5, nr. de ordine în registrul comerțului
J40/14221/03.09.2004,
cod
unic
de
înregistrare
16731813/03.09.2004, este autorizată să funcționeze ca broker
de asigurare, având ca obiect de activitate activitatea de broker
de asigurare, conform prevederilor Legii nr. 32/2000 privind
activitatea de asigurare și supravegherea asigurărilor, cu
modificările și completările ulterioare.
Art. 2. — Societatea comercială prevăzută la art. 1 are
dreptul de a practica activitatea de broker de asigurare începând
cu data înregistrării în Registrul brokerilor de asigurare.

Art. 3. — Societatea comercială prevăzută la art. 1 are
obligația să depună la Comisia de Supraveghere a Asigurărilor
copii ale documentelor privind plata ratelor primelor de
asigurare aferente contractului de asigurare de răspundere
civilă profesională, pe măsura achitării acestora, să deschidă
Jurnalul asistenților în brokeraj și să înscrie în Registrul
intermediarilor în asigurări și/sau reasigurări personalul
propriu conform Ordinului președintelui Comisiei de
Supraveghere a Asigurărilor nr. 10/2007 pentru punerea în
aplicare a Normelor privind Registrul intermediarilor în
asigurări și/sau în reasigurări, cu modificările și completările
ulterioare.

Președintele Comisiei de Supraveghere a Asigurărilor,
Angela Toncescu
București, 9 iunie 2011.
Nr. 412.

16

MONITORUL OFICIAL AL ROMÂNIEI, PARTEA I, Nr. 429/20.VI.2011

COMISIA DE SUPRAVEGHERE A ASIGURĂRILOR

DECIZIE
privind autorizarea funcționării ca broker de asigurare
a Societății Comerciale GEMARAL BROKER DE ASIGURARE — S.R.L.
În conformitate cu prevederile Legii nr. 32/2000 privind activitatea de asigurare și supravegherea asigurărilor, cu modificările
și completările ulterioare, și ale normelor emise în aplicarea acesteia,
în baza Hotărârii Consiliului Comisiei de Supraveghere a Asigurărilor din data de 31 mai 2011, prin care s-a aprobat cererea Societății
Comerciale GEMARAL BROKER DE ASIGURARE — S.R.L. de obținere a autorizației de funcționare ca broker de asigurare,
Comisia de Supraveghere a Asigurărilor d e c i d e:
Art. 1. — Societatea Comercială GEMARAL BROKER DE
ASIGURARE — S.R.L., cu sediul social în municipiul București,
str. Drumul Taberei nr. 38, bl. OD4, sc. 2, et. 6, ap. 64, camera 1,
sectorul 6, nr. de ordine în registrul comerțului
J40/38/05.01.2011,
cod
unic
de
înregistrare
27871537/05.01.2011, este autorizată să funcționeze ca broker
de asigurare, având ca obiect de activitate activitatea de broker
de asigurare, conform prevederilor Legii nr. 32/2000 privind
activitatea de asigurare și supravegherea asigurărilor, cu
modificările și completările ulterioare.
Art. 2. — Societatea comercială prevăzută la art. 1 are
dreptul de a practica activitatea de broker de asigurare începând
cu data înregistrării în Registrul brokerilor de asigurare.

Art. 3. — Societatea comercială prevăzută la art. 1 are
obligația să depună la Comisia de Supraveghere a Asigurărilor
copii ale documentelor privind plata ratelor primelor de
asigurare aferente contractului de asigurare de răspundere
civilă profesională, pe măsura achitării acestora, să deschidă
Jurnalul asistenților în brokeraj și să înscrie în Registrul
intermediarilor în asigurări și/sau reasigurări personalul
propriu conform Ordinului președintelui Comisiei de
Supraveghere a Asigurărilor nr. 10/2007 pentru punerea în
aplicare a Normelor privind Registrul intermediarilor în
asigurări și/sau în reasigurări, cu modificările și completările
ulterioare.

Președintele Comisiei de Supraveghere a Asigurărilor,
Angela Toncescu
București, 9 iunie 2011.
Nr. 413.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 429/20.VI.2011 conține 16 pagini.

Prețul: 3,20 lei

&JUYDGY|523906]
ISSN 1453—4495

