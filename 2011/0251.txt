Anul 179 (XXIII) — Nr. 251

PARTEA I

Luni, 11 aprilie 2011

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 129 din 1 februarie 2011 referitoare la excepția de
neconstituționalitate a prevederilor art. 70 alin. (1) din
Legea administrației publice locale nr. 215/2001 ......

2–3

Decizia nr. 130 din 1 februarie 2011 referitoare la excepția
de neconstituționalitate a dispozițiilor art. 2441 alin. 1
din Codul de procedură civilă ....................................

3–4

Decizia nr. 165 din 8 februarie 2011 referitoare la excepția de
neconstituționalitate a prevederilor Ordonanței de
urgență a Guvernului nr. 24/2008 privind accesul la
propriul dosar și deconspirarea Securității, în
ansamblul său, precum și, în mod special, ale art. 8
lit. a) și art. 11 alin. (1) din aceasta ............................

5–7

Decizia nr. 179 din 8 februarie 2011 referitoare la excepția de
neconstituționalitate a prevederilor art. 1 alin. (2) și
art. 4 din Ordonanța de urgență a Guvernului
nr. 107/2002 privind înființarea Administrației Naționale
ăApele Române”, ale art. 1 alin. (1) și (2) și art. 2
alin. (3)—(5) din anexa nr. 3 la aceasta, precum și ale
art. 50 alin. (1) și art. 107 alin. (4) din Legea apelor
nr. 107/1996 ..............................................................

7–10

Decizia nr. 210 din 15 februarie 2011 referitoare la excepția de
neconstituționalitate a prevederilor art. 286, art. 287 și
art. 288 din Legea nr. 53/2003 — Codul muncii, ale
art. 74, art. 75 și art. 77 din Legea nr. 168/1999 privind
soluționarea conflictelor de muncă și ale art. 164 din
Codul de procedură civilă ..........................................

11–12

Decizia nr. 293 din 24 februarie 2011 referitoare la excepția de
neconstituționalitate a prevederilor art. 47 lit. c) și
art. 49 alin. (1) din Legea nr. 230/2007 privind
înființarea, organizarea și funcționarea asociațiilor de
proprietari, precum și ale art. 44 alin. (1) din Normele
metodologice de aplicare a Legii nr. 230/2007 privind
înființarea, organizarea și funcționarea asociațiilor de
proprietari, aprobate prin Hotărârea Guvernului
nr. 1.588/2007 ............................................................

12–14

Decizia nr. 311 din 3 martie 2011 referitoare la excepția de
neconstituționalitate a dispozițiilor art. 146 și art. 215
alin. 5 din Codul penal................................................

14–16

2

MONITORUL OFICIAL AL ROMÂNIEI, PARTEA I, Nr. 251/11.IV.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 129
din 1 februarie 2011

referitoare la excepția de neconstituționalitate a prevederilor art. 70 alin. (1) din Legea
administrației publice locale nr. 215/2001
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 70 alin. (1) din Legea administrației publice
locale nr. 215/2001, excepție ridicată de Consiliul Județean
Constanța în Dosarul nr. 2.951/118/2010 al Tribunalului
Constanța — Secția comercială, de contencios administrativ și
fiscal.
La apelul nominal răspunde avocatul Simona-Luminița Sîrbu,
pentru primarul orașului Cernavodă, lipsă fiind autorul excepției
de neconstituționalitate și prefectul județului Constanța, față de
care procedura de citare a fost legal îndeplinită.
Cauza fiind în stare de judecată, președintele Curții acordă
cuvântul avocatului primarului orașului Cernavodă, care solicită
admiterea excepției de neconstituționalitate, întrucât
referendumul prevăzut de dispozițiile de lege criticate ar trebui
declanșat prin voința poporului, iar nu de către o instituție
publică. Totodată, consideră că dispozițiile de lege criticate sunt
lacunare în ceea ce privește procedura de demitere a primarului,
deoarece permit luarea unor soluții contradictorii de către
prefect, textele având astfel și un conținut ambiguu.
Reprezentantul Ministerului Public pune concluzii de
respingere, ca neîntemeiată, a excepției de neconstituționalitate,
deoarece atât alegerea, cât și demiterea primarului se fac prin
referendum, iar celelalte aspecte invocate privesc interpretarea
și aplicarea legii de către instanța de judecată.
C U R T E A,

având în vedere actele și lucrările dosarului, constată
următoarele:
Prin Încheierea din 21 mai 2010, pronunțată în Dosarul
nr. 2.951/118/2010, Tribunalul Constanța — Secția comercială,
de contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 70 alin. (1) din Legea nr. 215/2001. Excepția de
neconstituționalitate a fost ridicată de pârâtul Consiliul Județean
Constanța într-o cauză de contencios administrativ având ca
obiect obligarea sa la desemnarea unui reprezentant care să
facă parte din comisia de organizare a unui referendum pentru
demiterea primarului orașului Cernavodă, comisie ce va fi
numită prin ordin al prefectului.
În motivarea excepției de neconstituționalitate autorul
acesteia susține că prevederile de lege criticate contravin
dispozițiilor constituționale ale art. 16 privind egalitatea în fața
legii, ale art. 37 privind dreptul de a fi ales, ale art. 120 privind
principiile administrației publice locale și ale art. 121 privind
autonomia locală, având în vedere că prefectul ăare abilitatea
de a verifica și dispune discreționar, arbitrar, dacă sunt

îndeplinite condițiile de organizare a referendumului pentru
demiterea unui primar”, ceea ce contravine și principiului
separației puterilor în stat prin imixtiunea reprezentantului
executivului în activitatea unui reprezentant al autorității publice
locale.
Tribunalul Constanța — Secția comercială, de
contencios administrativ și fiscal consideră că excepția de
neconstituționalitate este neîntemeiată, deoarece din cuprinsul
dispozițiilor de lege criticate nu rezultă împrejurarea că prefectul
poate aprecia asupra nesocotirii de către primar a intereselor
generale ale colectivității locale sau a neexercitării atribuțiilor ce
îi revin, potrivit legii, inclusiv a celor pe care le exercită ca
reprezentant al statului, pentru a discuta despre o imixtiune și o
încălcare a principiului autonomiei locale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale, deoarece prevederile de lege
privind modalitatea de încetare a mandatului unui primar ca
urmare a rezultatului unui referendum local având ca obiect
demiterea acestuia nu reprezintă o încălcare a principiului
egalității în fața legi, principiu care nu exclude, ci, dimpotrivă,
presupune un tratament juridic identic numai pentru situații
egale, iar situațiile în mod obiectiv diferite justifică chiar și din
punct de vedere constituțional tratament juridic diferit.
În ceea ce privește celelalte critici de neconstituționalitate,
apreciază că legiuitorul are competența exclusivă de a stabili
modalitățile și condițiile de funcționare a sistemului electoral,
inclusiv în ceea ce privește alegerea primarilor. Prin posibilitatea
instituită de legiuitor, ca mandatul primarului să înceteze și ca
urmare a rezultatului unui referendum local, organizat în
condițiile legii, nu se îngrădește dreptul vreunui cetățean cu
drept de vot care îndeplinește condițiile cerute de lege de a fi
ales și nici nu se aduce atingere principiilor de bază privind
administrația publică locală. Referendumul pentru încetarea
mandatului primarului se organizează în situația în care primarul
nesocotește interesele generale ale colectivității locale sau nu își
exercită atribuțiile conferite de lege, inclusiv a celor în care
acționează ca reprezentant al statului, și nu reprezintă o
imixtiune a prefectului de natură a încălca principiul autonomiei
locale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, susținerile părții prezente, raportul întocmit
de judecătorul-raportor, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

3

MONITORUL OFICIAL AL ROMÂNIEI, PARTEA I, Nr. 251/11.IV.2011
Obiectul excepției de neconstituționalitate îl constituie art. 70
alin. (1) din Legea administrației publice locale nr. 215/2001,
republicată în Monitorul Oficial al României, Partea I, nr. 123 din
20 februarie 2007, cu următorul conținut: ăMandatul primarului
încetează ca urmare a rezultatului unui referendum local având
ca obiect demiterea acestuia, organizat în condițiile legii,
conform procedurii prevăzute la art. 55 alin. (3)—(7).”
Autorul excepției de neconstituționalitate susține că
prevederile de lege criticate contravin dispozițiilor constituționale
ale art. 16 privind egalitatea în fața legii, ale art. 37 privind
dreptul de a fi ales, ale art. 120 privind principiile administrației
publice locale și ale art. 121 privind autonomia locală.
Examinând excepția de neconstituționalitate, Curtea
constată următoarele:
Dispozițiile de lege criticate prevăd posibilitatea ca mandatul
primarului să înceteze, înainte de termen, ca urmare a
rezultatului unui referendum local, organizat în condițiile legii.
Astfel, potrivit art. 70 alin. (2) și (4) din Legea nr. 215/2001,
referendumul pentru încetarea mandatului primarului se
organizează ca urmare a cererii adresate în acest sens
prefectului de cel puțin 25% dintre locuitorii cu drept de vot ai
comunei, orașului sau municipiului, ținând cont de nesocotirea
de către primar a intereselor generale ale colectivității locale sau
a neexercitării atribuțiilor ce îi revin, potrivit legii, inclusiv a celor
pe care le exercita ca reprezentant al statului. Acest procent
trebuie să fie realizat în fiecare dintre localitățile componente ale
comunei, orașului sau municipiului.

Având în vedere acestea, Curtea constată că dispozițiile de
lege criticate nu îngrădesc dreptul de a fi aleși al cetățenilor cu
drept de vot, prevăzut de art. 37 din Legea fundamentală, și nici
nu încalcă principiile de bază ale administrației publice locale și
principiul autonomiei locale, ci, dimpotrivă, acestea reprezintă
o concretizare a dispozițiilor art. 121 alin. (2) din Constituție,
potrivit cărora consiliile locale și primarii funcționează, în
condițiile legii, ca autorități administrative autonome și rezolvă
treburile publice din comune și din orașe. Prin urmare,
activitatea primarilor trebuie să se circumscrie regulilor pe care
legiuitorul le-a instituit în vederea creării cadrului legal de
funcționare a acestora.
Totodată, așa cum a statuat Curtea în jurisprudența sa,
principiul autonomiei locale, consacrat la nivel constituțional prin
dispozițiile art. 120 alin. (1), nu justifică existența unei autonomii
de decizie în afara acestui cadru legal, a cărui respectare este
obligatorie (A se vedea Decizia nr. 252 din 16 martie 2010,
publicată în Monitorul Oficial al României, Partea I, nr. 349 din
27 mai 2010).
Cu privire la celelalte susțineri ale autorului excepției de
neconstituționalitate, în sensul că textele de lege criticate sunt
neclare și dau posibilitatea prefectului de a verifica și a dispune
discreționar, arbitrar, dacă sunt îndeplinite condițiile de
organizare a referendumului pentru demiterea unui primar,
Curtea constată că acestea nu reprezintă veritabile critici de
neconstituționalitate, deoarece țin de aplicarea și interpretarea
textelor criticate, ceea ce intră în competența de soluționare a
instanțelor judecătorești.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 70 alin. (1) din Legea administrației publice
locale nr. 215/2001, excepție ridicată de Consiliul Județean Constanța în Dosarul nr. 2.951/118/2010 al Tribunalului Constanța —
Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 1 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 130
din 1 februarie 2011

referitoare la excepția de neconstituționalitate a dispozițiilor art. 2441 alin. 1
din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc

— președinte
— judecător
— judecător
— judecător
— judecător

Ion Predescu

— judecător

Puskás Valentin Zoltán

— judecător

Tudorel Toader

— judecător

Fabian Niculae

— magistrat-asistent

4

MONITORUL OFICIAL AL ROMÂNIEI, PARTEA I, Nr. 251/11.IV.2011

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 2441 alin. 1 din Codul de procedură civilă,
excepție ridicată de Tudor Munteanu în Dosarul
nr. 20.561/301/306 al Curții de Apel București — Secția a IX-a
civilă și pentru cauze privind proprietatea intelectuală.
La apelul nominal se prezintă pentru autorul excepției,
mandatarul Aurelia Munteanu, constatându-se lipsa celeilalte
părți, față de care procedura de citare a fost legal îndeplinită.
Cauza fiind în stare de judecată, președintele acordă cuvântul
reprezentantului Ministerului Public care pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 18 mai 2010, pronunțată în Dosarul
nr. 20.561/301/2006, Curtea de Apel București — Secția a IX-a
civilă și pentru cauze privind proprietatea intelectuală a
sesizat Curtea Constituțională pentru soluționarea
excepției de neconstituționalitate a prevederilor art. 2441
alin. 1 din Codul de procedură civilă.
Excepția a fost invocată de Tudor Munteanu într-un dosar
având ca obiect pretenții financiare.
În motivarea excepției de neconstituționalitate autorul
acesteia susține, în esență, că dispozițiile art. 244 1 alin. 1 din
Codul de procedură civilă sunt neconstituționale, întrucât
limitează atacarea cu recurs a încheierilor prin care instanța
s-a pronunțat cu privire la o cerere de suspendare a cauzei, doar
pentru cauzele aflate la fond sau în apel.
Curtea de Apel București — Secția a IX-a civilă și pentru
cauze privind proprietatea intelectuală consideră că excepția
de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 2441 alin. 1 din Codul de procedură civilă, texte
de lege care au următorul cuprins: ăAsupra suspendării judecării
procesului, instanța se va pronunța prin încheiere care poate fi
atacată cu recurs în mod separat, cu excepția celor pronunțate
în recurs.”
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 16 alin. (1) privind egalitatea în fața legii și a autorităților
publice.
Examinând excepția de neconstituționalitate, Curtea reține
că s-a mai pronunțat asupra dispozițiilor art. 2441 din Codul de
procedură civilă și, răspunzând unor critici asemănătoare, a
statuat că prevederile respective sunt în acord cu dispozițiile
constituționale.
Astfel, prin Decizia nr. 721 din 7 mai 2009, publicată în
Monitorul Oficial al României, Partea I, nr. 496 din 17 iulie
2009, Curtea a statuat că hotărârea care soluționează
cauza are caracter irevocabil, întrucât stadiul procesual în
care este pronunțată este recursul. Prin urmare, încheierea
prin care se dispune suspendarea judecății își însușește
acest caracter, tocmai pentru că, pregătind pronunțarea
hotărârii finale, ea urmează soarta acesteia din urmă. O
atare soluție împiedică prelungirea excesivă a duratei
procesului și contribuie la soluționarea cauzei într-un termen
rezonabil.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluția și considerentele deciziei amintite sunt valabile și în
prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 2441 alin. 1 din Codul de procedură civilă,
excepție ridicată de Tudor Munteanu în Dosarul nr. 20.561/301/306 al Curții de Apel București — Secția a IX-a civilă și pentru
cauze privind proprietatea intelectuală.
Definitivă și general obligatorie.
Pronunțată în ședința publică din data de 1 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

MONITORUL OFICIAL AL ROMÂNIEI, PARTEA I, Nr. 251/11.IV.2011

5

CURTEA CONSTITUȚIONALĂ

D E C I Z I A Nr. 165
din 8 februarie 2011

referitoare la excepția de neconstituționalitate a prevederilor Ordonanței de urgență a Guvernului
nr. 24/2008 privind accesul la propriul dosar și deconspirarea Securității, în ansamblul său,
precum și, în mod special, ale art. 8 lit. a) și art. 11 alin. (1) din aceasta
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 24/2008
privind accesul la propriul dosar și deconspirarea Securității,
excepție ridicată de Adrian Tudor în Dosarul nr. 10.269/2/2009
al Curții de Apel București — Secția a VIII-a contencios
administrativ și fiscal și care formează obiectul Dosarului Curții
Constituționale nr. 1.746D/2010.
La apelul nominal răspund autorul excepției de
neconstituționalitate și consilierul juridic Mihai Ionescu pentru
Consiliul Național pentru Studierea Arhivelor Securității, cu
delegația depusă în ședința publică.
Procedura de citare a fost legal îndeplinită.
Curtea dispune a se face apelul și în Dosarul
nr. 1.747D/2010,
având
ca
obiect
excepția
de
neconstituționalitate a prevederilor art. 8 lit. a) din Ordonanța de
urgență a Guvernului nr. 24/2008, ridicată de Costică Turcu în
Dosarul nr. 7.083/2/2009 al Curții de Apel București — Secția
a VIII-a contencios administrativ și fiscal.
La apelul nominal răspunde consilierul juridic Mihai Ionescu
pentru Consiliul Național pentru Studierea Arhivelor Securității,
cu delegația depusă în ședința publică, lipsind autorul excepției
de neconstituționalitate, față de care procedura de citare a fost
legal îndeplinită.
Curtea dispune a se face apelul și în Dosarul
nr. 1.748D/2010,
având
ca
obiect
excepția
de
neconstituționalitate a prevederilor Ordonanței de urgență a
Guvernului nr. 24/2008, ridicată de Nicolae Zărnescu în Dosarul
nr. 8.985/2/2009 al Curții de Apel București — Secția a VIII-a
contencios administrativ și fiscal.
La apelul nominal răspunde consilierul juridic Mihai Ionescu
pentru Consiliul Național pentru Studierea Arhivelor Securității,
cu delegația depusă în ședința publică, lipsind autorul excepției
de neconstituționalitate, față de care procedura de citare a fost
legal îndeplinită.
Curtea dispune a se face apelul și în Dosarul
nr. 1.749D/2010,
având
ca
obiect
excepția
de
neconstituționalitate a prevederilor art. 11 alin. (1) din Ordonanța
de urgență a Guvernului nr. 24/2008, ridicată de Valerică Lazăr
în Dosarul nr. 8.033/2/2009 al Curții de Apel București — Secția
a VIII-a contencios administrativ și fiscal.
La apelul nominal răspund, pentru autorul excepției de
neconstituționalitate,
avocatul Gheorghe Ciobotaru, cu
împuternicire avocațială depusă, precum și consilierul juridic
Mihai Ionescu pentru Consiliul Național pentru Studierea

Arhivelor Securității, cu delegația depusă în ședința publică.
Procedura de citare a fost legal îndeplinită.
Curtea dispune a se face apelul și în Dosarul
nr. 1.750D/2010,
având
ca
obiect
excepția
de
neconstituționalitate a prevederilor art. 8 lit. a) din Ordonanța de
urgență a Guvernului nr. 24/2008, ridicată de Marin Mirea în
Dosarul nr. 10.326/2/2009 al Curții de Apel București — Secția
a VIII-a contencios administrativ și fiscal.
La apelul nominal răspunde consilierul juridic Mihai Ionescu
pentru Consiliul Național pentru Studierea Arhivelor Securității,
cu delegația depusă în ședința publică, lipsind autorul excepției
de neconstituționalitate, față de care procedura de citare a fost
legal îndeplinită.
Curtea, din oficiu, pune în discuție conexarea dosarelor.
Autorul excepției de neconstituționalitate Adrian Tudor,
avocatul autorului excepției de neconstituționalitate Valerică
Lazăr și consilierul juridic al Consiliului Național pentru
Studierea Arhivelor Securității sunt de acord cu conexarea.
Reprezentantul Ministerului Public susține că nu se opune
conexării cauzelor.
Curtea, având în vedere identitatea de obiect a cauzelor, în
temeiul art. 14 și al art. 53 alin. (5) din Legea nr. 47/1992 privind
organizarea și funcționarea Curții Constituționale, raportate la
art. 164 din Codul de procedură civilă, dispune conexarea
dosarelor nr. 1.747D/2010, nr. 1.748D/2010, nr. 1.749D/2010 și
nr. 1.750D/2010 la Dosarul nr. 1.746D/2010, care a fost primul
înregistrat.
Cauza fiind în stare de judecată, președintele Curții acordă
cuvântul autorului excepției de neconstituționalitate Adrian
Tudor, care solicită admiterea acesteia.
De asemenea, avocatul autorului excepției de
neconstituționalitate Valerică Lazăr solicită admiterea acesteia,
astfel cum a fost formulată în fața instanței judecătorești.
Consilierul juridic al Consiliului Național pentru Studierea
Arhivelor Securității solicită respingerea excepției de
neconstituționalitate, invocând în acest sens jurisprudența
constantă a Curții Constituționale.
Reprezentantul Ministerului Public pune concluzii de
respingere a excepției de neconstituționalitate, ca neîntemeiată.
C U R T E A,

având în vedere actele și lucrările dosarelor, constată
următoarele:
Prin Încheierea din 20 mai 2010, pronunțată în Dosarul
nr. 10.269/2/2009, Curtea de Apel București — Secția a VIII-a
contencios administrativ și fiscal a sesizat Curtea Constituțională
cu excepția de neconstituționalitate a prevederilor Ordonanței
de urgență a Guvernului nr. 24/2008 privind accesul la propriul
dosar
și
deconspirarea
Securității.
Excepția
de
neconstituționalitate a fost ridicată de Adrian Tudor într-o cauză
având ca obiect soluționarea unei acțiuni în constatare.
Prin Încheierea din 13 mai 2010, pronunțată în Dosarul
nr. 7.083/2/2009, Curtea de Apel București — Secția a VIII-a
contencios administrativ și fiscal a sesizat Curtea Constituțională
cu excepția de neconstituționalitate a prevederilor art. 8 lit. a)
din Ordonanța de urgență a Guvernului nr. 24/2008 privind

6

MONITORUL OFICIAL AL ROMÂNIEI, PARTEA I, Nr. 251/11.IV.2011

accesul la propriul dosar și deconspirarea Securității. Excepția
de neconstituționalitate a fost ridicată de Costică Turcu într-o
cauză având ca obiect soluționarea unei acțiuni în constatare.
Prin Încheierea din 13 mai 2010, pronunțată în Dosarul
nr. 8.985/2/2009, Curtea de Apel București — Secția a VIII-a
contencios administrativ și fiscal a sesizat Curtea Constituțională
cu excepția de neconstituționalitate a prevederilor Ordonanței
de urgență a Guvernului nr. 24/2008 privind accesul la propriul
dosar
și
deconspirarea
Securității.
Excepția
de
neconstituționalitate a fost ridicată de Nicolae Zărnescu într-o
cauză având ca obiect soluționarea unei acțiuni în constatare.
Prin Încheierea din 20 mai 2010, pronunțată în Dosarul
nr. 8.033/2/2009, Curtea de Apel București — Secția a VIII-a
contencios administrativ și fiscal a sesizat Curtea Constituțională
cu excepția de neconstituționalitate a prevederilor art. 11 alin. (1)
din Ordonanța de urgență a Guvernului nr. 24/2008 privind
accesul la propriul dosar și deconspirarea Securității. Excepția
de neconstituționalitate a fost ridicată de Valerică Lazăr într-o
cauză având ca obiect soluționarea unei acțiuni în constatare.
Prin Încheierea din 26 mai 2010, pronunțată în Dosarul
nr. 10.326/2/2009, Curtea de Apel București — Secția a VIII-a
contencios administrativ și fiscal a sesizat Curtea Constituțională
cu excepția de neconstituționalitate a prevederilor art. 8 lit. a)
din Ordonanța de urgență a Guvernului nr. 24/2008 privind
accesul la propriul dosar și deconspirarea Securității. Excepția
de neconstituționalitate a fost ridicată de Marin Mirea într-o
cauză având ca obiect soluționarea unei acțiuni în constatare.
În motivarea excepției de neconstituționalitate autorii
acesteia susțin, în esență, că prevederile Ordonanței de urgență
a Guvernului nr. 24/2008 sunt neconstituționale, deoarece:
a) încalcă prezumția de nevinovăție, întrucât creează
premisele unei forme de răspundere morală și juridică, fără a se
stabili vreo formă de vinovăție. În plus, se induce ideea
prezumției de vinovăție pentru toți lucrătorii fostei Securități;
b) acordă atribuții jurisdicționale Consiliului Național pentru
Studierea Arhivelor Securității, care trebuie să fie doar o
autoritate administrativă autonomă. Or, Ordonanța de urgență
a Guvernului nr. 24/2008 creează posibilitatea acestui Consiliu
de a se substitui unei instanțe judecătorești, prin faptul că
structurile sale interne, inclusiv Colegiul, emit evaluări și
constatări care sunt de competența unei instanțe judecătorești
și care pot produce ipso facto efecte juridice;
c) Consiliul Național pentru Studierea Arhivelor Securității se
subrogă în dreptul cetățeanului de a avea acces la justiție pentru
apărarea drepturilor, a libertăților și a intereselor sale legitime,
prin introducerea unor acțiuni în constatare. Astfel,
reglementarea criticată convertește, nu doar fără temei
constituțional, ci chiar împotriva acestuia, dreptul de acces liber
la justiție într-o obligație, încălcând art. 21 alin. (1) și art. 52
alin. (1) din Constituție;
d) Consiliul Național pentru Studierea Arhivelor Securității se
subrogă și instituției Avocatului Poporului, care este creată
special pentru apărarea drepturilor și libertăților persoanelor
fizice;
e) foștii lucrători ai Securității nu au dreptul de a se apăra în
fața Colegiului Consiliului Național pentru Studierea Arhivelor
Securității;
f) se desemnează ca unică instanță de judecată Tribunalul
București — Secția contencios administrativ și, respectiv, Curtea
de Apel București — Secția a VIII-a contencios administrativ și
fiscal, îngrădindu-se astfel, în mod deliberat, accesul
persoanelor verificate la celelalte instanțe de contencios
administrativ din țară.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată, deoarece prin
Ordonanța de urgență a Guvernului nr. 24/2008 s-a realizat o

modificare esențială a regimului juridic aplicabil persoanelor
verificate sub aspectul constatării calității de lucrător sau
colaborator al Securității, precum și o reconfigurare a Consiliului
Național pentru Studierea Arhivelor Securității, ca autoritate
autonomă, lipsită de atribuții jurisdicționale, ale cărei acte privind
accesul la propriul dosar și deconspirarea securității să fie
supuse controlului instanțelor de judecată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, susținerile părților prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile Ordonanței de urgență a Guvernului nr. 24/2008
privind accesul la propriul dosar și deconspirarea Securității,
publicată în Monitorul Oficial al României, Partea I, nr. 182 din
10 martie 2008, aprobată cu modificări și completări prin Legea
nr. 293/2008 pentru aprobarea Ordonanței de urgență a
Guvernului nr. 24/2008 privind accesul la propriul dosar și
deconspirarea Securității, lege publicată în Monitorul Oficial al
României, Partea I, nr. 800 din 28 noiembrie 2008. De
asemenea, au fost criticate, în mod special, prevederile art. 8
lit. a) și ale art. 11 alin. (1) din aceasta, prevederi care au
următorul conținut:
— Art. 8 lit. a): ăColegiul Consiliului Național pentru Studierea
Arhivelor Securității ia în discuție nota de constatare și, după
caz: a) aprobă nota de constatare și dispune Direcției juridice
introducerea unei acțiuni în constatare a calității de lucrător al
Securității sau de colaborator al acesteia; [...]”
— Art. 11 alin. (1): ăAcțiunea în constatarea calității de
lucrător al Securității sau de colaborator al acesteia se introduce
la Secția de contencios administrativ și fiscal a Curții de Apel
București, fiind scutită de taxă de timbru.”
Autorii excepției de neconstituționalitate consideră că
prevederile criticate contravin dispozițiilor constituționale ale
art. 11 privind dreptul internațional și dreptul intern, ale art. 16
privind egalitatea în fața legii, ale art. 20 referitoare la tratatele
internaționale privind drepturile omului, ale art. 21 privind
accesul liber la justiție, ale art. 23 alin. (11) privind prezumția de
nevinovăție, ale art. 52 alin. (1) privind dreptul persoanei
vătămate de o autoritate publică, ale art. 58 alin. (1) privind
numirea Avocatului Poporului și ale art. 126 alin. (5) privind
interzicerea înființării de instanțe extraordinare.
Examinând excepția de neconstituționalitate, Curtea
constată că s-a mai pronunțat în numeroase cazuri asupra
prevederilor de lege criticate, constatând că acestea nu
contravin dispozițiilor constituționale și convenționale invocate.
Astfel, prin Decizia nr. 436 din 15 aprilie 2010, publicată în
Monitorul Oficial al României, Partea I, nr. 381 din 9 iunie 2010,
prin care Curtea a statuat că prin Ordonanța de urgență a
Guvernului nr. 24/2008 s-a realizat o reconfigurare a Consiliului
Național pentru Studierea Arhivelor Securității, ca autoritate
administrativă autonomă, lipsită de atribuții jurisdicționale, ale
cărei acte privind accesul la dosar și deconspirarea Securității

MONITORUL OFICIAL AL ROMÂNIEI, PARTEA I, Nr. 251/11.IV.2011
sunt supuse controlului instanțelor de judecată. Așadar, în
condițiile în care acțiunea în constatarea calității de lucrător al
Securității este introdusă la o instanță de judecată, a cărei
hotărâre poate fi atacată cu recurs, dispozițiile Ordonanței de
urgență a Guvernului nr. 24/2008 nu sunt de natură să confere
Consiliului Național pentru Studierea Arhivelor Securității rolul
de instanță extraordinară, astfel că nu se poate susține
încălcarea dispozițiilor art. 126 alin. (5) din Constituție.
Cu privire la critica referitoare la competența exclusivă a unei
singure instanțe de soluționare a cauzelor având ca obiect
constatarea calității de lucrător sau colaborator al Securității, și
anume Secția de contencios administrativ și fiscal a Curții de
Apel București, Curtea Constituțională a observat, prin Decizia
nr. 530 din 9 aprilie 2009, publicată în Monitorul Oficial al
României, Partea I, nr. 430 din 24 iunie 2009, că, potrivit art. 126
alin. (1) și (2) din Constituție, justiția se realizează prin instanțele
judecătorești, a căror competență este stabilită numai prin lege.
Or, dispozițiile criticate din Ordonanța de urgență a Guvernului
nr. 24/2008 satisfac pe deplin exigențele constituționale
invocate, inclusiv cele prevăzute de art. 126 alin. (5) referitoare
la interdicția înființării de instanțe extraordinare.

7

Prin aceeași decizie, Curtea a constatat că nu este
întemeiată nici critica referitoare la pretinsa nerespectare a
principiului egalității în drepturi, deoarece art. 11 alin. (1) din
Ordonanța de urgență a Guvernului nr. 24/2008 nu instituie
niciun privilegiu sau nicio discriminare pe criterii arbitrare, fiind
aplicabil tuturor persoanelor aflate în ipoteza normei.
Curtea a mai reținut că Ordonanța de urgență a Guvernului
nr. 24/2008 urmărește deconspirarea prin consemnarea publică
a persoanelor care au participat la activitatea de poliție politică
comunistă, fără să promoveze răspunderea juridică și politică a
acestora și fără să creeze premisele unei forme de răspundere
morală și juridică colectivă, pentru simpla participare la
activitatea serviciilor de informații, în condițiile lipsei de vinovăție
și a vreunei încălcări a drepturilor omului și a libertăților
fundamentale.
Întrucât criticile de neconstituționalitate din prezenta cauză
privesc, în esență, aceleași aspecte și având în vedere că nu
au intervenit elemente noi, de natură să determine schimbarea
jurisprudenței Curții Constituționale, considerentele și soluțiile
deciziilor menționate își păstrează valabilitatea și în cauza de
față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor Ordonanței de urgență a Guvernului nr. 24/2008
privind accesul la propriul dosar și deconspirarea Securității, în ansamblul său, precum și, în mod special, ale art. 8 lit. a) și art. 11
alin. (1) din aceasta, excepție ridicată de Adrian Tudor în Dosarul nr. 10.269/2/2009, de Costică Turcu în Dosarul nr. 7.083/2/2009,
de Nicolae Zărnescu în Dosarul nr. 8.985/2/2009, de Valerică Lazăr în Dosarul nr. 8.033/2/2009 și de Marin Mirea în Dosarul
nr. 10.326/2/2009, toate ale Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 179
din 8 februarie 2011

referitoare la excepția de neconstituționalitate a prevederilor art. 1 alin. (2) și art. 4 din Ordonanța
de urgență a Guvernului nr. 107/2002 privind înființarea Administrației Naționale ăApele Române”,
ale art. 1 alin. (1) și (2) și art. 2 alin. (3)—(5) din anexa nr. 3 la aceasta, precum și ale art. 50 alin. (1)
și art. 107 alin. (4) din Legea apelor nr. 107/1996
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Ioana Marilena Chiorean

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 1 alin. (2) și art. 4 din Ordonanța de urgență
a Guvernului nr. 107/2002 privind înființarea Administrației
Naționale ăApele Române”, ale art. 1 alin. (1) și (2) și art. 2
alin. (3)—(5) din anexa nr. 3 la aceasta, precum și ale art. 50
alin. (1) și art. 107 alin. (4) din Legea apelor nr. 107/1996,

8

MONITORUL OFICIAL AL ROMÂNIEI, PARTEA I, Nr. 251/11.IV.2011

excepție ridicată de Societatea Comercială ăApă Canal” — S.A.
din Galați în dosarele nr. 14.057/233/2009, nr. 17.845/233/2009
și nr. 11.561/233/2009 ale Judecătoriei Galați — Secția civilă.
Dezbaterile au avut loc în ședința publică din data de
18 ianuarie 2011, în prezența directorului tehnic al Societății
Comerciale ăApă Canal” — S.A. din Galați, Niță Podaru, a
avocatului Gabi-Camelia Munteanu pentru autorul excepției de
neconstituționalitate, a avocatului Gabriela Cenușă pentru
Administrația Națională ăApele Române” — Direcția Apelor Prut
și a reprezentantului Ministerului Public, fiind consemnate în
încheierea de la acea dată, când Curtea a amânat pronunțarea
pentru data de 8 februarie 2011.
C U R T E A,

având în vedere actele și lucrările dosarelor, constată
următoarele:
Prin încheierile din 26 februarie 2010, 11 martie 2010 și
2 martie 2010, pronunțate în dosarele nr. 14.057/233/2009,
nr. 17.845/233/2009 și nr. 11.561/233/2009, Judecătoria Galați —
Secția civilă a sesizat Curtea Constituțională cu excepția de
neconstituționalitate a prevederilor art. 1 alin. (2) și art. 4
din Ordonanța de urgență a Guvernului nr. 107/2002 privind
înființarea Administrației Naționale ăApele Române”, ale
art. 1 alin. (1) și (2) și art. 2 alin. (3)—(5) din anexa nr. 3 la
aceasta, precum și ale art. 50 alin. (1) și art. 107 alin. (4) din
Legea apelor nr. 107/1996. Excepția de neconstituționalitate a
fost ridicată de Societatea Comercială ăApă Canal” — S.A. din
Galați în cauze având ca obiect soluționarea plângerilor
împotriva proceselor-verbale de contravenție emise de către
Administrația Națională ăApele Române” — Direcția Apelor Prut.
În motivarea excepției de neconstituționalitate autorul
acesteia susține că prevederile de lege criticate contravin
dispozițiilor art. 135 alin. (2) lit. a), d), f) și g) și ale art. 148 alin. (2)
din Constituție. În acest sens arată că dispozițiile de lege
criticate nu țin cont de jurisprudența Curții de Justiție a Uniunii
Europene, care, prin Hotărârea din 20 martie 1985, Italia contra
Comisiei (British Telecom), și prin Hotărârea din 19 martie 1991,
Franța contra Comisiei, a stabilit că ăstatul nu poate fi în același
timp jucător și arbitru”, fiind necesară disocierea între funcția de
reglementare și funcția de gestiune a serviciilor de ape. Or, în
speță, Administrația Națională ăApele Române”, pe de o parte,
stabilește derogările de la prevederile legale referitoare la
limitele maxime ale poluanților admise la evacuarea apelor
uzate în receptorii naturali și, prin urmare, aprobă limite
referitoare la timp, lucrări, încărcare cu poluanți, iar, pe de altă
parte, stabilește și penalități pentru depășirea acestor limite,
penalități pe care ea însăși le fixează.
În consecință, autorul excepției de neconstituționalitate
consideră că reglementările criticate permit excesul de putere și
abuzul de poziție dominantă, iar obligarea sa la plata penalităților
la valoarea stabilită prin procesul-verbal atacat diminuează
fondurile proprii de investiții, posibilitatea de a investi sumele
pentru care s-a obligat în programele de cofinanțare (UE —
consiliul local), ceea ce se reflectă în cele din urmă în rezultatele
financiare. Acest lucru are dublu efect negativ: pe de o parte,
pierderile financiare se reflectă în costurile serviciilor de apă
suportate de cetățeni, iar, pe de altă parte, limitarea poluării
receptorilor naturali, refacerea calității apelor, asigurarea
alimentării cu apă potabilă a populației și a salubrității publice,
gospodărirea durabilă a apei și repartiția rațională și echilibrată
a acestei resurse, cu menținerea și ameliorarea calității și
regenerării naturale a apelor, conservarea, protecția și
îmbunătățirea mediului acvatic prin măsuri specifice pentru
reducerea progresivă a evacuărilor, emisiilor sau pierderilor de
substanțe prioritare și încetarea sau eliminarea treptată a

evacuărilor, emisiilor ori pierderilor de substanțe prioritar
periculoase devin obiective din ce în ce mai greu de realizat în
lipsa lucrărilor de reabilitare, modernizare și extindere privind
sistemul de alimentare cu apă al municipiului Galați, rețeaua de
distribuție și canalizare.
Judecătoria Galați — Secția civilă consideră că excepția
de neconstituționalitate este neîntemeiată, deoarece dispozițiile
de lege criticate asigură tocmai protejarea resurselor de apă,
care reprezintă un monopol natural de interes general. Specificul
domeniului supus reglementării a impus adoptarea unor
mijloace diferite față de alte domenii, unul dintre acestea fiind
instituirea unui sistem de contribuții, plăți, bonificații, tarife și
penalități specifice gospodăririi apelor pentru toți utilizatorii de
apă. Împrejurarea că legiuitorul a înțeles să instituie în această
materie un mecanism propriu de finanțare și desfășurare a
activității Administrației Naționale ăApele Române”, stabilind o
serie de competențe și atribuții, nu relevă niciun aspect de
neconstituționalitate.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale, deoarece Administrația Națională
ăApele Române”, prin competențele și atribuțiile sale, asigură
tocmai protejarea resurselor de apă ce reprezintă un patrimoniu
natural de interes general, contribuind astfel la exploatarea
resurselor naturale în concordanță cu interesul național,
refacerea și ocrotirea mediului înconjurător, crearea condițiilor
necesare pentru creșterea calității vieții.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, susținerile părților prezente, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie, astfel
cum este menționat în încheierea de sesizare, prevederile art. 1
alin. (2) și art. 4 din Ordonanța de urgență a Guvernului
nr. 107/2002 privind înființarea Administrației Naționale ăApele
Române”, publicată în Monitorul Oficial al României, Partea I,
nr. 691 din 20 septembrie 2002, ale art. 1 alin. (1) și (2) și art. 2
alin. (3)—(5) din anexa nr. 3 la aceasta, precum și ale art. 50
alin. (1) și art. 107 alin. (4) din Legea apelor nr. 107/1996,
publicată în Monitorul Oficial al României, Partea I, nr. 244 din
8 octombrie 1996.
Prevederile art. 1 alin. (2) și art. 4 din Ordonanța de urgență
a Guvernului nr. 107/2002 au fost modificate prin art. I pct. 6 din
Ordonanța de urgență a Guvernului nr. 73/2005 pentru
modificarea și completarea Ordonanței de urgență a Guvernului
nr. 107/2002 privind înființarea Administrației Naționale ăApele
Române” (publicată în Monitorul Oficial al României, Partea I,
nr. 607 din 13 iulie 2005) și prin articolul unic pct. 1 și 3 din
Legea nr. 400/2005 privind aprobarea Ordonanței de urgență a
Guvernului nr. 73/2005 pentru modificarea și completarea
Ordonanței de urgență a Guvernului nr. 107/2002 privind
înființarea Administrației Naționale ăApele Române” (publicată

MONITORUL OFICIAL AL ROMÂNIEI, PARTEA I, Nr. 251/11.IV.2011
în Monitorul Oficial al României, Partea I, nr. 19 din 10 ianuarie
2006) și au, în prezent, următorul cuprins:
— Art. 1 alin. (2): ăAdministrația Națională «Apele Române»
este persoană juridică română și funcționează pe bază de
gestiune și autonomie economică, în coordonarea autorității
publice centrale din domeniul apelor, în condițiile prezentei
ordonanțe de urgență.”;
— Art. 4: ă(1) Cheltuielile pentru funcționarea Administrației
Naționale «Apele Române» se vor asigura din venituri proprii,
purtătoare de dobândă, rezultate din aplicarea mecanismului
economic specific în domeniul gospodăririi cantitative și
calitative a apelor. Veniturile proprii neconsumate în cursul
exercițiului financiar se reportează în exercițiul financiar următor.
(2) Mecanismul economic specific domeniului gospodăririi
durabile a resurselor de apă, prevăzut în anexa nr. 3, include
sistemul de contribuții, plăți, bonificații, tarife și penalități.
(3) Administrația Națională «Apele Române» aplică sistemul
de contribuții, plăți, bonificații, tarife și penalități specifice de
gospodărire a resurselor de apă, prevăzute în anexele nr. 4—7,
tuturor utilizatorilor de apă, indiferent de deținătorii cu orice titlu
ai amenajărilor și instalațiilor.
(4) Penalitățile se aplică acelor utilizatori de apă la care se
constată abateri de la prevederile reglementate, atât pentru
depășirea cantităților de apă utilizate, cât și pentru concentrațiile
de substanțe impurificatoare evacuate în resursele de apă.
(5) Cuantumul contribuțiilor specifice de gospodărire a
resurselor de apă, a tarifelor și penalităților este prevăzut în
anexele nr. 5, 6 și 7 și se reactualizează periodic prin hotărâre
a Guvernului, la propunerea autorității publice centrale din
domeniul apelor.
(6) De la bugetul de stat, bugetele locale și din surse proprii
ale persoanelor fizice și juridice se vor asigura cheltuielile
pentru:
a) acțiunile operative de interes public de apărare împotriva
inundațiilor, fenomenelor hidrometeorologice periculoase și
accidentelor la construcțiile hidrotehnice, precum și cele pentru
constituirea stocului de materiale și mijloace de apărare;
b) întreținerea și repararea lucrărilor cu rol de apărare
împotriva inundațiilor, refacerea și repunerea în funcțiune a
lucrărilor de gospodărire a apelor afectate de calamități naturale
sau alte evenimente deosebite.
(7) Finanțarea acțiunilor de interes național și social
prevăzute la art. 3 alin. (2) lit. a)—c) se asigură de la bugetul de
stat, iar a celor prevăzute la art. 3 alin. (2) lit. d), din surse proprii
ale Administrației Naționale «Apele Române» și în completare
din bugetul de stat, pe baza programelor aprobate în bugetul
autorității publice centrale din domeniul apelor. Finanțarea
activităților prevăzute la art. 3 alin. (1) lit. d)—s) se susține din
sursele proprii ale Administrației Naționale «Apele Române».
(8) Bugetul de venituri și cheltuieli al Administrației Naționale
«Apele Române» se aprobă de organul de conducere al
instituției, cu acordul conducătorului autorității publice centrale
din domeniul apelor, în condițiile legii.
(9) Administrația Națională «Apele Române» gestionează
veniturile proprii din aplicarea mecanismului economic specific
domeniului gospodăririi apelor și organizează conducerea
contabilității acestora, conform prevederilor legale în vigoare.
(10) Administrația Națională «Apele Române» poate
beneficia de credite cu dobândă preferențială și facilități în
domeniul impozitelor și taxelor în condițiile legii.
(11) Administrația Națională «Apele Române» ca instituție
publică preia toate drepturile și este ținută să răspundă de toate
obligațiile Administrației Naționale «Apele Române», cu statut
de regie autonomă, cu excepția celor prevăzute în mod expres
de Legea nr. 107/1996, cu modificările și completările
ulterioare.”

9

Anexa nr. 3 la Ordonanța de urgență a Guvernului
nr. 107/2002, intitulată ăMecanismul economic specific
domeniului gospodăririi durabile a resurselor de apă”, a fost
înlocuită prin art. I pct. 13 din Ordonanța de urgență a
Guvernului nr. 73/2005 și prin articolul unic pct. 5 din Legea
nr. 400/2005.
Prin urmare, obiect al excepției de neconstituționalitate îl
constituie și prevederile art. 1 alin. (1) și (2) și art. 2 alin. (3)—(5)
din anexa nr. 3 la Ordonanța de urgență a Guvernului
nr. 107/2002, prevederi care au următorul conținut:
— Art. 1 alin. (1) și (2): ă(1) Mecanismul economic specific
domeniului gospodăririi cantitative și calitative a resurselor de
apă include sistemul de contribuții, plăți, bonificații, tarife și
penalități ca parte a modului de finanțare a dezvoltării
domeniului și de asigurare a funcționării Administrației Naționale
«Apele Române».
(2) Apa constituie o resursă naturală cu valoare economică
în toate formele sale de utilizare/exploatare. Conservarea,
refolosirea și economisirea apei sunt încurajate prin aplicarea
de stimuli economici, inclusiv pentru cei care manifestă o
preocupare constantă în protejarea cantității și calității apei,
precum și prin aplicarea de penalități celor care risipesc sau
poluează resursele de apă. Utilizatorii resurselor de apă plătesc
utilizarea acesteia Administrației Naționale «Apele Române», în
calitate de operator unic al resurselor de apă.”;
— Art. 2 alin. (3)—(5): ă(3) Administrația Națională «Apele
Române» este singura în drept să aplice sistemul de contribuții,
plăți, bonificații, tarife și penalități specifice gospodăririi apelor
tuturor utilizatorilor de apă, indiferent de deținătorul cu orice titlu
al amenajării, precum și din sursele subterane, cu excepția celor
pentru care există reglementări specifice în vigoare.
(4) Contribuțiile specifice de gospodărire a apelor, prevăzute
în anexa nr. 4, sunt diferențiate, în vederea stimulării economice
a utilizării durabile a resurselor de apă, pe categorii de surse și
grupe de utilizatori și pe substanțe poluante din apele uzate
evacuate în resursele de apă.
(5) Contribuțiile prevăzute la alin. (4) se percep lunar tuturor
utilizatorilor de apă.”
De asemenea, obiect al excepției de neconstituționalitate îl
constituie și prevederile art. 50 alin. (1) și art. 107 alin. (4) din
Legea nr. 107/1996, modificate prin art. I pct. 63 din Legea
nr. 310/2004 pentru modificarea și completarea Legii apelor
nr. 107/1996, publicată în Monitorul Oficial al României, Partea I,
nr. 584 din 30 iunie 2004, și prin art. I pct. 36 din Legea
nr. 112/2006 pentru modificarea și completarea Legii apelor
nr. 107/1996, publicată în Monitorul Oficial al României, Partea I,
nr. 413 din 12 mai 2006. Acestea au, în prezent, următorul
conținut:
— Art. 50 alin. (1): ăLucrările prevăzute la art. 48 pot fi
promovate și executate numai în baza avizului de gospodărire
a apelor și, respectiv, notificării emise de Administrația Națională
«Apele Române». Punerea în funcțiune sau exploatarea acestor
lucrări se face numai în baza autorizației de gospodărire a
apelor și, după caz, a notificării emise de Administrația Națională
«Apele Române».”;
— Art. 107 alin. (4): ăProgramele etapizate prevăzute la alin.
(2) și (3) se întocmesc de către utilizatorii de apă și se aprobă
de Administrația Națională «Apele Române».”
Autorul excepției de neconstituționalitate consideră că
prevederile criticate contravin dispozițiilor constituționale ale
art. 135 alin. (2) lit. a), d), f) și g) privind obligațiile statului în
ceea ce privește economia și ale art. 148 alin. (2) privind
integrarea în Uniunea Europeană.

10

MONITORUL OFICIAL AL ROMÂNIEI, PARTEA I, Nr. 251/11.IV.2011

Examinând excepția de neconstituționalitate, Curtea
constată următoarele:
1. Cu privire la critica de neconstituționalitate raportată la
dispozițiile art. 135 alin. (2) lit. a), d), f) și g) din Constituție,
aceasta este neîntemeiată, pentru următoarele motive:
Potrivit normelor constituționale invocate, statul trebuie să
asigure: exploatarea resurselor naturale, în concordanță cu
interesul național, crearea condițiilor necesare pentru creșterea
calității vieții și aplicarea politicilor de dezvoltare regională în
concordanță cu obiectivele Uniunii Europene.
În vederea îndeplinirii acestor obiective, în domeniul apei —
resursă naturală ce face parte din domeniul public al statului —
s-a înființat, prin art. 61 din Legea apelor nr. 107/1996,
Administrația Națională ăApele Române”, instituție publică de
interes național, cu personalitate juridică, finanțată din venituri
proprii, prin reorganizarea Administrației Naționale ăApele
Române”, care funcționa cu statut de regie autonomă. Potrivit
art. 7 din aceeași lege, elaborarea strategiei și politicii naționale
în domeniul gospodăririi apelor, asigurarea coordonării și
controlului aplicării reglementarilor interne și internaționale în
acest domeniu se realizează de către Ministerul Mediului și
Pădurilor, iar gestionarea resurselor de apă, administrarea
lucrărilor de gospodărire a apelor, precum și aplicarea strategiei
și a politicii naționale, cu respectarea reglementărilor naționale
și comunitare în domeniu, se realizează de Administrația
Națională ăApele Române”, prin administrațiile bazinale de apă
din subordinea acesteia. Legea apelor nr. 107/1996 transpune
Directiva 2000/60/CE a Parlamentului European și a Consiliului
din 23 octombrie 2000 de stabilire a unui cadru de politică
comunitară în domeniul apei, publicată în Jurnalul Oficial al
Comunităților Europene (JOCE) seria L nr. 327/2000,
Administrația Națională ăApele Române” fiind nominalizată ca
instituție de implementare a directivei europene în domeniul
gospodăririi apelor.
Totodată, potrivit prevederilor de lege criticate, mecanismul
economic specific domeniului gospodăririi durabile a resurselor
de apă include sistemul de contribuții, plăți, bonificații, tarife și
penalități și se bazează pe principiul recuperării costurilor pentru
gestionarea resurselor de apă ăutilizatorul plătește” și ăpoluatorul
plătește”. Administrația Națională ăApele Române” aplică
sistemul de contribuții, plăți, bonificații, tarife și penalități
specifice activității de gospodărire a resurselor de apă tuturor
utilizatorilor de apă, indiferent de deținătorii cu orice titlu ai
amenajărilor și instalațiilor.

Curtea reține că penalitățile se aplică acelor utilizatori de apă
la care se constată abateri de la prevederile reglementate atât
pentru depășirea cantităților de apă utilizate, cât și a
concentrațiilor și cantităților de substanțe impurificatoare
evacuate în resursele de apă. Or, este firesc ca instituția publică
de interes național care asigură aplicarea strategiei și a politicii
naționale în domeniul apelor, și anume Administrația Națională
ăApele Române”, să poată constata încălcarea cerințelor
referitoare la concentrațiile maxime admise ale poluanților din
apele uzate evacuate în resursele de apă și să aplice aceste
penalități, prin întocmirea unui proces-verbal de contravenție.
Privitor la critica potrivit căreia prevederile de lege ce fac
obiectul prezentei excepții permit excesul de putere, iar
obligarea la plata penalităților la valoarea stabilită prin procesulverbal atacat diminuează fondurile proprii de investiții și
posibilitatea de a investi sumele pentru care s-a obligat în
programele de cofinanțare, Curtea constată că aceasta este
neîntemeiată, deoarece procesul-verbal de constatare și de
stabilire a penalităților poate fi atacat la instanța judecătorească,
ceea ce în speță s-a și întâmplat, litigiul fiind pe rolul Judecătoriei
Galați — Secția civilă.
Susținerea autorului excepției de neconstituționalitate potrivit
căreia este necesară ădisocierea între funcția de reglementare
și funcția de gestiune a serviciilor de apă” pe care le realizează
Administrația Națională ăApele Române” nu poate fi primită,
întrucât aceasta presupune o modificare a competențelor în
acest domeniu, care excedează atribuțiilor Curții. Potrivit art. 2
alin. (3) din Legea nr. 47/1992, Curtea Constituțională se
pronunță numai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului.
2. Referitor la pretinsa încălcare a dispozițiilor art. 148 alin. (2)
din Constituție, Curtea observă că acestea consacră principiul
priorității de aplicare a prevederilor ătratatelor constitutive ale
Uniunii Europene” și a ăcelorlalte reglementări comunitare cu
caracter obligatoriu” față de ădispozițiile contrare din legile
interne”. Or, analiza acestor aspecte ține de aplicarea legii, ceea
ce nu intră în competența de soluționare a Curții Constituționale,
ci a instanțelor judecătorești, astfel cum a statuat în mod constant
Curtea în jurisprudența sa (a se vedea în acest sens Decizia
nr. 500 din 20 aprilie 2010, publicată în Monitorul Oficial al
României, Partea I, nr. 406 din 18 iunie 2010).
Așa cum s-a arătat, reglementările naționale în domeniul
gospodăririi cantitative și calitative a apelor transpun directivele
Uniunii Europene în această materie.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 1 alin. (2) și art. 4 din Ordonanța de urgență
a Guvernului nr. 107/2002 privind înființarea Administrației Naționale ăApele Române”, ale art. 1 alin. (1) și (2) și art. 2 alin. (3)—(5)
din anexa nr. 3 la aceasta, precum și ale art. 50 alin. (1) și art. 107 alin. (4) din Legea apelor nr. 107/1996, excepție ridicată de
Societatea Comercială ăApă Canal” — S.A. din Galați în dosarele nr. 14.057/233/2009, nr. 17.845/233/2009 și nr. 11.561/233/2009
ale Judecătoriei Galați — Secția civilă.
Definitivă și general obligatorie.
Pronunțată în ședința publică din data de 8 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 251/11.IV.2011

11

CURTEA CONSTITUȚIONALĂ

D E C I Z I A Nr. 210
din 15 februarie 2011
referitoare la excepția de neconstituționalitate a prevederilor art. 286, art. 287 și art. 288 din Legea
nr. 53/2003 — Codul muncii, ale art. 74, art. 75 și art. 77 din Legea nr. 168/1999 privind soluționarea
conflictelor de muncă și ale art. 164 din Codul de procedură civilă
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate a
prevederilor art. 286, art. 287 și art. 288 din Legea nr. 53/2003 —
Codul muncii, ale art. 74, art. 75 și art. 77 din Legea nr. 168/1999
privind soluționarea conflictelor de muncă și ale art. 164 din
Codul de procedură civilă, excepție ridicată de Societatea
Comercială ăPetrom” — S.A. din București în Dosarul
nr. 4.612/118/2009 al Tribunalului Constanța — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
apreciind că își mențin valabilitatea considerentele pentru care,
în jurisprudența sa constantă, Curtea a respins excepția ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 31 martie 2010, pronunțată în Dosarul
nr. 4.612/118/2009, Tribunalul Constanța — Secția civilă a
sesizat Curtea Constituțională cu excepția de
neconstituționalitate a dispozițiilor art. 286, art. 287 și
art. 288 din Legea nr. 53/2003 — Codul muncii, ale art. 74,
art. 75 și art. 77 din Legea nr. 168/1999 privind soluționarea
conflictelor de muncă și ale art. 164 din Codul de procedură
civilă, excepție ridicată de Societatea Comercială ăPetrom” —
S.A. din București într-o cauză privind soluționarea unei acțiuni
având ca obiect drepturi bănești.
În motivarea excepției de neconstituționalitate se susține,
în esență, că dispozițiile art. 286, art. 287 și art. 288 din Legea
nr. 53/2003 — Codul muncii și ale art. 74, art. 75 și art. 77 din
Legea nr. 168/1999 sunt ăde un formalism excesiv”, ăde natură
să afecteze grav efectivitatea exercitării drepturilor recunoscute
de lege atât pentru angajat, cât și pentru angajator și să
restrângă nejustificat dreptul la apărare al angajatorului, care
este pus într-o situație de dezechilibru” față de angajatul care
are calitatea de reclamant. Se critică faptul că intervalul de timp
dintre data primirii citației și data termenului de judecată este
prea scurt pentru ca un angajator să își exercite dreptul la
apărare și să se achite de sarcina probei care îi revine, iar
instanța are posibilitatea de a-l decădea din dreptul de a depune
probe și de a formula apărări. Se mai arată că prevederile
art. 164 din Codul de procedură civilă aduc atingere dreptului la
apărare, întrucât lasă la aprecierea instanței posibilitatea
conexării cauzelor.

Tribunalul Constanța — Secția civilă apreciază că
excepția de neconstituționalitate este neîntemeiată, nefiind
încălcate dispozițiile constituționale și convenționale invocate
de autorul acesteia.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 286, art. 287 și art. 288 din Legea nr. 53/2003 —
Codul muncii, publicată în Monitorul Oficial al României, Partea I,
nr. 72 din 5 februarie 2003, ale art. 74, art. 75 și art. 77 din Legea
nr. 168/1999 privind soluționarea conflictelor de muncă,
publicată în Monitorul Oficial al României, Partea I, nr. 582 din
29 noiembrie 1999, cu modificările și completările ulterioare, și
ale art. 164 din Codul de procedură civilă, dispoziții ce au
următorul conținut:
— Art. 286 din Legea nr. 53/2003 — Codul muncii: ă(1)
Cererile referitoare la soluționarea conflictelor de muncă se
judecă în regim de urgență.
(2) Termenele de judecată nu pot fi mai mari de 15 zile.
(3) Procedura de citare a părților se consideră legal
îndeplinită dacă se realizează cu cel puțin 24 de ore înainte de
termenul de judecată.”;
— Art. 287 din Legea nr. 53/2003 — Codul muncii: ăSarcina
probei în conflictele de muncă revine angajatorului, acesta fiind
obligat să depună dovezile în apărarea sa până la prima zi de
înfățișare.”;
— Art. 288 din Legea nr. 53/2003 — Codul muncii:
ăAdministrarea probelor se face cu respectarea regimului de
urgență, instanța fiind în drept să decadă din beneficiul probei
admise partea care întârzie în mod nejustificat administrarea
acesteia.”;
— Art. 74 din Legea nr. 168/1999: ă(1) Cererile referitoare la
soluționarea conflictelor de drepturi se judecă în regim de
urgență.
(2) Termenele de judecată nu pot fi mai mari de 10 zile.
(3) Părțile sunt legal citate, dacă citația le-a fost înmânată
cel puțin cu o zi înaintea judecării.”;
— Art. 75 din Legea nr. 168/1999: ăÎn cazul în care sunt
contestate măsuri unilaterale dispuse de unitate, aceasta are
obligația ca, până la prima zi de înfățișare, să depună dovezile
în baza cărora a luat măsura respectivă.”;

12

MONITORUL OFICIAL AL ROMÂNIEI, PARTEA I, Nr. 251/11.IV.2011

— Art. 77 din Legea nr. 168/1999: ă(1) În cazul în care
judecata continuă, administrarea probelor se va face cu
respectarea regimului de urgență al judecării conflictelor de
drepturi.
(2) Instanța poate să decadă din beneficiul probei admise
partea care întârzie nejustificat administrarea acesteia.”;
— Art. 164 din Codul de procedură civilă: ă(1) Părțile vor
putea cere întrunirea mai multor pricini ce se află înaintea
aceleiași instanțe sau instanțe deosebite, de același grad, în
care sunt aceleași părți sau chiar împreună cu alte părți și al
căror obiect și cauză au între dânsele o strânsă legătură.
(2) Întrunirea poate fi făcută de judecător chiar dacă părțile
nu au cerut-o.
(3) Dosarul va fi trimis instanței mai întâi învestită, afară
numai dacă amândouă părțile cer trimiterea lui la una din
celelalte instanțe.
(4) Când una din pricini este de competența unei instanțe, și
părțile nu o pot înlătura, întrunirea se va face la acea instanță.”
Autorul excepției consideră că textele de lege criticate sunt
contrare prevederilor constituționale ale art. 21 alin. (1), (2) și
(3) care consacră dreptul de acces liber la justiție și la un proces
echitabil, soluționat într-un termen rezonabil, ale art. 24 care
garantează dreptul la apărare, ale art. 53 alin. (1) referitor la
restrângerea exercițiului unor drepturi sau al unor libertăți. De
asemenea, se invocă dispozițiile art. 6 paragraful 1 din
Convenția pentru apărarea drepturilor omului și a libertăților
fundamentale privind dreptul la un proces echitabil, prin
raportare la art. 11 alin. (2) și art. 20 din Constituție referitoare

la raporturile dintre tratatele internaționale în materia drepturilor
omului și dreptul intern.
Examinând excepția de neconstituționalitate, Curtea
constată că dispozițiile de lege criticate au mai constituit obiect
al controlului de constituționalitate, prin raportare la aceleași
texte constituționale și convenționale și prin prisma unor critici
similare. Astfel, de exemplu, prin Decizia nr. 369 din 25 martie
2010, publicată în Monitorul Oficial al României, Partea I, nr. 305
din 11 mai 2010, sau prin Decizia nr. 1.349 din 19 octombrie
2010, publicată în Monitorul Oficial al României, Partea I, nr. 860
din 22 decembrie 2010, Curtea a respins excepția de
neconstituționalitate ca neîntemeiată, reținând că textele de lege
criticate reprezintă norme care stabilesc o procedură specială,
derogatorie, referitoare la termenele de judecată și modalitatea
administrării probelor în cazul judecării cererilor privind
conflictele de muncă. Reglementarea acestora constituie o
opțiune a legiuitorului, care a avut în vedere instituirea unei
proceduri simple și urgente, adaptată raporturilor de muncă și
exercitării dreptului la muncă. În plus, regulile de procedură
prevăzute de aceste dispoziții se aplică în mod echitabil atât
angajatorilor, cât și angajaților, fără a fi favorizată o categorie
sau alta.
Deoarece nu au intervenit elemente noi, de natură să
modifice jurisprudența în materie a Curții, soluția pronunțată prin
deciziile menționate, precum și considerentele ce au stat la baza
acesteia își mențin valabilitatea și în această cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 286, art. 287 și art. 288 din Legea
nr. 53/2003 — Codul muncii, ale art. 74, art. 75 și art. 77 din Legea nr. 168/1999 privind soluționarea conflictelor de muncă și ale
art. 164 din Codul de procedură civilă, excepție ridicată de Societatea Comercială ăPetrom” — S.A. din București în Dosarul
nr. 4.612/118/2009 al Tribunalului Constanța — Secția civilă.
Definitivă și general obligatorie.
Pronunțată în ședința publică din data de 15 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu
CURTEA CONSTITUȚIONALĂ

D E C I Z I A Nr. 293
din 24 februarie 2011

referitoare la excepția de neconstituționalitate a prevederilor art. 47 lit. c) și art. 49 alin. (1)
din Legea nr. 230/2007 privind înființarea, organizarea și funcționarea asociațiilor de proprietari,
precum și ale art. 44 alin. (1) din Normele metodologice de aplicare a Legii nr. 230/2007
privind înființarea, organizarea și funcționarea asociațiilor de proprietari, aprobate
prin Hotărârea Guvernului nr. 1.588/2007
Augustin Zegrean
Aspazia Cojocaru
Acsinte Gaspar
Mircea Ștefan Minea

— președinte
— judecător
— judecător
— judecător

Ion Predescu

— judecător

Puskás Valentin Zoltán

— judecător

Ingrid Alina Tudora

— magistrat-asistent

MONITORUL OFICIAL AL ROMÂNIEI, PARTEA I, Nr. 251/11.IV.2011
Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 47 lit. c) și art. 49 alin. (1) din Legea
nr. 230/2007 privind înființarea, organizarea și funcționarea
asociațiilor de proprietari, precum și ale art. 44 alin. (1) din
Normele metodologice de aplicare a Legii nr. 230/2007 privind
înființarea, organizarea și funcționarea asociațiilor de proprietari,
aprobate prin Hotărârea Guvernului nr. 1.588/2007, excepție
ridicată de Doru Nanciu în Dosarul nr. 951/280/2009 al
Judecătoriei Pitești — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate, ca
fiind inadmisibilă.
Astfel, în ceea ce privește prevederile criticate din Legea
nr. 230/2007, apreciază că aspectele invocate nu reprezintă o
veritabilă critică de neconstituționalitate, ci privesc
circumstanțele concrete ale situației de fapt, aflate pe rolul
instanței de judecată. De asemenea, arată că nu poate fi primită
nici critica referitoare la Hotărârea Guvernului nr. 1.588/2007,
întrucât Curtea se poate pronunța numai asupra
neconstituționalității unei legi sau ordonanțe, ori a unor dispoziții
dintr-o lege sau dintr-o ordonanță în vigoare.
C U R T E A,

având în vedere actele și lucrările dosarului, constată
următoarele:
Prin Încheierea din 28 aprilie 2010, pronunțată în Dosarul
nr. 951/280/2009, Judecătoria Pitești — Secția civilă a
sesizat Curtea Constituțională cu excepția de
neconstituționalitate a prevederilor art. 47 lit. c) și art. 49
alin. (1) din Legea nr. 230/2007 privind înființarea,
organizarea și funcționarea asociațiilor de proprietari,
precum și ale art. 44 alin. (1) din Hotărârea Guvernului
nr. 1.588/2007 pentru aprobarea Normelor metodologice de
aplicare a Legii nr. 230/2007 privind înființarea, organizarea
și funcționarea asociațiilor de proprietari, excepție ridicată
de Doru Nanciu într-o cauză civilă având ca obiect o acțiune în
răspundere contractuală.
În motivarea excepției de neconstituționalitate autorul
acesteia nu formulează o veritabilă critică, ci, în esență, este
nemulțumit de conduita unor vecini, precum și de modul de
calcul și de repartizare a cheltuielilor de întreținere pe persoane.
Judecătoria Pitești — Secția civilă consideră că excepția
de neconstituționalitate este neîntemeiată, motivat de faptul că
autorul excepției nu face o veritabilă critică de
neconstituționalitate cu privire la reglementarea criticată,
limitându-se la invocarea în mod formal a excepției.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:

13

Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 47 lit. c) și art. 49 alin. (1) din Legea nr. 230/2007
privind înființarea, organizarea și funcționarea asociațiilor de
proprietari, publicată în Monitorul Oficial al României, Partea I,
nr. 490 din 23 iulie 2007, care au următorul cuprins:
— Art. 47: ăCheltuielile asociației de proprietari sunt
următoarele:
c) cheltuieli pe cota-parte indiviză, în funcție de suprafața
utilă a proprietății individuale;”;
— Art. 49 alin. (1): ăAsociația de proprietari poate stabili un
sistem propriu de penalizări pentru orice sumă cu titlu de
restanță, afișată pe lista de plată. Penalizările nu vor fi mai mari
de 0,2% pentru fiecare zi de întârziere și se vor aplica numai
după o perioadă de 30 de zile care depășește termenul stabilit
pentru plată, fără ca suma penalizărilor să poată depăși suma la
care s-au aplicat.”
De asemenea, constituie obiect al excepției și prevederile
art. 44 alin. (1) din Normele metodologice de aplicare a Legii
nr. 230/2007 privind înființarea, organizarea și funcționarea
asociațiilor de proprietari, aprobate prin Hotărârea Guvernului
nr. 1.588/2007, publicată în Monitorul Oficial al României,
Partea I, nr. 43 din 18 ianuarie 2008, potrivit cărora: ăCheltuielile
pe cota-parte indiviză de proprietate reprezintă cheltuielile
asociației cu privire la proprietatea comună, cu privire la: fondul
sau fondurile pentru lucrări de întreținere, service, reparații și,
după caz, de consolidare, reabilitare, eficiență energetică,
modernizare la părțile de construcții și instalații aflate în și pe
proprietatea comună, astfel cum este descrisă în cartea tehnică
a construcției și în acordul de asociere: subsolul; conductele de
distribuție și coloanele instalațiilor de apă, canalizare, încălzire,
energie electrică; casa scării; podul; spălătoria; uscătoria;
terasa; ascensorul; interfonul — partea de instalație de pe
proprietatea comună; centrala termică proprie; crematoriul;
tubulatura de evacuare a deșeurilor menajere; structura de
rezistență; fațadele; acoperișul și altele asemenea, conform
prevederilor din acordul de asociere; personalul angajat sau
contractat al asociației: salarii sau remunerații pentru
administrator, contabil, casier, instalator, electrician, portar,
cheltuieli pentru curățenie etc.; indemnizații acordate membrilor
asociației de proprietari ori persoanelor alese: președintele,
membrii comitetului executiv și ai comisiei de cenzori; prime;
credite bancare; contracte sau polițe de asigurări; alte servicii
administrative către proprietatea comună.”
Autorul
excepției
invocă
încălcarea
dispozițiilor
constituționale ale art. 16 alin. (1) privind egalitatea în drepturi.
Examinând excepția de neconstituționalitate, în ceea ce
privește prevederile art. 44 alin. (1) din Normele metodologice
de aplicare a Legii nr. 230/2007 privind înființarea, organizarea
și funcționarea asociațiilor de proprietari, aprobate prin
Hotărârea Guvernului nr. 1.588/2007, Curtea constată că,
potrivit art. 146 lit. d) teza întâi din Constituție, instanța de
contencios constituțional ăhotărăște asupra excepțiilor de
neconstituționalitate privind legile și ordonanțele, ridicate în fața
instanțelor judecătorești sau de arbitraj comercial”.
De asemenea, potrivit art. 29 alin. (1) din Legea nr. 47/1992,
Curtea Constituțională ădecide asupra excepțiilor ridicate în fața
instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei dispoziții
dintr-o lege sau dintr-o ordonanță în vigoare”.
Astfel fiind, normele metodologice nu pot constitui obiect al
controlului de constituționalitate și, în consecință, excepția de

14

MONITORUL OFICIAL AL ROMÂNIEI, PARTEA I, Nr. 251/11.IV.2011

neconstituționalitate a prevederilor art. 44 alin. (1) din Normele
metodologice de aplicare a Legii nr. 230/2007 privind înființarea,
organizarea și funcționarea asociațiilor de proprietari, aprobate
prin Hotărârea Guvernului nr. 1.588/2007 este inadmisibilă.
Totodată, referitor la textele criticate din Legea nr. 230/2007,
Curtea constată că susținerile autorului excepției nu constituie

veritabile critici de neconstituționalitate, acesta invocând
prevederile constituționale ale art. 16 din perspectiva propriei
interpretări, fiind, în realitate, nemulțumit de conduita unor vecini,
precum și de modul de calcul și de repartizare a cheltuielilor de
întreținere pe persoane.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 47 lit. c) și art. 49 alin. (1) din Legea
nr. 230/2007 privind înființarea, organizarea și funcționarea asociațiilor de proprietari, precum și ale art. 44 alin. (1) din Normele
metodologice de aplicare a Legii nr. 230/2007 privind înființarea, organizarea și funcționarea asociațiilor de proprietari, aprobate
prin Hotărârea Guvernului nr. 1.588/2007, excepție ridicată de Doru Nanciu în Dosarul nr. 951/280/2009 al Judecătoriei Pitești —
Secția civilă.
Definitivă și general obligatorie.
Pronunțată în ședința publică din data de 24 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 311
din 3 martie 2011

referitoare la excepția de neconstituționalitate a dispozițiilor art. 146 și art. 215 alin. 5
din Codul penal
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Oana Cristina Puică

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 146 și art. 215 alin. 5 din Codul penal, excepție
ridicată de Cristian Marcoff în Dosarul nr. 986/35/2009 al Curții
de Apel Oradea — Secția penală și pentru cauze cu minori.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.

Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 22 aprilie 2010, pronunțată în Dosarul
nr. 986/35/2009, Curtea de Apel Oradea — Secția penală și
pentru cauze cu minori a sesizat Curtea Constituțională cu
excepția de neconstituționalitate a dispozițiilor art. 146 și
art. 215 alin. 5 din Codul penal.
Excepția a fost ridicată de Cristian Marcoff cu ocazia
soluționării apelurilor formulate împotriva unei sentințe penale
privind condamnarea pentru săvârșirea infracțiunii de
înșelăciune prevăzute și pedepsite de art. 215 alin. 1, 2, 3 și 5
din Codul penal.
În motivarea excepției de neconstituționalitate autorul
acesteia susține că prevederile art. 146 și art. 215 alin. 5 din
Codul penal încalcă dreptul la un proces echitabil, prezumția de

MONITORUL OFICIAL AL ROMÂNIEI, PARTEA I, Nr. 251/11.IV.2011
nevinovăție, principiul legalității pedepsei, precum și dispozițiile
constituționale referitoare la reglementarea prin lege organică a
infracțiunilor, pedepselor și a regimului executării acestora,
deoarece condiționează încadrarea juridică a faptei săvârșite de
cuantumul unui prejudiciu care nu poate fi stabilit decât prin
hotărâre judecătorească definitivă. Mai arată că, în condițiile
devalorizării monedei naționale, pragul de 200.000 lei, stabilit
pentru determinarea consecințelor deosebit de grave ale unor
infracțiuni de rezultat, nu mai este de actualitate.
Curtea de Apel Oradea — Secția penală și pentru cauze
cu minori apreciază că excepția de neconstituționalitate este
neîntemeiată, întrucât textele de lege criticate nu încalcă
dispozițiile din Constituție și din Convenția pentru apărarea
drepturilor omului și a libertăților fundamentale invocate de
autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 146 și art. 215 alin. 5 din Codul penal, având
următorul cuprins:
— Art. 146: ăPrin consecințe deosebit de grave se înțelege o
pagubă materială mai mare de 200.000 lei sau o perturbare
deosebit de gravă a activității, cauzată unei autorități publice sau
oricăreia dintre unitățile la care se referă art. 145, ori altei
persoane juridice sau fizice.”;
— Art. 215 alin. 5: ăÎnșelăciunea care a avut consecințe
deosebit de grave se pedepsește cu închisoare de la 10 la 20 de
ani și interzicerea unor drepturi.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (3) referitoare la dreptul la un proces echitabil,
ale art. 23 alin. (11) și (12) privind prezumția de nevinovăție și
principiul legalității pedepsei și ale art. 73 alin. (3) lit. h)
referitoare la reglementarea prin lege organică a infracțiunilor,
pedepselor și a regimului executării acestora, precum și ale
art. 11 privind raportul dintre dreptul internațional și dreptul intern
și ale art. 20 referitoare la prioritatea tratatelor internaționale
privind drepturile omului asupra legilor interne, raportate la
prevederile art. 6 privind dreptul la un proces echitabil din
Convenția pentru apărarea drepturilor omului și a libertăților
fundamentale.

15

Examinând excepția de neconstituționalitate, Curtea
constată că prevederile art. 146 și art. 215 alin. 5 din Codul
penal au mai fost supuse controlului de constituționalitate prin
raportare la aceleași dispoziții din Constituție și din Convenția
pentru apărarea drepturilor omului și a libertăților fundamentale,
invocate și în prezenta cauză, și față de critici similare. Astfel,
prin Decizia nr. 1.051 din 9 octombrie 2008, publicată în
Monitorul Oficial al României, Partea I, nr. 767 din 14 noiembrie
2008, Curtea Constituțională a respins ca neîntemeiată excepția
de neconstituționalitate, reținând că art. 146 din Codul penal
cuprinde o normă cu caracter explicativ prin care se lămurește
înțelesul expresiei ăconsecințe deosebit de grave”. Această
reglementare este necesară cu atât mai mult cu cât legiuitorul a
prevăzut consecințele deosebit de grave ca element
circumstanțial în conținutul agravant al mai multor infracțiuni.
Totodată, Curtea a constatat că este neîntemeiată susținerea
autorului excepției, referitoare la încălcarea dispozițiilor art. 21
alin. (3) din Constituție, deoarece aplicarea cerinței procesului
echitabil se impune numai în legătură cu procedura de
desfășurare a procesului, iar nu și în ceea ce privește cadrul
juridic sancționator al faptelor, adică în materia dreptului
substanțial. Nici din cuprinsul art. 21 alin. (3) din Constituție și
nici din cel al art. 6 al Convenției pentru apărarea drepturilor
omului și a libertăților fundamentale sau al jurisprudenței Curții
Europene a Drepturilor Omului nu se poate desprinde concluzia
că aplicarea cerinței procesului echitabil ar trebui să excedeze
necesității asigurării garanțiilor procesuale, spre a se intra în
materii din câmpul dreptului substanțial.
De asemenea, având în vedere că în speță nu există o
hotărâre judecătorească definitivă, nu a putut fi reținută nici
critica referitoare la încălcarea art. 23 alin. (11) din Constituție
privind prezumția de nevinovăție, care prevede că: ăPână la
rămânerea definitivă a hotărârii judecătorești de condamnare,
persoana este considerată nevinovată”.
Cu privire la critica de neconstituționalitate referitoare la
încălcarea prevederilor art. 73 alin. (3) lit. h) din Constituție,
Curtea a constatat că aceasta este neîntemeiată, deoarece
infracțiunea de înșelăciune este reglementată în Codul penal,
lege organică, în deplină concordanță cu prevederile
constituționale invocate.
Referitor la critica de neconstituționalitate privind încălcarea
principiului legalității incriminării, Curtea a reținut că dispozițiile
de lege criticate nu contravin normelor constituționale, ci,
dimpotrivă, prin explicarea conținutului noțiunii ăconsecințe
deosebit de grave” în textul art. 146 din Codul penal se asigură
caracterul de previzibilitate și accesibilitate al normei juridice
penale.
În același sens este și Decizia nr. 641 din 11 mai 2010,
publicată în Monitorul Oficial al României, Partea I, nr. 348 din
26 mai 2010.
Întrucât nu au intervenit elemente noi, de natură să
determine schimbarea acestei jurisprudențe, soluția de
respingere a excepției de neconstituționalitate pronunțată de
Curte prin deciziile mai sus menționate, precum și
considerentele care au fundamentat-o își păstrează valabilitatea
și în prezenta cauză.

16

MONITORUL OFICIAL AL ROMÂNIEI, PARTEA I, Nr. 251/11.IV.2011

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 146 și art. 215 alin. 5 din Codul penal,
excepție ridicată de Cristian Marcoff în Dosarul nr. 986/35/2009 al Curții de Apel Oradea — Secția penală și pentru cauze cu
minori.
Definitivă și general obligatorie.
Pronunțată în ședința publică din data de 3 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 251/11.IV.2011 conține 16 pagini.

Prețul: 3,20 lei

&JUYDGY|522121]
ISSN 1453—4495

