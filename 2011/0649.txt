Anul 179 (XXIII) — Nr. 649

PARTEA I

Luni, 12 septembrie 2011

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 844 din 23 iunie 2011 referitoare la excepția de
neconstituționalitate a dispozițiilor art. 15, art. 16,
art. 17 și art. 19 alin. (1) din Ordonanța Guvernului
nr. 2/2001 privind regimul juridic al contravențiilor ....
Decizia nr. 850 din 23 iunie 2011 referitoare la excepția de
neconstituționalitate a dispozițiilor art. 18 alin. (3) din
Legea nr. 571/2003 privind Codul fiscal și ale art. 40
din Ordonanța de urgență a Guvernului nr. 34/2009 cu
privire la rectificarea bugetară pe anul 2009 și
reglementarea unor măsuri financiar-fiscale ..............
Decizia nr. 908 din 5 iulie 2011 referitoare la excepția de
neconstituționalitate a dispozițiilor art. 2441 alin. (11)
din Legea nr. 571/2003 privind Codul fiscal ..............
Decizia nr. 910 din 5 iulie 2011 referitoare la excepția de
neconstituționalitate a dispozițiilor art. 254 alin. (7) din
Legea nr. 571/2003 privind Codul fiscal ....................
Decizia nr. 980 din 12 iulie 2011 referitoare la excepția de
neconstituționalitate a dispozițiilor art. 4 alin. (1)
teza a doua din Legea nr. 221/2009 privind
condamnările cu caracter politic și măsurile
administrative asimilate acestora, pronunțate în
perioada 6 martie 1945—22 decembrie 1989 ............
Decizia nr. 1.000 din 14 iulie 2011 referitoare la excepția de
neconstituționalitate a Ordonanței de urgență a
Guvernului nr. 68/2008 privind vânzarea spațiilor
proprietate privată a statului sau a unităților
administrativ-teritoriale cu destinația de cabinete
medicale, precum și a spațiilor în care se desfășoară
activități conexe actului medical ................................
Decizia nr. 1.005 din 14 iulie 2011 referitoare la excepția de
neconstituționalitate a dispozițiilor art. 2 alin. (1), art. 6
alin. (2), art. 13 și art. 14 din Ordonanța de urgență a
Guvernului nr. 119/2007 privind măsurile pentru
combaterea întârzierii executării obligațiilor de plată
rezultate din contracte comerciale..............................
Decizia nr. 1.010 din 14 iulie 2011 referitoare la excepția de
neconstituționalitate a dispozițiilor art. 72 alin. (1) din
Legea nr. 188/1999 privind Statutul funcționarilor
publici și a dispozițiilor art. 8 și art. 12 alin. (1)
teza a doua din Legea nr. 130/1996 privind contractul
colectiv de muncă ......................................................

2–3

4–6

6–7

8–9

9–10

11–12

12–14

14–16

2

MONITORUL OFICIAL AL ROMÂNIEI, PARTEA I, Nr. 649/12.IX.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 844
din 23 iunie 2011

referitoare la excepția de neconstituționalitate a dispozițiilor art. 15, art. 16, art. 17 și art. 19 alin. (1)
din Ordonanța Guvernului nr. 2/2001 privind regimul juridic al contravențiilor
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 15, art. 16, art. 17 și art. 19 alin. (1) din
Ordonanța Guvernului nr. 2/2001 privind regimul juridic al
contravențiilor, excepție invocată de Ramona Daniela Chidovăț
în Dosarul nr. 12.092/301/2008 al Tribunalului București —
Secția a IX-a contencios administrativ și fiscal.
La apelul nominal răspunde, pentru autoarea excepției,
doamna avocat Ana-Maria Gușanu din cadrul Baroului
București, lipsind cealaltă parte, față de care procedura de citare
este legal îndeplinită.
Cauza fiind în stare de judecată, președintele acordă
cuvântul avocatului autoarei excepției, care solicită admiterea
excepției de neconstituționalitate astfel cum a fost formulată,
prezentând argumentele expuse în motivarea acesteia.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Decizia civilă nr. 1.445 din 3 iunie 2010, pronunțată în
Dosarul nr. 12.092/301/2008, Curtea de Apel București —
Secția a VIII-a contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 15, 16, 17 și 19 alin. (1) din Ordonanța
Guvernului nr. 2/2001 privind regimul juridic al
contravențiilor, excepție invocată de Ramona Daniela
Chidovăț în Dosarul nr. 12.092/301/2008 al Tribunalului
București — Secția a IX-a contencios administrativ și fiscal. Prin
Încheierea din 26 noiembrie 2009, această din urmă instanță a
respins excepția de neconstituționalitate invocată, iar împotriva
încheierii menționate petenta a formulat recurs, admis de Curtea
de Apel București — Secția a VIII-a contencios administrativ și
fiscal, instanță care a dispus sesizarea Curții Constituționale cu
excepția de neconstituționalitate invocată în cauză.
În motivarea excepției de neconstituționalitate se susține,
în esență, că normele criticate sunt neconstituționale, deoarece
instituie o veritabilă prezumție de temeinicie și legalitate a
procesului-verbal de contravenție. Astfel, deși contravenția este
o faptă de natură penală, sarcina probei este răsturnată în cazul
plângerilor contravenționale, statul fiind dispensat de orice
datorie de a proba, în schimb contravenientul este supus
abuzului agentului constatator, abuz pe care contravenientul
este obligat să îl înlăture prin probe.

Curtea de Apel București — Secția a VIII-a contencios
administrativ și fiscal apreciază că excepția de
neconstituționalitate este neîntemeiată, arătând că textele de
lege criticate nu interzic accesul persoanelor nemulțumite de
modul de constatare a contravențiilor și aplicare a sancțiunilor
corespunzătoare de a face plângere la instanța de judecată și
nici exercitarea dreptului la apărare pe tot parcursul procesului.
Se face referire și la jurisprudența Curții Constituționale în
materie.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile autorului excepției, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 15, art. 16, art. 17 și art. 19 alin. (1) din Ordonanța
Guvernului nr. 2/2001 privind regimul juridic al contravențiilor,
publicată în Monitorul Oficial al României, Partea I, nr. 410 din
25 iulie 2001, aprobată cu modificări și completări prin Legea
nr. 180/2002, publicată în Monitorul Oficial al României, Partea I,
nr. 268 din 22 aprilie 2002, cu modificările și completările
ulterioare.
Textele de lege criticate au următorul conținut:
— Art. 15: ă(1) Contravenția se constată printr-un procesverbal încheiat de persoanele anume prevăzute în actul
normativ care stabilește și sancționează contravenția, denumite
în mod generic agenți constatatori.
(2) Pot fi agenți constatatori: primarii, ofițerii și subofițerii din
cadrul Ministerului Administrației și Internelor, special abilitați,
persoanele împuternicite în acest scop de miniștri și de alți
conducători ai autorităților administrației publice centrale, de
prefecți, președinți ai consiliilor județene, primari, de primarul
general al municipiului București, precum și de alte persoane
prevăzute în legi speciale.
(3) Ofițerii și subofițerii din cadrul Ministerului Administrației
și Internelor constată contravenții privind: apărarea ordinii
publice; circulația pe drumurile publice; regulile generale de
comerț; vânzarea, circulația și transportul produselor alimentare
și nealimentare, țigărilor și băuturilor alcoolice; alte domenii de
activitate stabilite prin lege sau prin hotărâre a Guvernului.”;
— Art. 16: ă(1) Procesul-verbal de constatare a contravenției
va cuprinde în mod obligatoriu: data și locul unde este încheiat;
numele, prenumele, calitatea și instituția din care face parte

MONITORUL OFICIAL AL ROMÂNIEI, PARTEA I, Nr. 649/12.IX.2011
agentul constatator; datele personale din actul de identitate,
inclusiv codul numeric personal, ocupația și locul de muncă ale
contravenientului; descrierea faptei contravenționale cu
indicarea datei, orei și locului în care a fost săvârșită, precum și
arătarea tuturor împrejurărilor ce pot servi la aprecierea gravității
faptei și la evaluarea eventualelor pagube pricinuite; indicarea
actului normativ prin care se stabilește și se sancționează
contravenția; indicarea societății de asigurări, în situația în care
fapta a avut ca urmare producerea unui accident de circulație;
posibilitatea achitării în termen de 48 de ore a jumătate din
minimul amenzii prevăzute de actul normativ, dacă acesta
prevede o asemenea posibilitate; termenul de exercitare a căii
de atac și organul la care se depune plângerea.
(11) În cazul contravenienților cetățeni străini, persoane fără
cetățenie sau cetățeni români cu domiciliul în străinătate, în
procesul-verbal vor fi cuprinse și următoarele date: seria și
numărul pașaportului ori ale altui document de trecere a
frontierei de stat, data eliberării acestuia și statul emitent.
(2)—(4) abrogate
(5) În cazul în care contravenientul este minor procesulverbal va cuprinde și numele, prenumele și domiciliul părinților
sau ale altor reprezentanți ori ocrotitori legali ai acestuia.
(6) În situația în care contravenientul este persoană juridică
în procesul-verbal se vor face mențiuni cu privire la denumirea,
sediul, numărul de înmatriculare în registrul comerțului și codul
fiscal ale acesteia, precum și datele de identificare a persoanei
care o reprezintă.
(7) În momentul încheierii procesului-verbal agentul
constatator este obligat să aducă la cunoștință contravenientului
dreptul de a face obiecțiuni cu privire la conținutul actului de
constatare. Obiecțiunile sunt consemnate distinct în procesulverbal la rubrica «Alte mențiuni», sub sancțiunea nulității
procesului-verbal.”;
— Art. 17: ăLipsa mențiunilor privind numele, prenumele și
calitatea agentului constatator, numele și prenumele
contravenientului, iar în cazul persoanei juridice lipsa denumirii
și a sediului acesteia, a faptei săvârșite și a datei comiterii
acesteia sau a semnăturii agentului constatator atrage nulitatea
procesului-verbal. Nulitatea se constată și din oficiu.”;
— Art. 19 alin. (1): ă(1) Procesul-verbal se semnează pe
fiecare pagină de agentul constatator și de contravenient. În
cazul în care contravenientul nu se află de față, refuză sau nu
poate să semneze, agentul constatator va face mențiune despre
aceste împrejurări, care trebuie să fie confirmate de cel puțin un
martor. În acest caz procesul-verbal va cuprinde și datele
personale din actul de identitate al martorului și semnătura
acestuia.”

3

Dispozițiile constituționale invocate în susținerea excepției
sunt cele ale art. 21 alin. (3) privind dreptul la un proces
echitabil.
Examinând excepția de neconstituționalitate, Curtea
constată că textele de lege criticate au mai fost supuse
controlului de constituționalitate prin raportare la aceleași
prevederi din Constituție, și cu motivare similară. În acest sens
sunt, de exemplu, Decizia nr. 421 din 7 aprilie 2011, publicată în
Monitorul Oficial al României, Partea I, nr. 364 din 25 mai 2011,
Decizia nr. 608 din 28 aprilie 2009, publicată în Monitorul Oficial
al României, Partea I, nr. 410 din 16 iunie 2009, sau Decizia
nr. 520 din 8 mai 2008, publicată în Monitorul Oficial al
României, Partea I, nr. 403 din 29 mai 2008. Cu acele prilejuri,
Curtea, respingând excepția de neconstituționalitate a acestor
dispoziții legale, criticate separat sau împreună cu alte dispoziții
din Ordonanța Guvernului nr. 2/2001, a statuat că din procedura
de soluționare a plângerii împotriva procesului-verbal de stabilire
și sancționare a contravenției nu rezultă răsturnarea sarcinii
probei, ci, mai degrabă, exercitarea dreptului la apărare.
Referitor la obligația contravenientului de a-și dovedi
nevinovăția în legătură cu fapta reținută în sarcina sa de către
organul constatator, Curtea s-a pronunțat prin Decizia nr. 1.096
din 8 septembrie 2009, publicată în Monitorul Oficial al
României, Partea I, nr. 695 din 15 octombrie 2009, reținând cu
acel prilej că ăprocesul-verbal de constatare și sancționare a
contravenției se bucură de prezumția de legalitate, însă, atunci
când este formulată o plângere împotriva acestuia, este
contestată chiar prezumția de care se bucură. În acest caz,
instanța de judecată competentă va administra probele
prevăzute de lege, necesare în vederea verificării legalității și
temeiniciei procesului-verbal. Cel care a formulat plângerea nu
trebuie să își demonstreze propria nevinovăție, revenind
instanței de judecată obligația de a administra tot probatoriul
necesar stabilirii și aflării adevărului. Chiar dacă art. 47 din
Ordonanța Guvernului nr. 2/2001 face referire la dispozițiile
Codului de procedură civilă, instanțele de judecată nu pot face
aplicarea strictă a regulii onus probandi incumbit actori, ci, din
contră, chiar ele trebuie să manifeste un rol activ pentru aflarea
adevărului, din moment ce contravenția intră sub incidența art. 6
din Convenția pentru apărarea drepturilor omului și a libertăților
fundamentale. Prin urmare, nu se poate susține răsturnarea
sarcinii probei.”
Întrucât criticile de neconstituționalitate privesc, în esență,
aceleași aspecte și având în vedere că nu au intervenit
elemente noi, de natură să determine schimbarea jurisprudenței
Curții Constituționale, soluțiile și considerentele deciziilor
menționate își păstrează valabilitatea și în cauza de față.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 15, art. 16, art. 17 și art. 19 alin. (1) din
Ordonanța Guvernului nr. 2/2001 privind regimul juridic al contravențiilor, excepție invocată de Ramona Daniela Chidovăț în Dosarul
nr. 12.092/301/2008 al Tribunalului București — Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

4

MONITORUL OFICIAL AL ROMÂNIEI, PARTEA I, Nr. 649/12.IX.2011
CURTEA CONSTITUȚIONALĂ

D E C I Z I A Nr. 850
din 23 iunie 2011

referitoare la excepția de neconstituționalitate a dispozițiilor art. 18 alin. (3) din Legea nr. 571/2003
privind Codul fiscal și ale art. 40 din Ordonanța de urgență a Guvernului nr. 34/2009 cu privire la
rectificarea bugetară pe anul 2009 și reglementarea unor măsuri financiar-fiscale
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 32 pct. 1 și art. 40 din Ordonanța de urgență
a Guvernului nr. 34/2009 cu privire la rectificarea bugetară pe
anul 2009 și reglementarea unor măsuri financiar-fiscale,
precum și ale art. 18 din Legea nr. 571/2003 privind Codul fiscal,
excepție ridicată de Societatea Comercială ăZ-Agrobeea” —
S.R.L. din comuna Săcălaz, județul Timiș, în Dosarul
nr. 5.087/325/2010 al Judecătoriei Timișoara.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 15 septembrie 2010, pronunțată în
Dosarul nr. 5.087/325/2010, Judecătoria Timișoara a sesizat
Curtea Constituțională cu excepția de neconstituționalitate
a dispozițiilor art. 32 pct. 1 și art. 40 din Ordonanța de
urgență a Guvernului nr. 34/2009 cu privire la rectificarea
bugetară pe anul 2009 și reglementarea unor măsuri
financiar-fiscale, precum și ale art. 18 din Legea
nr. 571/2003 privind Codul fiscal.
Excepția a fost invocată de Societatea Comercială
ăZ-Agrobeea” — S.R.L. din comuna Săcălaz, județul Timiș,
într-un dosar având ca obiect validarea unei popriri.
În motivarea excepției de neconstituționalitate autorul
acesteia susține că dispozițiile legale criticate au caracter
retroactiv, întrucât stabilesc grile de impozitare în funcție de
veniturile pe care contribuabilii le-au avut la data de
31 decembrie 2008.
Dispozițiile art. 40 din Ordonanța de urgență a Guvernului
nr. 34/2009 sunt nelegale, fiind în contradicție cu prevederile
art. 4 alin. (2) din Legea nr. 571/2003 privind Codul fiscal care
prevede că orice modificare a acestui act normativ va intra în
vigoare numai în prima zi a anului următor celui în care a fost
adoptată prin lege. Ordonanța de urgență a Guvernului
nr. 34/2009 afectează îndatorirea cetățenilor de a contribui prin

taxe și impozite la cheltuielile publice (art. 56 din Constituție) și,
în consecință, domeniul fiscalității nu poate face obiectul
reglementării prin astfel de norme juridice, raportat și la
prevederile art. 139 din Constituție. Această reglementare
impune, în opinia autorului, fără dubiu, ca impozitele să fie
stabilite numai prin lege.
Așadar, autorul excepției de neconstituționalitate susține
faptul că impozitul pe profitul minim trebuia reglementat prin
lege, nu prin ordonanță de urgență, deoarece abilitarea
Guvernului pentru a emite ordonanțe este limitată.
Judecătoria Timișoara apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 32 pct. 1 și ale art. 40 din Ordonanța de urgență
a Guvernului nr. 34/2009 cu privire la rectificarea bugetară pe
anul 2009 și reglementarea unor măsuri financiar-fiscale,
publicată în Monitorul Oficial al României, Partea I, nr. 249 din
14 aprilie 2009, aprobată prin Legea nr. 227/2009, publicată în
Monitorul Oficial al României, Partea I, nr. 402 din 12 iunie 2009,
precum și prevederile art. 18 din Legea nr. 571/2003 privind
Codul fiscal, publicată în Monitorul Oficial al României, Partea I,
nr. 927 din 23 decembrie 2003. Analizând motivele invocate în
susținerea excepției de neconstituționalitate, Curtea constată
că, în realitate, obiectul acesteia îl constituie doar prevederile
art. 40 din Ordonanța de urgență a Guvernului nr. 34/2009 cu
privire la rectificarea bugetară pe anul 2009 și reglementarea
unor măsuri financiar-fiscale, precum și prevederile art. 18
alin. (3) din Legea nr. 571/2003 privind Codul fiscal, astfel cum
au fost modificate prin art. 32 pct. 1 din Ordonanța de urgență a
Guvernului nr. 34/2009, care aveau următorul conținut:
— Art. 40 din Ordonanța de urgență a Guvernului
nr. 34/2009: ăPrevederile art. 32—34 intră în vigoare la data de
1 mai 2009.”;

MONITORUL OFICIAL AL ROMÂNIEI, PARTEA I, Nr. 649/12.IX.2011
— Art. 18 alin. (3) din Codul fiscal: ăPentru aplicarea
prevederilor alin. (2), sumele corespunzătoare impozitului
minim, stabilite în funcție de veniturile totale înregistrate la data
de 31 decembrie a anului precedent, sunt următoarele:
Venituri totale anuale
(lei)

Impozit minim anual
(lei)

0—52.000

2.200

52.001—215.000

4.300

215.001—430.000

6.500

430.001—4.300.000

8.600

4.300.001—21.500.000

11.000

21.500.001—129.000.000

22.000

Peste 129.000.001

43.000”

Examinând excepția de neconstituționalitate, Curtea observă
că, ulterior sesizării sale, prevederile art. 18 alin. (3) din Legea
nr. 571/2003 privind Codul fiscal au fost abrogate de art. I pct. 1
din Ordonanța de urgență a Guvernului nr. 87/2010 pentru
modificarea și completarea Legii nr. 571/2003 privind Codul
fiscal, publicată în Monitorul Oficial al României, Partea I, nr. 669
din 30 septembrie 2010.
În opinia autorului excepției de neconstituționalitate,
prevederile legale criticate contravin dispozițiilor constituționale
ale art. 1 alin. (4) — Statul român, art. 15 alin. (2) —
Universalitatea, art. 115 alin. (4)—(6) — Delegarea legislativă și
art. 139 — Impozite, taxe și alte contribuții.
Curtea reține că prin Decizia nr. 766 din 15 iunie 2011*),
nepublicată la data pronunțării prezentei decizii, Curtea
Constituțională și-a reconsiderat jurisprudența cu privire la
sintagma ăîn vigoare” din cuprinsul dispozițiilor art. 29 alin. (1) și
ale art. 31 alin. (1) din Legea nr. 47/1992 privind organizarea și
funcționarea Curții Constituționale, republicată, constatând că
aceasta este constituțională în măsura în care se interpretează
în sensul că sunt supuse controlului de constituționalitate și
legile sau ordonanțele ori dispozițiile din legi sau din ordonanțe
ale căror efecte juridice continuă să se producă și după ieșirea
lor din vigoare.
Astfel, Curtea a statuat că ăse poate solicita controlul de
constituționalitate numai al acelor dispoziții legale care, în cazuri
concrete, sunt incidente pentru soluționarea litigiilor aflate pe
rolul instanțelor, legi sau ordonanțe în ansamblu ori doar
anumite reglementări din cuprinsul acestora. Instituirea acestei
proceduri de control al constituționalității legii aplicabile în cauza
dedusă judecății instanței de fond, ca modalitate de acces la
justiție, implică în mod necesar asigurarea posibilității de a o
utiliza pentru toți cei care au un drept, un interes legitim,
capacitate și calitate procesuală. Condiția ca dispoziția legală
criticată pentru neconstituționalitate să aibă legătură cu
soluționarea cauzei este, evident, necesară, dar și
suficientă.”
Curtea a mai constatat că ăprin aplicarea rigidă a condiției ca
legea sau ordonanța să fie «în vigoare» la data ridicării
excepției, ca și la data soluționării acesteia de Curtea
Constituțională, se înlătură de la controlul de constituționalitate
dispozițiile legale determinante în soluționarea cauzei”.
În aceste condiții, Curtea va analiza constituționalitatea
dispozițiilor art. 18 alin. (3) din Codul fiscal, întrucât și-au produs
efectele față de autorul excepției de neconstituționalitate, potrivit
principiului tempus regit actum și care au legătură cu
soluționarea cauzei.
În ceea ce privește dispozițiile art. 18 alin. (3) din Codul fiscal,
precum și reglementarea prin Ordonanța de urgență a
Guvernului nr. 34/2009 a unor măsuri în domeniul politicii fiscale,

5

Curtea a statuat prin Decizia nr. 786 din 13 mai 2009, publicată
în Monitorul Oficial al României, Partea I, nr. 400 din 12 iunie
2009, că, referitor la încălcarea art. 115 alin. (6) din Constituție
prin raportare la art. 56 din Constituție, critica nu poate fi primită,
deoarece, pe de o parte, prevederea constituțională nu este
aplicabilă persoanelor juridice, iar în ceea ce privește
persoanele fizice autorizate, asimilabile întrucâtva persoanelor
juridice, Curtea a reținut că textul criticat nu reglementează
drepturile, libertățile și îndatoririle fundamentale ale persoanelor
fizice derivând din statutul lor de cetățeni, ci obligații fiscale ce
rezultă din desfășurarea unei activități economice generatoare
de venituri impozabile.
Astfel fiind, nu se poate susține că, făcând trimitere la art. 56
din Constituție, ordonanța de urgență ar viza chiar îndatoririle
ce revin persoanelor fizice în calitate de cetățeni.
Mai mult, în momentul adoptării Ordonanței de urgență a
Guvernului nr. 34/2009, Guvernul s-a aflat într-o situație
extraordinară, care impune măsuri urgente menite tocmai să
consolideze situația economică a țării și să mențină în
efectivitate bugetul public național.
Referitor la critica potrivit căreia Ordonanța de urgență a
Guvernului nr. 34/2009 încalcă și prevederile art. 139 din
Constituție, Curtea a constatat că și aceasta este neîntemeiată.
Astfel, Curtea a reținut că termenul ănumai” folosit de prevederile
alin. (1) al art. 139 din Constituție are semnificația de a interzice
posibilitatea stabilirii de impozite și taxe pentru bugetul de stat
prin acte normative inferioare, ca forță juridică, legii. În această
categorie nu intră ordonanțele emise de Guvern, ci hotărârile
Guvernului, care se emit pentru organizarea executării legilor,
ordinele miniștrilor etc. A spune că expresia ănumai” exclude
posibilitatea adoptării de ordonanțe, fiind un domeniu rezervat
legii organice, înseamnă a adăuga la Constituție.
Curtea a mai constatat și că art. 40 din Ordonanța de urgență
a Guvernului nr. 34/2009, care adoptă drept bază de calcul
veniturile realizate la 31 decembrie 2008, ceea ce nu este de
natură să conducă la concluzia că s-ar încălca principiul
neretroactivității legii civile prevăzut de art. 15 alin. (2) din
Constituția României. Dispozițiile art. 18 alin. (3) din Legea
nr. 571/2003 — Codul fiscal iau în considerare veniturile totale
anuale care se încadrează între anumite marje și doar aplicarea
impozitării urmează să se facă cu 1 mai 2009, respectiv de la o
dată ulterioară publicării în Monitorul Oficial al României a
Ordonanței de urgență a Guvernului nr. 34/2009, în conformitate
cu art. 78 din Constituția României.
Având în vedere considerentele expuse mai sus, Curtea nu
poate reține nici încălcarea prevederilor art. 1 alin. (4) și nici a
art. 115 alin. (2) din Constituție.
Examinând excepția de neconstituționalitate a prevederilor
art. 40 din Ordonanța de urgență a Guvernului nr. 34/2009,
Curtea constată că s-a mai pronunțat asupra lor, prin raportare
la critici similare, constatând că sunt constituționale. Astfel, prin
Decizia nr. 123 din 1 februarie 2011, publicată în Monitorul
Oficial al României, Partea I, nr. 280 din 21 aprilie 2011, Curtea
a reținut, în ceea ce privește critica potrivit căreia se realizează
o neconcordanță între prevederile legale ale art. 4 din Legea
nr. 571/2003 și cele ale art. 40 din Ordonanța de urgență a
Guvernului nr. 34/2009, că aceasta nu poate fi primită. Astfel, în
jurisprudența sa constantă, instanța de contencios constituțional
a statuat că examinarea constituționalității unui text de lege are
în vedere compatibilitatea acestui text cu dispozițiile
constituționale pretins violate, iar nu compararea mai multor
prevederi legale între ele și raportarea concluziei ce ar rezulta
din această comparație la dispoziții ori principii ale Constituției.
Întrucât nu au intervenit elemente noi, de natură a determina
reconsiderarea jurisprudenței Curții, atât soluția, cât și
considerentele cuprinse în aceste decizii își păstrează
valabilitatea și în prezenta cauză.

*) Decizia nr. 766 din 15 iunie 2011 a fost publicată în Monitorul Oficial al României, Partea I, nr. 549 din 3 august 2011.

6

MONITORUL OFICIAL AL ROMÂNIEI, PARTEA I, Nr. 649/12.IX.2011

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 18 alin. (3) din Legea nr. 571/2003 privind
Codul fiscal, precum și ale art. 40 din Ordonanța de urgență a Guvernului nr. 34/2009 cu privire la rectificarea bugetară pe anul 2009
și reglementarea unor măsuri financiar-fiscale, excepție ridicată de Societatea Comercială ăZ-Agrobeea” — S.R.L. din comuna
Săcălaz, județul Timiș, în Dosarul nr. 5.087/325/2010 al Judecătoriei Timișoara.
Definitivă și general obligatorie.
Pronunțată în ședința publică din data de 23 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 908
din 5 iulie 2011

referitoare la excepția de neconstituționalitate a dispozițiilor art. 2441 alin. (11)
din Legea nr. 571/2003 privind Codul fiscal
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Mihaela Senia Costinescu

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află pronunțarea asupra excepției de
neconstituționalitate a dispozițiilor art. 2441 alin. (11) din Legea
nr. 571/2003 privind Codul fiscal, excepție ridicată de
Judecătoria Galați, din oficiu, în Dosarul nr. 9/233/2010 și
care formează obiectul Dosarului Curții Constituționale
nr. 2.915D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens, arată că, deși la data sesizării Curții
Constituționale, textul de lege criticat nu mai era în vigoare, el
continuă să producă efecte juridice, astfel încât are legătură cu
soluționarea cauzei aflate pe rolul instanței judecătorești.
Măsura confiscării prevăzută de norma criticată reprezintă o
sancțiune care se aplică în condițiile legii, în acord cu
prevederile constituționale referitoare la dreptul de proprietate
privată.

C U R T E A,

având în vedere actele și lucrările dosarului, reține următoarele:
Prin Încheierea din 7 mai 2010, pronunțată în Dosarul
nr. 9/233/2010, Judecătoria Galați a sesizat Curtea
Constituțională
cu
soluționarea
excepției
de
neconstituționalitate a dispozițiilor art. 2441 alin. (11) din
Legea nr. 571/2003 privind Codul fiscal, excepție ridicată de
instanță, din oficiu, într-o cauză având ca obiect o plângere
împotriva procesului-verbal de constatare a unei contravenții.
În motivarea excepției de neconstituționalitate instanța
susține că, deși dispozițiile legale criticate nu disting cu privire la
suma rezultată din operațiunea ilicită, a confisca întreaga sumă
echivalează, în anumite condiții, cu privarea operatorului
economic de posibilitatea de a plăti furnizorii de produse, cu atât
mai mult cu cât ăastfel de operațiuni se desfășoară în mod
curent pe datorie. Ar însemna să fie sancționați și furnizorii, care
nu vor mai putea încasa prețul produselor de la intermediar, deși
greșeala nu le aparține lor, ci intermediarului. Echitabil ar fi ca
sancțiunea confiscării să se refere doar la suma reprezentând
diferența dintre prețul plătit pe produs furnizorului și prețul
încasat pe produs de la beneficiarul final.”
Dispoziția legală criticată aduce atingere dreptului de
proprietate al furnizorilor, care se vor vedea lipsiți atât de bunul
inițial, cât și de contravaloarea acestuia.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 649/12.IX.2011
Avocatul
Poporului
apreciază
excepția
de
neconstituționalitate ca fiind inadmisibilă, întrucât dispoziția
legală criticată nu mai este în vigoare.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
prevederile art. 2441 alin. (11) din Legea nr. 571/2003 privind
Codul fiscal, publicată în Monitorul Oficial al României, Partea I,
nr. 927 din 23 decembrie 2003, prevederi care au următorul
conținut: ăDesfășurarea activității de comercializare de către
operatorii economici prevăzuți la alin. (8), care nu îndeplinesc
procedura și condițiile stabilite potrivit alin. (8), constituie
contravenție și se sancționează cu amendă de la 50.000 lei la
100.000 lei și confiscarea sumelor rezultate din această
vânzare.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 44 — Dreptul de proprietate privată.
1. Anterior sesizării Curții Constituționale, Ordonanța de
urgență a Guvernului nr. 109/2009 pentru modificarea și
completarea Legii nr. 571/2003 privind Codul fiscal, publicată în
Monitorul Oficial al României, Partea I, nr. 689 din 13 octombrie
2009, prin art. III alin. (3), a abrogat, începând cu 1 aprilie 2010,
prevederile art. 2441 din titlul VIII ăMăsuri speciale privind
supravegherea producției, importului și circulației unor produse
accizabile” din Codul fiscal, în prezent dispozițiile criticate
nemaifiind în vigoare.
Prin Decizia nr. 766 din 15 iunie 2011*), nepublicată încă la
data pronunțării prezentei decizii, Curtea a stabilit că sintagma
ăîn vigoare” din cuprinsul dispozițiilor art. 29 alin. (1) și ale art. 31
alin. (1) din Legea nr. 47/1992 privind organizarea și

7

funcționarea Curții Constituționale, republicată, este
constituțională în măsura în care se interpretează în sensul că
sunt supuse controlului de constituționalitate și legile sau
ordonanțele ori dispozițiile din legi sau din ordonanțe ale căror
efecte juridice continuă să se producă și după ieșirea lor din
vigoare.
Examinând excepția de neconstituționalitate, Curtea
constată că, deși nu mai sunt în vigoare, dispozițiile legale
criticate își produc în continuare efectele juridice. Astfel,
prevederile art. 2441 alin. (11) din Legea nr. 571/2003 privind
Codul fiscal constituie temeiul juridic al procesului-verbal prin
care se constată contravenția și se aplică sancțiunea
contravenientului, proces-verbal care este contestat în justiție,
plângerea petentului-contravenient constituind obiectul cauzei
civile în care a fost invocată excepția de neconstituționalitate. În
acest caz, Curtea are competența de a controla
constituționalitatea dispozițiilor legale ale art. 2441 din Codul
fiscal, chiar dacă ele nu mai sunt în vigoare la data pronunțării
prezentei decizii, urmând ca instanța judecătorească să decidă
cu privire la succesiunea în timp a normelor aplicabile în materie
contravențională, cu respectarea principiului constituțional
consacrat de art. 15 alin. (2) din Legea fundamentală, potrivit
căruia ăLegea dispune numai pentru viitor, cu excepția legii
penale sau contravenționale mai favorabile”.
2. Analizând motivarea excepției de neconstituționalitate,
Curtea observă că autorul acesteia nu formulează o veritabilă
critică de neconstituționalitate, ci, în realitate, dorește
modificarea textului legal criticat în sensul restrângerii
cuantumului sumei care face obiectul confiscării, pentru ca, pe
de o parte, în opinia sa, sancțiunea să fie mai echitabilă, iar, pe
de altă parte, să nu fie afectat dreptul de proprietate al unei terțe
persoane, recte furnizorul produselor distribuite, cu încălcarea
procedurii și a condițiilor legale, de către operatorul economic
care desfășoară activitatea de comercializare a produselor
accizabile. Or, dintr-o asemenea motivare rezultă indubitabil că
autorul excepției nu reclamă neconstituționalitatea dispozițiilor
legale pe care le critică, ci dorește modificarea lor, astfel că
excepția urmează să fie respinsă ca inadmisibilă, deoarece,
potrivit dispozițiilor art. 2 alin. (3) din Legea nr. 47/1992, ăCurtea
Constituțională se pronunță numai asupra constituționalității
actelor cu privire la care a fost sesizată [...]”, competența de a
modifica sau completa actele normative revenind în exclusivitate
legiuitorului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 2441 alin. (11) din Legea nr. 571/2003 privind
Codul fiscal, excepție ridicată de Judecătoria Galați, din oficiu, în Dosarul nr. 9/233/2010.
Definitivă și general obligatorie.
Pronunțată în ședința publică din data de 5 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu
*) Decizia nr. 766 din 15 iunie 2011 a fost publicată în Monitorul Oficial al României, Partea I, nr. 549 din 3 august 2011.

8

MONITORUL OFICIAL AL ROMÂNIEI, PARTEA I, Nr. 649/12.IX.2011
CURTEA CONSTITUȚIONALĂ

D E C I Z I A Nr. 910
din 5 iulie 2011

referitoare la excepția de neconstituționalitate a dispozițiilor art. 254 alin. (7) din Legea nr. 571/2003
privind Codul fiscal
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Mihaela Senia Costinescu

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află pronunțarea asupra excepției de
neconstituționalitate a dispozițiilor art. 254 alin. (7) din Legea
nr. 571/2003 privind Codul fiscal, excepție ridicată de Biroul
Notarului Public ăSzen Maria” din Sfântu Gheorghe în Dosarul
nr. 2.801/305/2009 al Judecătoriei Sfântu Gheorghe și care
formează
obiectul
Dosarului
Curții
Constituționale
nr. 2.938D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 22 februarie 2010, pronunțată în Dosarul
nr. 2.801/305/2009, Judecătoria Sfântu Gheorghe a sesizat
Curtea Constituțională cu soluționarea excepției de
neconstituționalitate a dispozițiilor art. 254 alin. (7) din
Legea nr. 571/2003 privind Codul fiscal, excepție ridicată de
Biroul Notarului Public ăSzen Maria” din Sfântu Gheorghe într-o
cauză având ca obiect o cerere pentru constatarea nulității
absolute a unui contract de vânzare-cumpărare.
În motivarea excepției de neconstituționalitate autorul
acesteia susține că, prin condițiile impuse de textul de lege
criticat, dreptul de dispoziție asupra construcțiilor și terenurilor
este suprimat, atunci când titularul dreptului de proprietate are
o creanță fiscală neachitată față de bugetul local. Limitarea
excesivă a prerogativelor dreptului de proprietate constă în
introducerea în norma criticată a sintagmei ăorice creanțe fiscale
locale”, întrucât aceasta presupune interzicerea înstrăinării și
în situațiile în care contribuabilul nu are nicio datorie față de
bugetul local referitoare la imobilul care urmează a fi înstrăinat,
ci are alte datorii, fără nicio legătură cu acesta. Condiția
referitoare la stingerea oricăror creanțe ale titularului dreptului de
proprietate al imobilului exclude posibilitatea persoanei, care are
în proprietate mai multe imobile (construcții, terenuri) și care
este îndatorată bugetului local sau altor creditori, de a înstrăina
unul dintre aceste imobile în vederea satisfacerii obligațiilor față
de creditori, inclusiv față de bugetul local.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
prevederile art. 254 alin. (7) din Legea nr. 571/2003 privind
Codul fiscal, publicată în Monitorul Oficial al României, Partea I,
nr. 927 din 23 decembrie 2003, cu modificările și completările
ulterioare, prevederi care au următorul conținut: ăÎnstrăinarea
unei clădiri, prin oricare dintre modalitățile prevăzute de lege, nu
poate fi efectuată până când titularul dreptului de proprietate
asupra clădirii respective nu are stinse orice creanțe fiscale
locale, cu excepția obligațiilor fiscale aflate în litigiu, cuvenite
bugetului local al unității administrativ-teritoriale unde este
amplasată clădirea sau al celei unde își are domiciliul fiscal
contribuabilul în cauză, cu termene de plată scadente până la
data de întâi a lunii următoare celei în care are loc înstrăinarea.
Atestarea achitării obligațiilor bugetare se face prin certificatul
fiscal emis de compartimentul de specialitate al autorităților
administrației publice locale. Actele prin care se înstrăinează
clădiri cu încălcarea prevederilor prezentului alineat sunt nule
de drept.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 44 alin. (1) — Dreptul de proprietate privată.
Examinând excepția de neconstituționalitate, Curtea
constată că s-a mai pronunțat asupra dispozițiilor de lege
criticate raportate la aceleași prevederi din Constituție ca și cele
invocate în prezenta cauză. Astfel, prin Decizia nr. 1.069 din
14 iulie 2009, publicată în Monitorul Oficial al României,
Partea I, nr. 567 din 14 august 2009, Curtea a statuat că
ădispozițiile legale criticate prevăd că înstrăinarea unui teren sau
a unei construcții nu poate fi efectuată, sub sancțiunea nulității
absolute a actului translativ de proprietate, până când titularul
dreptului de proprietate asupra terenului respectiv nu are stinse
orice creanțe fiscale locale, cu excepția obligațiilor fiscale aflate
în litigiu, cuvenite bugetului local al unității administrativteritoriale unde este amplasat terenul sau al celei unde își are
domiciliul fiscal contribuabilul în cauză.
Curtea constată că rațiunea care a stat la baza unei atari
soluții legislative a fost crearea unui climat de stabilitate și
securitate juridică, precum și preocuparea statului în a găsi
metode eficiente pentru a determina contribuabilul să își execute
obligațiile fiscale indiferent de natura și cuantumul lor. Astfel,
Curtea reține că o asemenea măsură este expresia obligației
pozitive a statului de a asigura ritmicitatea și certitudinea
alimentării bugetelor locale cu sumele de bani aferente
obligațiilor fiscale care revin în sarcina contribuabililor. Prin
urmare, faptul că legiuitorul a condiționat înstrăinarea unui teren

MONITORUL OFICIAL AL ROMÂNIEI, PARTEA I, Nr. 649/12.IX.2011
sau a unei clădiri de stingerea tuturor creanțelor fiscale locale
ale titularului dreptului de proprietate nu echivalează cu
instituirea unei incapacități de a vinde sau de a dona bunul
imobil în cauză, ci, din contră, o asemenea condiționare este
menită să asigure în mod eficient îndeplinirea unei obligații
legale și constituționale a persoanelor fizice sau juridice, și
anume plata sarcinilor fiscale, indiferent de natura lor, la

9

bugetele locale. Or, în aceste condiții, Curtea constată că
instituirea unei măsuri de protecție a bugetelor locale nu este
de natură să încalce prevederile art. 44 din Constituție.”
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în decizia anterioară
își păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 254 alin. (7) din Legea nr. 571/2003 privind
Codul fiscal, excepție ridicată de Biroul Notarului Public ăSzen Maria” din Sfântu Gheorghe în Dosarul nr. 2.801/305/2009 al
Judecătoriei Sfântu Gheorghe.
Definitivă și general obligatorie.
Pronunțată în ședința publică din data de 5 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

CURTEA CONSTITUȚIONALĂ

D E C I Z I A Nr. 980
din 12 iulie 2011

referitoare la excepția de neconstituționalitate a dispozițiilor art. 4 alin. (1) teza a doua
din Legea nr. 221/2009 privind condamnările cu caracter politic și măsurile administrative
asimilate acestora, pronunțate în perioada 6 martie 1945—22 decembrie 1989
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Cristina Teodora Pop

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 4 din Legea nr. 221/2009 privind condamnările
cu caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
excepție ridicată de Direcția Generală a Finanțelor Publice a
Județului Vâlcea în Dosarul nr. 1.625/90/2010 al Tribunalului
Vâlcea — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, arătând, totodată, că autorul excepției confundă
dreptul de petiționare, prevăzut la art. 51 din Constituție, cu
liberul acces la justiție, prevăzut de norma constituțională de la
art. 21.

C U R T E A,

având în vedere actele și lucrările dosarului, constată
următoarele:
Prin Încheierea din 5 noiembrie 2010, pronunțată în Dosarul
nr. 1.625/90/2010, Tribunalul Vâlcea — Secția civilă a sesizat
Curtea Constituțională cu excepția de neconstituționalitate
a prevederilor art. 4 din Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, excepție ridicată de Direcția Generală a
Finanțelor Publice a Județului Vâlcea într-o cauză având ca
obiect acordarea unor despăgubiri potrivit prevederilor Legii
nr. 221/2009.
În motivarea excepției de neconstituționalitate se susține
că textele criticate încalcă dispozițiile constituționale ale art. 51
alin. (1) privind dreptul de petiționare și ale art. 52 alin. (3)
referitor la răspunderea patrimonială a statului pentru prejudiciile
cauzate prin erori judiciare.
În acest sens, autorul excepției de neconstituționalitate
susține, în esență, că dispozițiile art. 4 alin. (1) din Legea
nr. 221/2009 contravin normelor constituționale anterior
enumerate, întrucât legiuitorul a extins în mod abuziv și nelegal
exercitarea dreptului de a solicita acordarea unor despăgubiri
morale conform Legii nr. 221/2009, dând mandat în acest scop
oricărei persoane fizice sau juridice interesate și, din oficiu,
parchetului de pe lângă tribunalul în circumscripția căruia
domiciliază persoana interesată.

10

MONITORUL OFICIAL AL ROMÂNIEI, PARTEA I, Nr. 649/12.IX.2011

Tribunalul Vâlcea — Secția civilă opinează că excepția de
neconstituționalitate invocată este neîntemeiată, arătând că
textul de lege criticat nu contravine dispozițiilor art. 51 alin. (1)
și ale art. 52 alin. (3) din Constituție, întrucât stabilirea
categoriilor de persoane care pot exercita dreptul de a introduce
acțiuni având ca obiect acordarea unor despăgubiri morale
conform Legii nr. 221/2009 este de competența exclusivă a
legiuitorului.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, dispozițiile art. 4 din Legea
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, publicată în Monitorul
Oficial al României, Partea I, nr. 396 din 11 iunie 2009.
Din analiza dosarului, Curtea observă că, în realitate, autorul
excepției critică dispozițiile art. 4 alin. (1) teza a doua din Legea
nr. 221/2009, potrivit cărora: ăCererea poate fi introdusă și după
decesul persoanei, de orice persoană fizică sau juridică
interesată sau, din oficiu, de parchetul de pe lângă tribunalul în
circumscripția căruia domiciliază persoana interesată.”
În opinia autorului excepției de neconstituționalitate se
susține că textele criticate încalcă dispozițiile constituționale ale
art. 51 alin. (1) privind dreptul de petiționare și ale art. 52 alin. (3)
referitor la răspunderea patrimonială a statului pentru prejudiciile
cauzate prin erori judiciare.
Examinând excepția de neconstituționalitate, Curtea
constată că, prin Decizia nr. 389 din 24 martie 2011, publicată în
Monitorul Oficial al României, Partea I, nr. 471 din 5 iulie 2011,
Curtea a reținut că, pe de o parte, dreptul de petiționare este un
drept cetățenesc, de care beneficiază cetățenii în mod individual

sau grupurile de cetățeni, indiferent că sunt constituite ad hoc
sau organizate în forme prevăzute de lege, iar, pe de altă parte,
accesul liber la justiție, prevăzut de art. 21 din Constituție, în
sensul că orice persoană se poate adresa justiției pentru
apărarea drepturilor, a libertăților și a intereselor sale legitime,
nicio lege neputând îngrădi exercitarea acestui drept.
Așadar, Curtea a constatat că dispozițiile constituționale ale
art. 51 alin. (1) se referă la dreptul de petiționare, care este diferit
de dreptul de a introduce acțiuni la instanțele judecătorești, iar
sesizarea instanțelor judecătorești pentru valorificarea unui
drept sau pentru realizarea unui interes, care se poate obține
numai pe calea justiției, nu reprezintă un aspect al dreptului de
petiționare, sens în care, de altfel, Curtea s-a mai pronunțat,
spre exemplu, prin deciziile nr. 175 din 15 aprilie 2004, publicată
în Monitorul Oficial al României, Partea I, nr. 440 din 17 mai
2004, și nr. 453 din 20 septembrie 2005, publicată în Monitorul
Oficial al României, Partea I, nr. 943 din 21 octombrie 2005.
Dreptul de petiționare se referă la cererile, reclamațiile,
sesizările și propunerile în legătură cu rezolvarea unor probleme
personale sau de grup ce nu presupun calea justiției și la care
autoritățile publice au obligația de a răspunde în termenele și în
condițiile stabilite potrivit legii, în timp ce cererile de chemare în
judecată se soluționează după reguli specifice activității de
judecată. În consecință, textul legal criticat nu este contrar
reglementărilor constituționale cu privire la dreptul de
petiționare, din moment ce conținutul său normativ nu are nicio
relevanță asupra acestora. Astfel că, în ceea ce privește critica
referitoare la pretinsa încălcare a art. 51 alin. (3) din Constituție,
excepția urmează a fi respinsă ca neîntemeiată.
Neexistând elemente noi, de natură să determine
schimbarea jurisprudenței Curții Constituționale, atât soluția, cât
și considerentele deciziei menționate își păstrează valabilitatea
în cauza de față.
În ceea ce privește critica privind încălcarea dispozițiilor
constituționale ale art. 52 alin. (3) referitor la răspunderea
patrimonială a statului pentru prejudiciile cauzate prin erorile
judiciare, autorul excepției nu motivează pretinsa încălcare a
acestora, iar simpla enumerare a textelor constituționale nu
satisface exigențele art. 10 alin. (2) din Legea nr. 47/1992 privind
organizarea și funcționarea Curții Constituționale, potrivit cărora
ăSesizările trebuie făcute în formă scrisă și motivate”. În acest
sens este și jurisprudența constantă a Curții, cu titlu
exemplificativ reținându-se Decizia nr. 147 din 8 februarie 2011,
publicată în Monitorul Oficial al României, Partea I, nr. 320 din
10 mai 2011, Decizia nr. 627 din 29 mai 2008, publicată în
Monitorul Oficial al României, Partea I, nr. 555 din 23 iulie 2008,
și Decizia nr. 465 din 17 mai 2007, publicată în Monitorul Oficial
al României, Partea I, nr. 367 din 30 mai 2007.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 4 alin. (1) teza a doua din Legea
nr. 221/2009 privind condamnările cu caracter politic și măsurile administrative asimilate acestora, pronunțate în perioada 6 martie
1945—22 decembrie 1989, excepție ridicată de Direcția Generală a Finanțelor Publice a Județului Vâlcea în Dosarul
nr. 1.625/90/2010 al Tribunalului Vâlcea — Secția civilă.
Definitivă și general obligatorie.
Pronunțată în ședința publică din data de 12 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Teodora Pop

MONITORUL OFICIAL AL ROMÂNIEI, PARTEA I, Nr. 649/12.IX.2011

11

CURTEA CONSTITUȚIONALĂ

D E C I Z I A Nr. 1.000
din 14 iulie 2011

referitoare la excepția de neconstituționalitate a Ordonanței de urgență a Guvernului nr. 68/2008
privind vânzarea spațiilor proprietate privată a statului sau a unităților administrativ-teritoriale
cu destinația de cabinete medicale, precum și a spațiilor în care se desfășoară
activități conexe actului medical
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Fabian Niculae

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a Ordonanței de urgență nr. 68/2008 privind vânzarea spațiilor
proprietate privată a statului sau a unităților administrativteritoriale cu destinația de cabinete medicale, precum și a
spațiilor în care se desfășoară activități conexe actului medical,
excepție ridicată de Primăria Movilița și Consiliul Local Movilița
în Dosarul nr. 3.420/91/2009 al Tribunalului Vrancea — Secția
comercială, de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 28 aprilie 2010, pronunțată în Dosarul
nr. 3.420/91/2009, Tribunalul Vrancea — Secția comercială,
de contencios administrativ și fiscal a sesizat Curtea
Constituțională cu excepția de neconstituționalitate a
Ordonanței de urgență a Guvernului nr. 68/2008 privind
vânzarea spațiilor proprietate privată a statului sau a
unităților administrativ-teritoriale cu destinația de cabinete
medicale, precum și a spațiilor în care se desfășoară
activități conexe actului medical.
Excepția a fost invocată de Primăria Movilița și Consiliul
Local Movilița, într-un dosar având ca obiect obligația de a face.
În motivarea excepției de neconstituționalitate autorii
acesteia susțin că dispozițiile legale criticate reglementează un
transfer silit de proprietate care nu respectă prevederile
referitoare la expropriere consacrate de art. 44 alin. (1) și (3) din
Legea fundamentală și de art. 1 din Primul Protocol la Convenția
pentru apărarea drepturilor omului și a libertăților fundamentale.
De asemenea, autorii excepției de neconstituționalitate arată
că, în măsura în care se vând spațiile care au destinația de
cabinete medicale, precum și spațiile în care se desfășoară
activități conexe actului medical, chiar în condițiile interdicției de
schimbare pe viitor a destinației acestora, statul nu va mai
dispune de baza materială care să asigure îndeplinirea obligației
constituționale menționate și, drept urmare, nu va mai putea
garanta dreptul cetățenilor la ocrotirea sănătății.
Tribunalul Vrancea — Secția comercială și de contencios
administrativ și fiscal, față de excepția invocată, apreciază că

nu își poate exprima o opinie concludentă atât timp cât autorii
acesteia au preluat în motivarea excepției considerentele
Deciziei Curții Constituționale nr. 871/2007.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile Ordonanței de urgență a Guvernului nr. 68/2008
privind vânzarea spațiilor proprietate privată a statului sau a
unităților administrativ-teritoriale cu destinația de cabinete
medicale, precum și a spațiilor în care se desfășoară activități
conexe actului medical, publicată în Monitorul Oficial al
României, Partea I, nr. 428 din 6 iunie 2008.
În opinia autorilor excepției de neconstituționalitate
dispozițiile legale criticate contravin prevederilor constituționale
cuprinse în art. 34 — Dreptul la ocrotirea sănătății și art. 44
alin. (2) și (3) — Dreptul de proprietate privată.
Examinând excepția de neconstituționalitate, Curtea
constată că susținerile autorilor excepției de neconstituționalitate
sunt neîntemeiate.
Astfel, Ordonanța de urgență a Guvernului nr. 68/2008
prevede, la art. 4: ăConsiliile județene sau consiliile locale, după
caz, pot aproba prin hotărâre lista spațiilor și a terenurilor
aferente din proprietatea privată a unităților administrativteritoriale ori din proprietatea privată a statului, pentru care sunt
mandatate să vândă, ce urmează să fie vândute potrivit
dispozițiilor prezentei ordonanțe [...]”.
Curtea observă că, spre deosebire de reglementarea
anterioară, respectiv Ordonanța de urgență a Guvernului
nr. 110/2005 privind vânzarea spațiilor proprietate privată a
statului sau a unităților administrativ-teritoriale, cu destinația de
cabinete medicale, precum și a spațiilor în care se desfășoară
activități conexe actului medical, publicată în Monitorul Oficial al
României, Partea I, nr. 654 din 22 iulie 2005, aprobată cu
modificări și completări prin Legea nr. 236/2006, publicată în
Monitorul Oficial al României, Partea I, nr. 515 din 14 iunie 2006,
declarată neconstituțională prin Decizia nr. 871 din 9 octombrie

12

MONITORUL OFICIAL AL ROMÂNIEI, PARTEA I, Nr. 649/12.IX.2011

2007, publicată în Monitorul Oficial al României, Partea I, nr. 701
din 17 octombrie 2007, care impunea consiliilor locale să aprobe
prin hotărâre lista spațiilor care urmau să fie vândute, actuala
reglementare conferă consiliilor locale posibilitatea de a aproba
sau nu prin hotărâre lista spațiilor destinate vânzării către
medici, dentiști, biologi, biochimiști, fizicieni etc. sau altor
persoane cu drept de liberă practică în domeniu. Așa fiind,
prevederile legale criticate nu mai impun un transfer silit de
proprietate, atributul dispoziției juridice asupra bunurilor care fac
obiectul proprietății private a unităților administrativ-teritoriale ori
a statului este neștirbit, nefiind, deci, încălcate dispozițiile art. 44
din Legea fundamentală, cum pretind autorii excepției.
Pe de altă parte, dacă autoritățile publice locale hotărăsc să
vândă respectivele spații sau o parte din ele (în condițiile

ordonanței de urgență în vigoare), prin aceasta nu se aduce
atingere dispozițiilor art. 34 din Constituție, ci — dimpotrivă — se
asigură, în sistemul sanitar actual, baza materială necesară
medicilor și celorlalți specialiști pentru mai buna îndeplinire a
actului medical, în scopul asigurării sănătății populației.
Prevederile art. 10 alin. (2) și (3) din ordonanță prevăd, în acest
sens, că imobilele dobândite în condițiile prezentei ordonanțe
de urgență nu pot fi înstrăinate, închiriate sau folosite de
cumpărător pentru alte activități decât în scopul desfășurării
activității medicale și/sau a activităților conexe actului medical,
iar în localitățile în care există un singur spațiu medical cu
destinația de cabinet de medicină de familie, acesta își va
menține destinația în cazul înstrăinării.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor Ordonanței de urgență a Guvernului nr. 68/2008
privind vânzarea spațiilor proprietate privată a statului sau a unităților administrativ-teritoriale cu destinația de cabinete medicale,
precum și a spațiilor în care se desfășoară activități conexe actului medical, excepție ridicată de Primăria Movilița și Consiliul Local
Movilița, în Dosarul nr. 2.582/112/2009 al Tribunalului Vrancea – Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 1.005
din 14 iulie 2011

referitoare la excepția de neconstituționalitate a dispozițiilor art. 2 alin. (1), art. 6 alin. (2), art. 13
și art. 14 din Ordonanța de urgență a Guvernului nr. 119/2007 privind măsurile pentru combaterea
întârzierii executării obligațiilor de plată rezultate din contracte comerciale
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află pronunțarea asupra excepției de
neconstituționalitate a dispozițiilor art. 2 alin. (1), art. 6 alin. (2),
art. 13 și art. 14 din Ordonanța de urgență a Guvernului
nr. 119/2007 privind măsurile pentru combaterea întârzierii
executării obligațiilor de plată rezultate din contracte comerciale,
excepție ridicată de Alina-Paula Fughina în Dosarul
nr. 7.365/118/2009 al Tribunalului Constanța — Secția

comercială, contencios administrativ și fiscal și care formează
obiectul Dosarului Curții Constituționale nr. 2.422D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 22 martie 2010, pronunțată în Dosarul
nr. 7.365/118/2009, Tribunalul Constanța — Secția
comercială, contencios administrativ și fiscal a sesizat
Curtea Constituțională cu soluționarea excepției de
neconstituționalitate a dispozițiilor art. 2 alin. (1), art. 6
alin. (2), art. 13 și art. 14 din Ordonanța de urgență a

MONITORUL OFICIAL AL ROMÂNIEI, PARTEA I, Nr. 649/12.IX.2011
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din
contracte comerciale, excepție ridicată de Alina-Paula Fughina
într-o cauză având ca obiect o cerere în anulare.
În motivarea excepției de neconstituționalitate autorul
acesteia susține că prevederile legale criticate sunt
neconstituționale, întrucât încalcă principiul contradictorialității
procesului civil și al imparțialității judecătorului. Mai mult,
acestea dau posibilitate soluționării cererii doar pe baza actelor
depuse și a explicațiilor date de către părți, împrejurare ce
împiedică exercitarea dreptului la apărare, iar emiterea titlului
executoriu în urma unui proces sumar și executarea acestui titlu
încalcă dreptul constituțional la ocrotirea proprietății. Așa fiind,
apărarea exercitată prin formularea unei cereri în anulare nu
poate fi la fel de eficientă ca aceea de care ar putea beneficia
debitoarea într-o cale de atac prevăzută de dreptul comun.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 2 alin. (1), art. 6 alin. (2), art. 13 și 14 din
Ordonanța de urgență a Guvernului nr. 119/2007 privind
măsurile pentru combaterea întârzierii executării obligațiilor de
plată rezultate din contracte comerciale, publicată în Monitorul
Oficial al României, Partea I, nr. 738 din 31 octombrie 2007, care
au următorul conținut:
— Art. 2 alin. (1): ăPrezenta ordonanță de urgență se aplică
creanțelor certe, lichide și exigibile ce reprezintă obligații de
plată a unor sume de bani care rezultă din contracte
comerciale.”;
— Art. 6 alin. (2): ăLa cerere se anexează înscrisurile ce
atestă cuantumul sumei datorate și orice alte înscrisuri
doveditoare ale acesteia.”;
— Art. 13: ă(1) Împotriva ordonanței de plată debitorul poate
formula cerere în anulare, în termen de 10 zile de la data
comunicării acesteia.
(2) Cererea în anulare se soluționează de către instanța
competentă pentru judecarea fondului cauzei în primă instanță.
(3) Cererea în anulare nu suspendă executarea.
Suspendarea va putea fi însă încuviințată, la cererea debitorului,
numai cu dare de cauțiune, al cărei cuantum va fi fixat de
instanță.
(4) Dacă instanța învestită admite cererea în anulare,
aceasta va anula ordonanța de plată, pronunțând o hotărâre
irevocabilă. Prevederile art. 9 alin. (3) se aplică în mod
corespunzător.
(5) Hotărârea prin care a fost respinsă cererea în anulare
este irevocabilă.”;
— Art. 14: ă(1) Ordonanța de plată, devenită irevocabilă ca
urmare a neintroducerii sau respingerii cererii în anulare,
constituie titlu executoriu.

13

(2) Împotriva executării silite a ordonanței de plată debitorul
poate face contestație la executare, potrivit dreptului comun. În
cadrul contestației nu se pot invoca decât aspecte legate de
procedura de executare.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 20 — Tratatele internaționale privind drepturile
omului și art. 24 — Dreptul la apărare. De asemenea, sunt
considerate a fi încălcate și prevederile art. 6 din Convenția
pentru apărarea drepturilor omului și a libertăților fundamentale.
Examinând excepția de neconstituționalitate, Curtea
constată că asupra constituționalității dispozițiilor Ordonanței de
urgență a Guvernului nr. 119/2007, Curtea s-a pronunțat în
repetate rânduri, exemple fiind Decizia nr. 1.001 din 7 octombrie
2008, publicată în Monitorul Oficial al României, Partea I, nr. 774
din 18 noiembrie 2008, sau Decizia nr. 1.116 din 16 octombrie
2008, publicată în Monitorul Oficial al României, Partea I, nr. 776
din 19 noiembrie 2008. Cu acele prilejuri, Curtea a constatat că
Ordonanța de urgență a Guvernului nr. 119/2007 a fost adoptată
pentru a stabili măsuri pentru combaterea întârzierii executării
obligațiilor de plată asumate prin contracte comerciale și pentru
stabilirea unei proceduri simplificate de soluționare a acțiunilor
în justiție având ca obiect asemenea obligații. Or, potrivit art. 126
din Constituție, competența instanțelor de judecată și procedura
în fața acestora se stabilesc prin lege.
Curtea a observat că Ordonanța de urgență a Guvernului
nr. 119/2007 reglementează procedura recuperării pe cale
judecătorească exclusiv a acelor creanțe care izvorăsc din
contracte comerciale și care sunt, în același timp, certe, lichide
și exigibile. În acest scop, la cererea privind creanța de plată a
prețului, creditorul trebuie să anexeze, potrivit art. 6 alin. (2) din
ordonanță, înscrisurile ce atestă cuantumul sumei datorate,
precum și orice alte înscrisuri doveditoare ale acesteia. Potrivit
art. 9, debitorul poate contesta creanța prin întâmpinare,
instanța urmând să verifice dacă această contestație este
întemeiată, iar art. 10 alin. (1) prevede că, în cazul în care, ca
urmare a verificării cererii pe baza înscrisurilor depuse, a
declarațiilor părților, precum și a celorlalte probe administrate,
constată că cererea este întemeiată, instanța emite o ordonanță
de plată, în care se precizează suma și termenul de plată.
Conform art. 13, împotriva ordonanței de plată debitorul poate
formula cerere în anulare, în termen de 10 zile de la data
comunicării acesteia, hotărârea prin care a fost respinsă cererea
fiind irevocabilă.
Curtea a reținut că, în virtutea prevederilor art. 126 alin. (2)
din Constituție, legiuitorul, în considerarea unor situații
deosebite, poate să stabilească reguli de procedură speciale,
derogatorii de la regulile dreptului comun. Astfel, limitarea
probatoriului administrat în cauză la înscrisul ce atestă
cuantumul sumei datorate și la orice alte înscrisuri doveditoare
ale acesteia, precum și instituirea caracterului irevocabil al
hotărârii prin care se respinge cererea în anulare reprezintă
opțiuni ale legiuitorului, care se circumscriu competenței sale
exclusive prevăzute de Legea fundamentală.
Așa fiind, Curtea a constatat că, potrivit textelor de lege
criticate, rezultă în mod evident că procedura ce face obiectul
Ordonanței de urgență a Guvernului nr. 119/2007 se desfășoară
într-un cadru procesual menit să asigure toate garanțiile ce
caracterizează un proces echitabil, iar debitorul are la îndemână
suficiente mijloace procedurale pentru a-și apăra interesele.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în decizia anterioară
își păstrează valabilitatea și în cauza de față.

14

MONITORUL OFICIAL AL ROMÂNIEI, PARTEA I, Nr. 649/12.IX.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 2 alin. (1), art. 6 alin. (2), art. 13 și 14 din
Ordonanța de urgență a Guvernului nr. 119/2007 privind măsurile pentru combaterea întârzierii executării obligațiilor de plată
rezultate din contracte comerciale, excepție ridicată de Alina-Paula Fughina în Dosarul nr. 7.365/118/2009 al Tribunalului
Constanța — Secția comercială, contencios administrativ și fiscal.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

CURTEA CONSTITUȚIONALĂ

D E C I Z I A Nr. 1.010
din 14 iulie 2011

referitoare la excepția de neconstituționalitate a dispozițiilor art. 72 alin. (1) din Legea nr. 188/1999
privind Statutul funcționarilor publici și a dispozițiilor art. 8 și art. 12 alin. (1) teza a doua
din Legea nr. 130/1996 privind contractul colectiv de muncă
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 72 alin. (1) din Legea nr. 188/1999 privind
Statutul funcționarilor publici și a dispozițiilor art. 8 și art. 12
alin. (1) teza a doua din Legea nr. 130/1996 privind contractul
colectiv de muncă, excepție ridicată de Sindicatul Liber al
Salariaților din Administrația Publică Locală a Municipiului
Botoșani în Dosarul nr. 4.578/40/2009 al Curții de Apel
Suceava — Secția comercială, contencios administrativ și fiscal
și care constituie obiectul Dosarului Curții Constituționale
nr. 2.946D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care arată că
Legea nr. 130/1996 a fost abrogată prin dispozițiile art. 224 lit. d)
din Legea nr. 62/2011, iar actul normativ abrogator a preluat în
art. 132 dispozițiile art. 8 din legea abrogată. În continuare, pune
concluzii de respingere a excepției de neconstituționalitate ca
neîntemeiată, considerând că textele de lege criticate nu
contravin prevederilor din Legea fundamentală invocate.

C U R T E A,

având în vedere actele și lucrările dosarului, constată
următoarele:
Prin Încheierea din 28 mai 2010, pronunțată în Dosarul
nr. 4.578/40/2009, Curtea de Apel Suceava — Secția
comercială, contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 72 alin. (1) din Legea nr. 188/1999 privind
Statutul funcționarilor publici și a dispozițiilor art. 8 și
art. 12 alin. (1) teza a doua din Legea nr. 130/1996 privind
contractul colectiv de muncă.
Excepția a fost ridicată de Sindicatul Liber al Salariaților din
Administrația Publică Locală a Municipiului Botoșani cu prilejul
soluționării recursului declarat împotriva Sentinței nr. 81 din
20 ianuarie 2010, pronunțată de Tribunalul Botoșani — Secția
comercială în Dosarul nr. 4.578/40/2009.
În motivarea excepției de neconstituționalitate autorul
acesteia susține, în esență, că prin textele de lege criticate sunt
limitate domeniile în care pot fi negociate acordurile colective,
încălcându-se astfel drepturile fundamentale la negociere
colectivă și la nediscriminare. Astfel, consideră că se creează o
veritabilă discriminare a funcționarilor publici în raport cu ceilalți
salariați.
Curtea de Apel Suceava — Secția comercială,
contencios administrativ și fiscal consideră că excepția de
neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 649/12.IX.2011
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 72 alin. (1) din Legea nr. 188/1999 privind Statutul
funcționarilor publici, republicată în Monitorul Oficial al
României, Partea I, nr. 365 din 29 mai 2007, dispoziții potrivit
cărora ăAutoritățile și instituțiile publice pot încheia anual, în
condițiile legii, acorduri cu sindicatele reprezentative ale
funcționarilor publici sau cu reprezentanții funcționarilor publici,
care să cuprindă numai măsuri referitoare la:
a) constituirea și folosirea fondurilor destinate îmbunătățirii
condițiilor la locul de muncă;
b) sănătatea și securitatea în muncă;
c) programul zilnic de lucru;
d) perfecționarea profesională;
e) alte măsuri decât cele prevăzute de lege, referitoare la
protecția celor aleși în organele de conducere ale organizațiilor
sindicale.”
De asemenea, obiect al excepției de neconstituționalitate îl
constituie și dispozițiile art. 8 și art. 12 alin. (1) teza a doua din
Legea nr. 130/1996 privind contractul colectiv de muncă,
republicată în Monitorul Oficial al României, Partea I, nr. 184 din
19 mai 1998, dispoziții potrivit cărora:
— Art. 8: ă(1) Clauzele contractelor colective de muncă pot fi
stabilite numai în limitele și în condițiile prevăzute de prezenta
lege.
(2) Contractele colective de muncă nu pot conține clauze
care să stabilească drepturi la un nivel inferior celui stabilit prin
contractele colective de muncă încheiate la nivel superior.
(3) Contractele individuale de muncă nu pot conține clauze
care să stabilească drepturi la un nivel inferior celui stabilit prin
contractele colective de muncă.
(4) La încheierea contractului colectiv de muncă, prevederile
legale referitoare la drepturile salariaților au un caracter
minimal.”;
— Art. 12: ă(1) Contracte colective de munca se pot încheia
și pentru salariații instituțiilor bugetare. Prin aceste contracte nu
se pot negocia clauze referitoare la drepturile ale căror acordare
și cuantum sunt stabilite prin dispoziții legale.
(2) Contractele colective de muncă ale salariaților instituțiilor
bugetare se pot încheia la nivelul unităților, la nivelul
administrației sau al serviciilor publice locale, pentru instituțiile
din subordinea acestora, și la nivel departamental, pentru
instituțiile subordonate.”
Autorul excepției consideră că aceste texte de lege contravin
următoarelor dispoziții din Constituție: art. 16 privind egalitatea
în drepturi, art. 41 alin. (5) privind garantarea dreptului la
negocieri colective în materie de muncă și a caracterului
obligatoriu al convențiilor și art. 53 privind restrângerea
exercițiului unor drepturi sau libertăți. De asemenea, consideră
că sunt încălcate și dispozițiile art. 14 din Convenția pentru
apărarea drepturilor omului și a libertăților fundamentale, prin
raportare la interzicerea discriminării, art. 2 pct. 2 din Convenția
Organizației Internaționale a Muncii nr. 131/1970 privind Fixarea
salariilor minime, în special în ceea ce privește țările în curs de
dezvoltare, referitor la libertatea de negociere colectivă, și

15

prevederile art. 7 din Convenția Organizației Internaționale a
Muncii nr. 154/1981 privind promovarea negocierii colective,
art. 1 din Protocolul nr. 12 la Convenția pentru apărarea
drepturilor omului și a libertăților fundamentale, referitor la
interzicerea discriminării și art. 6 din Carta Socială Europeană,
care reglementează dreptul la negociere colectivă al angajaților.
Examinând excepția de neconstituționalitate, Curtea
constată că, ulterior sesizării sale, Legea nr. 130/1996 a fost
abrogată prin dispozițiile art. 224 lit. d) din Legea dialogului
social nr. 62/2011, publicată în Monitorul Oficial al României,
Partea I, nr. 322 din 10 mai 2011.
Curtea reține însă că, potrivit celor statuate prin Decizia
nr. 766 din 15 iunie 2011*) aflată în curs de publicare, dispozițiile
de lege supuse controlului de constituționalitate și care sunt
aplicabile litigiului în care s-a invocat excepția de
neconstituționalitate în virtutea principiului ătempus regit actum”,
pot constitui obiect al excepției de neconstituționalitate chiar
dacă acestea au fost abrogate sau și-au încetat aplicarea.
Având în vedere considerentele acestei decizii, Curtea
urmează a se pronunța asupra dispozițiilor de lege cu care a
fost sesizată, dispoziții care au reprezentat temeiul juridic al
cererii de anulare a unor dispoziții dintr-un contract colectiv de
muncă privind acordarea sporului de fidelitate unei categorii de
salariați și care constituie obiectul cauzei în care s-a ridicat
prezenta excepție de neconstituționalitate.
Cu privire la argumentele de neconstituționalitate invocate în
prezenta cauză, Curtea constată că acestea au mai fost supuse
controlului instanței de contencios constituțional. Astfel,
respingând ca neîntemeiată excepția de neconstituționalitate,
Curtea, prin Decizia nr. 1.221 din 29 septembrie 2009, publicată
în Monitorul Oficial al României, Partea I, nr. 759 din 6 noiembrie
2009, a reținut că principiul nediscriminării ănu poate fi invocat în
ipoteza a două situații sau categorii de subiecte de drept diferite,
ci doar în condiții comparabile sau de egalitate, fără diferențe
majore, esențiale dintre cei doi termeni reglementați în ipoteza
unei norme juridice. Astfel, funcționarii publici reprezintă o
categorie de salariați aparte, ce se deosebesc prin statutul legal
specific, acesta fiind, la rândul său, întemeiat pe principiile
legalității, imparțialității și obiectivității, al transparenței, al
responsabilității, al stabilității în exercitarea funcției publice și al
subordonării ierarhice. Așadar, consecințele ce derivă din
această diferență de statut profesional nu decurg, din «simplul
considerent al calității de funcționar public», ci constau într-o
serie de drepturi și obligații specifice, reglementate de lege,
printre care și aceea cuprinsă la art. 72 alin. (1) din Legea
nr. 188/1999 privind Statutul funcționarilor publici, criticate
pentru neconstituționalitate. O reglementare asemănătoare se
regăsește și la art. 12 alin. (1) din Legea nr. 130/1996 [...]”.
Curtea a arătat totodată că este firesc ca drepturile de natură
salarială ale funcționarilor publici să fie stabilite, sub aspectul
cuantumului lor, prin lege, și nu prin contractul colectiv de
muncă, ca urmare a negocierilor, la fel ca în cazul personalului
contractual, având în vedere statutul profesional al acestora și,
în special, sursa de finanțare a acestor venituri, și anume
bugetul public național. Faptul că aceste elemente ale
contractului colectiv de muncă nu sunt supuse negocierii între
părți nu are semnificația încălcării dreptului la negocieri colective
în materie de muncă, consacrat de art. 41 alin. (5) din
Constituție, în condițiile în care art. 9 din Legea fundamentală
prevede expres că ăSindicatele, patronatele și asociațiile
profesionale se constituie și își desfășoară activitatea potrivit
statutelor lor, în condițiile legii. [ ]”
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluția și considerentele deciziei amintite își păstrează
valabilitatea și în prezenta cauză.

*) Decizia nr. 766 din 15 iunie 2011 a fost publicată în Monitorul Oficial al României, Partea I, nr. 549 din 3 august 2011.

16

MONITORUL OFICIAL AL ROMÂNIEI, PARTEA I, Nr. 649/12.IX.2011

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 72 alin. (1) din Legea nr. 188/1999 privind
Statutul funcționarilor publici și a dispozițiilor art. 8 și art. 12 alin. (1) teza a doua din Legea nr. 130/1996 privind contractul colectiv
de muncă, excepție ridicată de Sindicatul Liber al Salariaților din Administrația Publică Locală a Municipiului Botoșani în Dosarul
nr. 4.578/40/2009 al Curții de Apel Suceava — Secția comercială, contencios administrativ și fiscal.
Definitivă și general obligatorie.
Pronunțată în ședința publică din data de 14 iulie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 649/12.IX.2011 conține 16 pagini.

Prețul: 3,20 lei

&JUYDGY|526105]
ISSN 1453—4495

