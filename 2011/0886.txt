PARTEA I

Anul 179 (XXIII) — Nr. 886

Miercuri, 14 decembrie 2011

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 1.376 din 18 octombrie 2011 referitoare la excepția
de neconstituționalitate a dispozițiilor art. 5 alin. (6) din
Ordonanța de urgență a Guvernului nr. 1/2010 privind
unele măsuri de reîncadrare în funcții a unor categorii
de personal din sectorul bugetar și stabilirea salariilor
acestora, precum și alte măsuri în domeniul bugetar

2–4

Decizia nr. 1.434 din 25 octombrie 2011 referitoare la excepția
de neconstituționalitate a dispozițiilor art. 32, art. 33 și
art. 34 alin. (1) din Ordonanța Guvernului nr. 2/2001
privind regimul juridic al contravențiilor ......................

4–6

Decizia nr. 1.463 din 8 noiembrie 2011 referitoare la excepția
de neconstituționalitate a dispozițiilor art. 34 din
Ordonanța Guvernului nr. 2/2001 privind regimul juridic
al contravențiilor ........................................................

6–8

Decizia nr. 1.467 din 8 noiembrie 2011 referitoare la excepția
de neconstituționalitate a dispozițiilor art. 97 alin. (1)
lit. a) din Ordonanța de urgență a Guvernului
nr. 195/2002 privind circulația pe drumurile publice

8–9

Decizia nr. 1.472 din 8 noiembrie 2011 referitoare la excepția
de neconstituționalitate a dispozițiilor art. 32 alin. (2)
din Ordonanța Guvernului nr. 2/2001 privind regimul
juridic al contravențiilor, precum și ale art. 109 alin. (2)
și (3) și art. 118 alin. (1) din Ordonanța de urgență a
Guvernului nr. 195/2002 privind circulația pe drumurile
publice ........................................................................

9–11

ACTE ALE OFICIULUI ROMÂN
PENTRU DREPTURILE DE AUTOR
299.

— Decizie privind constituirea Comisiei pentru
negocierea Metodologiei privind comunicarea publică
de opere cinematografice și alte opere audiovizuale......

11

ACTE ALE ÎNALTEI CURȚI DE CASAȚIE
ȘI JUSTIȚIE
Decizia nr. 17 din 17 octombrie 2011 ....................................

12–16

2

MONITORUL OFICIAL AL ROMÂNIEI, PARTEA I, Nr. 886/14.XII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.376
din 18 octombrie 2011

referitoare la excepția de neconstituționalitate a dispozițiilor art. 5 alin. (6) din Ordonanța
de urgență a Guvernului nr. 1/2010 privind unele măsuri de reîncadrare în funcții a unor categorii
de personal din sectorul bugetar și stabilirea salariilor acestora, precum și alte măsuri
în domeniul bugetar
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 5 alin. (6) din Ordonanța de urgență a
Guvernului nr. 1/2010 privind unele măsuri de reîncadrare în
funcții a unor categorii de personal din sectorul bugetar și
stabilirea salariilor acestora, precum și alte măsuri în domeniul
bugetar, excepție ridicată de Sindicatul Liber Învățământ
Preuniversitar Buzău în Dosarul nr. 2.607/114/2010 al Curții de
Apel Ploiești — Secția conflicte de muncă și asigurări sociale și
care formează obiectul Dosarului nr. 191D/2011.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în dosarele
nr. 218D/2011 și nr. 465D/2011, ambele privind o excepție de
neconstituționalitate cu obiect identic, excepție ridicată de
Sindicatul Liber Învățământ Preuniversitar Buzău în dosarele
nr. 2.316/114/2010 și nr. 3.223/114/2010 ale Curții de Apel
Ploiești — Secția conflicte de muncă și asigurări sociale.
La apelul nominal se constată lipsa părților, față de care
procedura de citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele sus-menționate, din
oficiu, pune în discuție conexarea dosarelor nr. 218D/2011 și
nr. 465D/2011 la Dosarul nr. 191D/2011.
Reprezentantul Ministerului Public este de acord cu măsura
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 218D/2011 și
nr. 465D/2011 la Dosarul nr. 191D/2011, care este primul
înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate ca neîntemeiată,
arătând că ordonanța de urgență criticată nu afectează drepturi
sau libertăți fundamentale, că nu încalcă principiul separației
puterilor în stat și că, la momentul adoptării sale, a existat o
situație extraordinară în sensul art. 115 alin. (4) din Constituție.
C U R T E A,

având în vedere actele și lucrările dosarelor, constată
următoarele:

Prin încheierile din 12, 13 ianuarie 2011 și 2 martie 2011,
pronunțate în dosarele nr. 2.607/114/2010, nr. 2.316/114/2010 și
nr. 3.223/114/2010, Curtea de Apel Ploiești — Secția conflicte
de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 5 alin. (6) din Ordonanța de urgență a
Guvernului nr. 1/2010 privind unele măsuri de reîncadrare în
funcții a unor categorii de personal din sectorul bugetar și
stabilirea salariilor acestora, precum și alte măsuri în
domeniul bugetar, excepție ridicată de Sindicatul Liber
Învățământ Preuniversitar Buzău în cauze având ca obiect
soluționarea recursurilor formulate împotriva sentințelor prin
care au fost respinse, în temeiul art. 5 alin. (6) din Ordonanța
de urgență a Guvernului nr. 1/2010, pretențiile bănești ale
cadrelor didactice reprezentate de sindicatul sus-menționat.
În motivarea excepției de neconstituționalitate se arată
că textul legal criticat nu ține seama de prevederile Legii
nr. 221/2008 și nici de deciziile Curții Constituționale prin care au
fost constatate ca fiind neconstituționale dispozițiile ordonanțelor
de urgență ale Guvernului nr. 136/2008, nr. 151/2008 și
nr. 1/2009. Or, atât timp cât Ordonanța de urgență a Guvernului
nr. 31/2009, și Ordonanța de urgență a Guvernului nr. 41/2009
prelungesc în timp aplicarea unor dispoziții declarate deja
neconstituționale, textul legal criticat, stabilind salariile de bază
la data de 31 decembrie 2009, nu se poate raporta tocmai la
Ordonanța de urgență a Guvernului nr. 41/2009, întrucât, în
continuare, se va perpetua viciul de neconstituționalitate. Mai
mult, se susține că instanța constituțională, prin Decizia nr. 124
din 9 februarie 2010, a statuat asupra faptului că dispozițiile
art. 2 din Ordonanța de urgență a Guvernului nr. 41/2009 conțin
vicii de neconstituționalitate; chiar dacă nu au fost declarate
expres ca fiind neconstituționale, o atare apreciere făcută în
considerentele deciziei este obligatorie și trebuie respectată.
Se mai arată că Ordonanța de urgență a Guvernului
nr. 1/2010 se constituie într-un act de contracarare a voinței
Parlamentului, încălcând astfel art. 1 alin. (4) și art. 61 din
Constituție; de asemenea, se arată că Guvernul nu justifică
urgența măsurii, nu există o situație extraordinară și afectează
dreptul de proprietate privată, la salariu și la un nivel de trai
decent, încălcând art. 115 alin. (4) și (6) din Constituție.
În fine, se apreciază că, prin lipsa consultării Consiliului
Economic și Social în adoptarea acestei măsuri, Guvernul a
încălcat art. 102 și 141 din Constituție.
Curtea de Apel Ploiești — Secția conflicte de muncă și
asigurări sociale consideră că excepția de neconstituționalitate
este neîntemeiată din moment ce ordonanța de urgență criticată
a fost aprobată prin Legea nr. 300/2009.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.

MONITORUL OFICIAL AL ROMÂNIEI, PARTEA I, Nr. 886/14.XII.2011
Guvernul, în dosarele nr. 191D/2011 și nr. 218D/2011,
apreciază că excepția de neconstituționalitate este inadmisibilă,
textul legal criticat nemaifiind în vigoare. În Dosarul
nr. 465D/2011, Guvernul nu a transmis punctul său de vedere.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 5 alin. (6) din Ordonanța de urgență a Guvernului
nr. 1/2010 privind unele măsuri de reîncadrare în funcții a unor
categorii de personal din sectorul bugetar și stabilirea salariilor
acestora, precum și alte măsuri în domeniul bugetar, publicată
în Monitorul Oficial al României, Partea I, nr. 62 din 27 ianuarie
2010, care au următorul cuprins:
ăReîncadrarea personalului didactic din învățământ la data
de 1 ianuarie 2010 se face luând în calcul salariile de bază la
data de 31 decembrie 2009, stabilite în conformitate cu
prevederile Ordonanței de urgență a Guvernului nr. 41/2009
privind unele măsuri în domeniul salarizării personalului din
sectorul bugetar pentru perioada mai—decembrie 2009,
aprobată prin Legea nr. 300/2009.”
Autorul excepției consideră că textul legal criticat încalcă
prevederile constituționale ale art. 1 alin. (4) și (5) privind
principiul separației și echilibrului puterilor în stat și respectarea
supremației Constituției, ale art. 41 alin. (2) privind dreptul
salariaților la măsuri de protecție socială, ale art. 44 alin. (1)—(3)
privind dreptul de proprietate privată, ale art. 47 privind nivelul de
trai, ale art. 61 alin. (1) privind rolul Parlamentului, ale art. 102
alin. (1) și (2) privind rolul Guvernului, ale art. 115 alin. (4) și (6)
privind condițiile de adoptare a ordonanțelor de urgență, precum
și ale art. 141 privind Consiliul Economic și Social.
Examinând excepția de neconstituționalitate, Curtea
constată următoarele:
I. Prin Decizia nr. 877 din 28 iunie 2011, publicată în
Monitorul Oficial al României, Partea I, nr. 706 din 6 octombrie
2011, Curtea a observat că textul legal criticat a fost abrogat prin
dispozițiile art. 39 lit. x) din Legea-cadru nr. 284/2010 privind
salarizarea unitară a personalului plătit din fonduri publice,
publicată în Monitorul Oficial al României, Partea I, nr. 877 din
28 decembrie 2010, și nu produce efecte juridice asemenea
celor cuprinse în motivarea excepției de neconstituționalitate.
Însă această situație nu se datorează normei abrogatoare, ci
faptului că, prin Decizia nr. 3 din 4 aprilie 2011, publicată în
Monitorul Oficial al României, Partea I, nr. 350 din 19 mai 2011,
Înalta Curte de Casație și Justiție a admis recursul în interesul
legii care viza aplicarea dispozițiilor Legii nr. 221/2008, stabilind
că acestea se aplică pe toată perioada cuprinsă între
1 octombrie 2008 și 31 decembrie 2009, astfel încât
reîncadrarea personalului didactic din învățământ la data de
1 ianuarie 2010 se va face pe coeficienții și salariul avut în plată
la 31 decembrie 2009, stabilit în conformitate cu Legea
nr. 221/2008 pentru aprobarea Ordonanței Guvernului
nr. 15/2008 privind creșterile salariale ce se vor acorda în anul
2008 personalului din învățământ, și nu cu Ordonanța de
urgență a Guvernului nr. 41/2009 privind unele măsuri în
domeniul salarizării personalului din sectorul bugetar pentru

3

perioada mai—decembrie 2009. O atare interpretare, departe
de a constitui o ingerință în sfera de competență a puterii
legiuitoare, reprezintă o aplicare corectă a deciziilor Curții
Constituționale pronunțate în materia salarizării personalului din
învățământ (a se vedea, în acest sens, Decizia nr. 124 din
9 februarie 2010, publicată în Monitorul Oficial al României,
Partea I, nr. 272 din 27 aprilie 2010, Decizia nr. 983 din 30 iunie
2009 sau Decizia nr. 989 din 30 iunie 2009, publicate în
Monitorul Oficial al României, Partea I, nr. 531 din 31 iulie 2009).
Așadar, Curtea a constatat că textul criticat, prin prisma
interpretării date de Decizia Înaltei Curte de Casație și Justiție
nr. 3 din 4 aprilie 2011, își găsește o aplicare conformă cu
Constituția; în aceste condiții, având în vedere dispozițiile art. 2
alin. (3) din Legea nr. 47/1992, a conchis că excepția de
neconstituționalitate este inadmisibilă.
Întrucât nu au intervenit elemente noi, de natură a determina
reconsiderarea jurisprudenței Curții, considerentele și soluția
deciziei menționate își păstrează valabilitatea și în cauza de
față.
II. De asemenea, Curtea observă că excepția de
neconstituționalitate ridicată, prin prisma consecințelor rezultate
dintr-o decizie pronunțată de Curtea Constituțională pe fondul
acesteia, antamează chestiuni care țin de modalitatea în care
instanțele judecătorești trebuie să interpreteze și să aplice legile
lato sensu. În acest sens este grăitor că textul de lege criticat,
chiar în lipsa unei decizii de constatare a neconstituționalității, a
putut fi interpretat, în mod corect, chiar în sensul dorit de autorul
excepției, dovadă fiind Decizia Înaltei Curți de Casație și Justiție
nr. 3/2011. Or, faptul că instanța de judecată a ales să îl
interpreteze într-un sens contrar deciziei Înaltei Curți de Casație
și Justiție, anterior publicării acesteia, sau considerentelor de
principiu rezultate din deciziile Curții Constituționale pronunțate
în materia salarizării cadrelor didactice ține de puterea de
apreciere a judecătorului cauzei, fără a se putea ridica problema
de interpretare și aplicare a legii la rangul de chestiune de
constituționalitate ce ar putea fi cenzurată numai pe calea
excepției de neconstituționalitate. Mai mult, dacă s-ar aprecia
că textul legal criticat este neconstituțional tocmai pentru
motivele reținute de Înalta Curte de Casație și Justiție de a-l
aplica într-un anumit sens, ar însemna că aceasta din urmă
și-a depășit competența, subrogându-se Curții Constituționale
ca și legislator negativ. Or, astfel cum s-a arătat în Decizia
nr. 877 din 28 iunie 2011, Înalta Curte a acționat într-un mod
conform cu competența sa stabilită prin lege și a stabilit efectele
infraconstituționale ale deciziilor Curții Constituționale.
Ținând cont de art. 3307 alin. 2 din Codul de procedură civilă,
Decizia Înaltei Curți de Casație și Justiție nr. 3 din 4 aprilie 2011,
publicată în Monitorul Oficial al României, Partea I, nr. 350 din
19 mai 2011, pronunțată în urma promovării unui recurs în
interesul legii, ănu are efecte asupra hotărârilor judecătorești
examinate și nici cu privire la situația părților din acele procese”.
Acest lucru înseamnă că în cele 3 dosare aflate pe rolul Curții
Constituționale, care la momentul de față au fost soluționate
definitiv și irevocabil de instanțele judecătorești, personalul
didactic reprezentat de către sindicat nu va fi reîncadrat în
funcție cu salariul stabilit potrivit Legii nr. 221/2009.
În consecință, Curtea reține că personalul didactic
reprezentat nu își va putea recupera sumele de bani
reprezentând diferența dintre salariul stabilit potrivit Legii
nr. 221/2008 și cel stabilit conform Ordonanței de urgență a
Guvernului nr. 41/2009 din moment ce recursul în toate cele
3 dosare a fost respins anterior Deciziei Înaltei Curți de Casație
și Justiție nr. 3/2011 de către Curtea de Apel Ploiești, în condițiile
în care și instanța de fond, Tribunalul Buzău, respinsese
acțiunile formulate de către reclamant prin care, în esență, se
solicita, în temeiul Legii-cadru nr. 330/2009 privind salarizarea
unitară a personalului plătit din fonduri publice, emiterea unor

4

MONITORUL OFICIAL AL ROMÂNIEI, PARTEA I, Nr. 886/14.XII.2011

decizii de reîncadrare a personalului didactic reprezentat cu
salariul de bază calculat potrivit Legii nr. 221/2008, și nu potrivit
Ordonanței de urgență a Guvernului nr. 41/2009. Însă o atare
situație nu se datorează nesoluționării unei probleme de
constituționalitate, ci aplicării, în mod greșit, a textului criticat în
raport cu deciziile Curții Constituționale. Îndreptarea unei

asemenea erori de apreciere a instanțelor judecătorești nu intră
în competența Curții Constituționale, aceasta, în lipsa unei
competențe exprese, neputând cenzura constituționalitatea
hotărârilor judecătorești prin care se tranșează litigiile ce vizează
drepturi subiective.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 5 alin. (6) din Ordonanța de urgență a
Guvernului nr. 1/2010 privind unele măsuri de reîncadrare în funcții a unor categorii de personal din sectorul bugetar și stabilirea
salariilor acestora, precum și alte măsuri în domeniul bugetar, excepție ridicată de Sindicatul Liber Învățământ Preuniversitar Buzău
în dosarele nr. 2.607/114/2010, nr. 2.316/114/2010 și nr. 3.223/114/2010 ale Curții de Apel Ploiești — Secția conflicte de muncă și
asigurări sociale.
Definitivă și general obligatorie.
Pronunțată în ședința publică din data de 18 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Benke Károly

CURTEA CONSTITUȚIONALĂ

D E C I Z I A Nr. 1.434
din 25 octombrie 2011

referitoare la excepția de neconstituționalitate a dispozițiilor art. 32, art. 33 și art. 34 alin. (1)
din Ordonanța Guvernului nr. 2/2001 privind regimul juridic al contravențiilor
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Daniela Maftei.
Pe rol se află soluționarea excepției de neconstituționalitate
a dispozițiilor art. 32, art. 33 și art. 34 alin. (1) din Ordonanța
Guvernului nr. 2/2001 privind regimul juridic al contravențiilor,
excepție ridicată de Liliana Șerbănoiu în Dosarul
nr. 1.302/199/2010 al Judecătoriei Buhuși și care formează
obiectul Dosarului Curții Constituționale nr. 4.587D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.

C U R T E A,

având în vedere actele și lucrările dosarului, reține următoarele:
Prin Încheierea din 9 noiembrie 2010, pronunțată în Dosarul
nr. 1.302/199/2010, Judecătoria Buhuși a sesizat Curtea
Constituțională cu excepția de neconstituționalitate a
dispozițiilor art. 32, art. 33 și art. 34 alin. (1) din Ordonanța
Guvernului nr. 2/2001 privind regimul juridic al
contravențiilor.
Excepția a fost ridicată de petentul Liliana Șerbănoiu cu
ocazia soluționării unei plângeri contravenționale având ca
obiect anularea unui proces-verbal de contravenție.
În motivarea excepției de neconstituționalitate autorul
acesteia susține că dispozițiile legale menționate încalcă
prevederile art. 24 din Constituție, deoarece ăcontravenientul nu
are posibilitatea să își construiască o apărare eficientă, existând
un evident dezechilibru între poziția procesuală a organului
constatator și poziția procesuală a contravenientului”.
Judecătoria Buhuși consideră că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

MONITORUL OFICIAL AL ROMÂNIEI, PARTEA I, Nr. 886/14.XII.2011
Guvernul consideră că excepția de neconstituționalitate este
neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 32, art. 33 și art. 34 alin. (1) din Ordonanța
Guvernului nr. 2/2001 privind regimul juridic al contravențiilor,
publicată în Monitorul Oficial al României, Partea I, nr. 410 din
25 iulie 2001, aprobată cu modificări și completări prin Legea
nr. 180/2002, publicată în Monitorul Oficial al României, Partea I,
nr. 268 din 22 aprilie 2002, cu modificările și completările
ulterioare, dispoziții care se referă la procedura de contestare a
procesului-verbal de contravenție, având următorul cuprins:
— Art. 32: Alineatul (1) declarat neconstituțional.
ă(2) Plângerea împreună cu dosarul cauzei se trimit de îndată
judecătoriei în a cărei circumscripție a fost săvârșită
contravenția.
(3) Plângerea suspendă executarea. Plângerea persoanelor
prevăzute la art. 31 alin. (2) suspendă executarea numai în ceea
ce privește despăgubirea sau, după caz, măsura confiscării.”;
— Art. 33: ă(1) Judecătoria va fixa termen de judecată, care
nu va depăși 30 de zile, și va dispune citarea contravenientului
sau, după caz, a persoanei care a făcut plângerea, a organului
care a aplicat sancțiunea, a martorilor indicați în procesul-verbal
sau în plângere, precum și a oricăror alte persoane în măsură
să contribuie la rezolvarea temeinică a cauzei.
(2) În cazul în care fapta a avut ca urmare producerea unui
accident de circulație, judecătoria va cita și societatea de
asigurări menționată în procesul-verbal de constatare a
contravenției.”;
— Art. 34 alin. (1): ăInstanța competentă să soluționeze
plângerea, după ce verifică dacă aceasta a fost introdusă în
termen, ascultă pe cel care a făcut-o și pe celelalte persoane
citate, dacă aceștia s-au prezentat, administrează orice alte
probe prevăzute de lege, necesare în vederea verificării
legalității și temeiniciei procesului-verbal, și hotărăște asupra
sancțiunii, despăgubirii stabilite, precum și asupra măsurii
confiscării.”
Autorul excepției de neconstituționalitate susține că aceste
dispoziții legale încalcă prevederile constituționale ale art. 24
privind dreptul la apărare.
Examinând excepția de neconstituționalitate, Curtea
constată că textele de lege criticate au mai format obiectul
controlului de constituționalitate, în raport cu aceleași prevederi
constituționale și convenționale invocate și în cauza de față și cu
motivare similară.
Astfel, prin Decizia nr. 953 din 19 decembrie 2006, publicată
în Monitorul Oficial al României, Partea I, nr. 53 din 23 ianuarie
2007, alin. (1) al art. 32 din Ordonanța Guvernului nr. 2/2001 a
fost declarat neconstituțional. În aceste condiții, potrivit art. 29
alin. (3) din Legea nr. 47/1992 privind organizarea și

5

funcționarea
Curții
Constituționale,
excepția
de
neconstituționalitate a dispozițiilor sus-menționate este
inadmisibilă.
De asemenea, într-o jurisprudență constantă, Curtea a
statuat că dispozițiile art. 32 alin. (2), art. 33 și art. 34 alin. (1) din
Ordonanța Guvernului nr. 2/2001, criticate fie separat, fie
împreună cu alte texte din același act normativ, dar din
perspectiva unor susțineri asemănătoare, sunt constituționale. În
acest sens, sunt, de exemplu, Decizia nr. 363/2011, publicată
în Monitorul Oficial al României, Partea I, nr. 328 din 12 mai
2011, sau Decizia nr. 421/2011, publicată în Monitorul Oficial al
României, Partea I, nr. 364 din 25 mai 2011, privind textele
criticate din cuprinsul Ordonanței Guvernului nr. 2/2001, decizii
prin care Curtea a statuat că acestea nu contravin art. 24 din
Constituție.
Astfel, prin deciziile menționate, Curtea a reținut că, potrivit
art. 34 alin. (1) din Ordonanța Guvernului nr. 2/2001, instanța
de judecată competentă să soluționeze plângerea verifică dacă
aceasta a fost introdusă în termen, îl ascultă pe cel care a făcut-o
și pe celelalte persoane citate, între care, potrivit art. 33 din
ordonanță, și organul care a aplicat sancțiunea, precum și orice
alte probe prevăzute de lege, necesare în vederea verificării
legalității și temeiniciei procesului-verbal, stabilind sancțiunea,
despăgubirile și, dacă este cazul, măsura confiscării. Dispozițiile
alin. (2) al art. 34 din ordonanță prevăd că hotărârea
judecătorească prin care s-a soluționat plângerea poate fi
atacată cu recurs, fără ca motivarea acestuia să fie obligatorie.
De asemenea, pe tot parcursul soluționării plângerii
îndreptate împotriva procesului-verbal de constatare și
sancționare a contravenției, atât la instanța de fond, cât și în
recurs, contravenientul poate să își exercite fără nicio restricție
dreptul la apărare. Din procedura de soluționare a plângerii
împotriva procesului-verbal de stabilire și sancționare a
contravenției nu rezultă răsturnarea sarcinii probei, ci, mai
degrabă, exercitarea dreptului la apărare.
Astfel, potrivit jurisprudenței sale aplicabile în materie,
concretizate în mai multe decizii, precum Decizia nr. 1.096/2009,
publicată în Monitorul Oficial al României, Partea I, nr. 695 din
15 octombrie 2009, Curtea a reținut că procesul-verbal de
constatare și sancționare a contravenției se bucură de prezumția
de legalitate, însă, atunci când este formulată o plângere
împotriva acesteia, este contestată chiar prezumția de care se
bucură. În acest caz, instanța de judecată competentă va
administra probele prevăzute de lege, necesare în vederea
verificării legalității și temeiniciei procesului-verbal. Cel care a
formulat plângerea nu trebuie să își demonstreze propria
nevinovăție, revenind instanței de judecată obligația de a
administra tot probatoriul necesar stabilirii și aflării adevărului.
Instanțele de judecată trebuie să manifeste un rol activ
pentru aflarea adevărului din moment ce contravenția intră sub
incidența art. 6 din Convenția pentru apărarea drepturilor omului
și a libertăților fundamentale.
Întrucât nu au intervenit elemente noi, care să determine
reconsiderarea acestei jurisprudențe, cele statuate anterior de
Curte sunt valabile și în prezenta cauză.

6

MONITORUL OFICIAL AL ROMÂNIEI, PARTEA I, Nr. 886/14.XII.2011

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca inadmisibilă excepția de neconstituționalitate a dispozițiilor art. 32 alin. (1) din Ordonanța Guvernului
nr. 2/2001 privind regimul juridic al contravențiilor, excepție ridicată de Liliana Șerbănoiu în Dosarul nr. 1.302/199/2010 al
Judecătoriei Buhuși.
2. Respinge ca neîntemeiată excepția de neconstituționalitate a dispozițiilor art. 32 alin. (2) și (3), art. 33 și art. 34 alin. (1)
din Ordonanța Guvernului nr. 2/2001 privind regimul juridic al contravențiilor, excepție ridicată de același autor în același dosar al
aceleiași instanțe.
Definitivă și general obligatorie.
Pronunțată în ședința publică din data de 25 octombrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.463
din 8 noiembrie 2011

referitoare la excepția de neconstituționalitate a dispozițiilor art. 34 din Ordonanța Guvernului
nr. 2/2001 privind regimul juridic al contravențiilor

Cu participarea reprezentantului Ministerului Public, procuror
Antonia Constantin.

Curtea, având în vedere obiectul parțial identic al excepțiilor
de neconstituționalitate ridicate în dosarele sus-menționate,
pune în discuție, din oficiu, problema conexării cauzelor.
Reprezentantul Ministerului Public consideră că sunt
îndeplinite condițiile legale pentru conexarea dosarelor.
Curtea, în temeiul prevederilor art. 53 alin. (5) din Legea
nr. 47/1992, dispune conexarea Dosarului nr. 4.719D/2010 la
Dosarul nr. 4.712D/2010, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.

Pe rol se află soluționarea excepției de neconstituționalitate
a dispozițiilor art. 34 din Ordonanța Guvernului nr. 2/2001 privind
regimul juridic al contravențiilor, excepție ridicată de Ionuț
Pătuleanu în Dosarul nr. 6.548/236/2008 al Tribunalului
Giurgiu — Secția civilă și care formează obiectul Dosarului Curții
Constituționale nr. 4.712D/2010.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul Curții
Constituționale nr. 4.719D/2010, care are ca obiect excepția de
neconstituționalitate a dispozițiilor art. 34 alin. (1) din Ordonanța
Guvernului nr. 2/2001 privind regimul juridic al contravențiilor,
excepție ridicată de Ioan Octavian Ursu în Dosarul
nr. 3.866/197/2009 al Tribunalului Brașov — Secția comercială
și de contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.

având în vedere actele și lucrările dosarelor, reține următoarele:
Prin Încheierea din 3 iunie 2010, pronunțată în Dosarul
nr. 6.548/236/2008, Tribunalul Giurgiu — Secția civilă a
sesizat Curtea Constituțională cu excepția de
neconstituționalitate a dispozițiilor art. 34 din Ordonanța
Guvernului nr. 2/2001 privind regimul juridic al
contravențiilor.
Excepția a fost ridicată de contestatorul Ionuț Pătuleanu cu
ocazia soluționării recursului declarat împotriva Sentinței civile
nr. 5.641 din 10 iulie 2008, pronunțată de Judecătoria Giurgiu
într-o cauză având ca obiect o plângere contravențională în
contradictoriu cu intimatul Inspectoratul de Poliție al Județului
Giurgiu.
În motivarea excepției de neconstituționalitate autorul
acesteia susține că dispozițiile legale menționate încalcă
prevederile art. 23 alin. (11) din Constituție și prevederile art. 6

Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

C U R T E A,

MONITORUL OFICIAL AL ROMÂNIEI, PARTEA I, Nr. 886/14.XII.2011
din Convenția pentru apărarea drepturilor omului și a libertăților
fundamentale. În acest sens arată, în esență, că judecătorii care
soluționează plângerile împotriva proceselor-verbale de
constatare și sancționare a contravențiilor ăadministrează prost
probele, în special inversând obligația de prezentare a probelor”,
obligație care ărevine acuzării și îndoiala e folosită în avantajul
acuzatului”.
Prin Încheierea din 26 noiembrie 2010, pronunțată în Dosarul
nr. 3.866/197/2009, Tribunalul Brașov — Secția comercială și
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 34 alin. (1) din Ordonanța Guvernului
nr. 2/2001 privind regimul juridic al contravențiilor.
Excepția a fost ridicată de recurentul-petent Ioan Octavian
Ursu cu ocazia soluționării recursului declarat împotriva
Sentinței civile nr. 3.866/197/2009, pronunțate de Judecătoria
Brașov într-o cauză având ca obiect o plângere contravențională
în contradictoriu cu intimatul Inspectoratul de Poliție al Județului
Brașov.
În motivarea excepției de neconstituționalitate autorul
acesteia susține, în esență, că dispozițiile legale menționate,
prin instituirea prezumției relative de adevăr și legalitate asupra
procesului-verbal de constatare și sancționare a contravenției,
încalcă prezumția de nevinovăție, dreptul de acces la justiție și
la un proces echitabil, precum și dreptul la apărare, astfel cum
sunt consacrate de prevederile constituționale ale art. 21, art. 23
alin. (11) și art. 24, precum și prevederile art. 6 din Convenția
pentru apărarea drepturilor omului și a libertăților fundamentale.
Instanțele de judecată consideră că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 34 din Ordonanța Guvernului nr. 2/2001 privind
regimul juridic al contravențiilor, publicată în Monitorul Oficial al
României, Partea I, nr. 410 din 25 iulie 2001, aprobată cu
modificări și completări prin Legea nr. 180/2002, publicată în
Monitorul Oficial al României, Partea I, nr. 268 din 22 aprilie
2002, cu modificările și completările ulterioare, dispoziții care au
următorul cuprins: ă(1) Instanța competentă să soluționeze
plângerea, după ce verifică dacă aceasta a fost introdusă în
termen, ascultă pe cel care a făcut-o și pe celelalte persoane
citate, dacă aceștia s-au prezentat, administrează orice alte
probe prevăzute de lege, necesare în vederea verificării
legalității și temeiniciei procesului-verbal, și hotărăște asupra
sancțiunii, despăgubirii stabilite, precum și asupra măsurii
confiscării.
(2) Dacă prin lege nu se prevede altfel, hotărârea
judecătorească prin care s-a soluționat plângerea poate fi
atacată cu recurs în termen de 15 zile de la comunicare, la
secția contencios administrativ a tribunalului. Motivarea

7

recursului nu este obligatorie. Motivele de recurs pot fi susținute
și oral în fața instanței. Recursul suspendă executarea hotărârii.”
Autorii excepției de neconstituționalitate susțin că prin aceste
texte legale sunt încălcate prevederile constituționale ale art. 21
privind accesul liber la justiție, art. 23 alin. (11) privind prezumția
de nevinovăție și art. 24 privind dreptul la apărare, precum și
prevederile art. 6 din Convenția pentru apărarea drepturilor
omului și a libertăților fundamentale privind dreptul la un proces
echitabil.
Examinând excepția de neconstituționalitate, Curtea
constată că dispozițiile art. 34 din Ordonanța Guvernului
nr. 2/2001 instituie un ansamblu de reguli procedurale care
reglementează soluționarea plângerilor formulate împotriva
proceselor-verbale de constatare și sancționare a
contravențiilor. În jurisprudența sa, Curtea a reținut că acestea
nu sunt de natură să îngrădească accesul liber la justiție,
satisfac pe deplin exigențele unui proces echitabil și totodată nu
înfrâng prezumția de nevinovăție. În acest sens sunt, de
exemplu, Decizia nr. 768 din 24 iunie 2008, publicată în
Monitorul Oficial al României, Partea I, nr. 535 din 16 iulie 2008,
Decizia nr. 552 din 29 aprilie 2010, publicată în Monitorul Oficial
al României, Partea I, nr. 403 din 17 iunie 2010, Decizia
nr. 1.350 din 19 octombrie 2010, publicată în Monitorul Oficial
al României, Partea I, nr. 817 din 7 decembrie 2010, Decizia
nr. 183 din 8 mai 2003, publicată în Monitorul Oficial al
României, Partea I, nr. 425 din 17 iunie 2003, și Decizia
nr. 1.054 din 16 septembrie 2010, publicată în Monitorul Oficial
al României, Partea I, nr. 661 din 27 septembrie 2010.
De asemenea, cu acele prilejuri, Curtea a reținut că
imparțialitatea judecătorilor reprezintă o caracteristică intrinsecă
a actului de justiție, fiind o noțiune complexă, care exclude
intervenția oricăror elemente de natură subiectivă și care
implică, printre altele, echidistanța absolută a acestora. Or,
dispozițiile art. 34 din Ordonanța Guvernului nr. 2/2001, care,
astfel cum s-a arătat mai sus, reprezintă normele procedurale
aplicabile soluționării plângerilor contravenționale, nu conțin
niciun fel de elemente care să justifice apariția vreunor
suspiciuni legate de imparțialitatea judecătorului, susținerile
autorilor excepției fiind, din această perspectivă, neîntemeiate.
Tot în legătură cu aceste susțineri ale autorilor excepției,
potrivit cărora textele de lege criticate sunt neconstituționale,
deoarece însuși contravenientul trebuie să își probeze
nevinovăția în fața instanței, Curtea a statuat, prin Decizia
nr. 1.096 din 8 septembrie 2009, publicată în Monitorul Oficial
al României, Partea I, nr. 695 din 15 octombrie 2009, că
ăprocesul-verbal de constatare și sancționare a contravenției se
bucură de prezumția de legalitate, însă, atunci când este
formulată o plângere împotriva acesteia, este contestată chiar
prezumția de care se bucură. În acest caz, instanța de judecată
competentă va administra probele prevăzute de lege, necesare
în vederea verificării legalității și temeiniciei procesului-verbal.
Cel care a formulat plângerea nu trebuie să își demonstreze
propria nevinovăție, revenind instanței de judecată obligația de
a administra tot probatoriul necesar stabilirii și aflării adevărului.
[...] Instanțele de judecată nu pot face aplicarea strictă a regulii
onus probandi incumbit actori, ci, din contră, chiar ele trebuie să
manifeste un rol activ pentru aflarea adevărului din moment ce
contravenția intră sub incidența art. 6 din Convenția pentru
apărarea drepturilor omului și a libertăților fundamentale. Prin
urmare, nu se poate susține răsturnarea sarcinii probei.”
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin deciziile menționate, precum și considerentele
care le-au fundamentat sunt valabile și în prezenta cauză.

8

MONITORUL OFICIAL AL ROMÂNIEI, PARTEA I, Nr. 886/14.XII.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 34 din Ordonanța Guvernului nr. 2/2001
privind regimul juridic al contravențiilor, excepție ridicată de Ionuț Pătuleanu în Dosarul nr. 6.548/236/2008 al Tribunalului Giurgiu —
Secția civilă și de Ioan Octavian Ursu în Dosarul nr. 3.866/197/2009 al Tribunalului Brașov — Secția comercială și de contencios
administrativ și fiscal.
Definitivă și general obligatorie.
Pronunțată în ședința publică din data de 8 noiembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.467
din 8 noiembrie 2011

referitoare la excepția de neconstituționalitate a dispozițiilor art. 97 alin. (1) lit. a) din Ordonanța
de urgență a Guvernului nr. 195/2002 privind circulația pe drumurile publice
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 97 alin. (1) lit. a) din Ordonanța de urgență a
Guvernului nr. 195/2002 privind circulația pe drumurile publice,
excepție ridicată de Al-Bashtawi Mohammed în Dosarul
nr. 1.520/299/2008 al Judecătoriei Sectorului 1 București și care
formează
obiectul
Dosarului
Curții
Constituționale
nr. 4.748D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 5 martie 2010, pronunțată în Dosarul
nr. 1.520/299/2008, Judecătoria Sectorului 1 București a
sesizat Curtea Constituțională cu excepția de
neconstituționalitate a dispozițiilor art. 97 alin. (1) lit. a) din

Ordonanța de urgență a Guvernului nr. 195/2002 privind
circulația pe drumurile publice.
Excepția de neconstituționalitate a fost ridicată de petentul
Al-Bashtawi Mohammed într-o cauză civilă având ca obiect o
plângere contravențională.
În motivarea excepției de neconstituționalitate autorul
acesteia susține, în esență, că dispozițiile de lege criticate
contravin art. 21 alin. (2) și (3) din Constituție, întrucât permit
unui organ administrativ să se substituie puterii judecătorești,
reținerea permisului putând fi dispusă numai în urma unui
proces.
Instanța de judecată apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Guvernul consideră că excepția de neconstituționalitate este
neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.

MONITORUL OFICIAL AL ROMÂNIEI, PARTEA I, Nr. 886/14.XII.2011
Obiectul excepției de neconstituționalitate îl constituie
dispozițiile art. 97 alin. (1) lit. a) din Ordonanța de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006, cu modificările și completările ulterioare,
dispoziții care au următorul cuprins: ăÎn cazurile prevăzute în
prezenta ordonanță de urgență, polițistul rutier dispune și una
dintre următoarele măsuri tehnico-administrative:
a) reținerea permisului de conducere și/sau a certificatului
de înmatriculare ori de înregistrare sau, după caz, a dovezii
înlocuitoare a acestora;”.
În susținerea neconstituționalității acestor dispoziții de lege,
autorul excepției invocă art. 21 alin. (2) și (3) din Constituție
privind accesul liber la justiție și dreptul la un proces echitabil.

9

Examinând excepția de neconstituționalitate, Curtea reține
că autorul excepției, nemulțumit de soluția legislativă existentă,
solicită modificarea textului de lege criticat, în sensul în care
reținerea permisului să fie dispusă de instanța de judecată
numai în urma unui proces. În aceste condiții se constată că
excepția de neconstituționalitate, așa cum a fost formulată, are
ca finalitate modificarea dispozițiilor de lege supuse controlului.
Or, o asemenea solicitare nu intră în competența de soluționare
a Curții Constituționale, care, potrivit art. 2 alin. (3) din Legea
nr. 47/1992, ăse pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului”. Așa fiind, excepția
de neconstituționalitate este inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 97 alin. (1) lit. a) din Ordonanța de urgență a
Guvernului nr. 195/2002 privind circulația pe drumurile publice, excepție ridicată de Al-Bashtawi Mohammed în Dosarul
nr. 1.520/299/2008 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 8 noiembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.472
din 8 noiembrie 2011

referitoare la excepția de neconstituționalitate a dispozițiilor art. 32 alin. (2) din Ordonanța
Guvernului nr. 2/2001 privind regimul juridic al contravențiilor, precum și ale art. 109 alin. (2) și (3)
și art. 118 alin. (1) din Ordonanța de urgență a Guvernului nr. 195/2002 privind circulația
pe drumurile publice
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 32 alin. (2) din Ordonanța Guvernului
nr. 2/2001 privind regimul juridic al contravențiilor, precum și ale
art. 109 alin. (2) și (3) și art. 118 alin. (1) din Ordonanța de
urgență a Guvernului nr. 195/2002 privind circulația pe drumurile

publice, excepție ridicată de Ionuț Barbu în Dosarul
nr. 674/192/2009 al Tribunalului Giurgiu — Secția civilă și care
formează obiectul Dosarului Curții Constituționale nr. 8D/2011.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate, sens în care invocă jurisprudența în
materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 22 septembrie 2010, pronunțată în
Dosarul nr. 674/192/2009, Tribunalul Giurgiu — Secția civilă
a sesizat Curtea Constituțională cu excepția de
neconstituționalitate a dispozițiilor art. 32 alin. (2) din
Ordonanța Guvernului nr. 2/2001 privind regimul juridic al
contravențiilor, precum și ale art. 109 alin. (2) și (3) și

10

MONITORUL OFICIAL AL ROMÂNIEI, PARTEA I, Nr. 886/14.XII.2011

art. 118 alin. (1) din Ordonanța de urgență a Guvernului
nr. 195/2002 privind circulația pe drumurile publice.
Excepția a fost ridicată de Ionuț Barbu într-o cauză civilă
având ca obiect o plângere contravențională în contradictoriu
cu IGPR — SPA Biroul de Poliție A1.
În motivarea excepției de neconstituționalitate autorul
acesteia susține, în esență, că textele de lege criticate încalcă
liberul acces la justiție, deoarece creează un obstacol
considerabil pentru cetățenii care nu locuiesc în raza teritorială
unde s-a produs fapta, determinând cheltuieli financiare și timp
irosit cu deplasarea petentului la instanța de judecată. În plus,
aceste dispoziții legale se abat de la principiul legislației
contenciosului administrativ, care prevăd posibilitatea alegerii
competenței de către persoana contestatoare, și încalcă și
prevederile art. 12 din Codul de procedură civilă, care dau
posibilitatea reclamantului să aleagă între mai multe instanțe
deopotrivă competente. În ceea ce privește art. 109 alin. (2) și
(3) din Ordonanța de urgență a Guvernului nr. 195/2002, se
susține că încalcă prevederile art. 26 din Constituție, deoarece
acordă, în mod nelegal, autorităților publice dreptul de a
înregistra și prelucra date cu caracter personal în activitatea lor
de constatare a contravențiilor.
Instanța de judecată nu își exprimă opinia cu privire la
excepția de neconstituționalitate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 32 alin. (2) din Ordonanța Guvernului nr. 2/2001
privind regimul juridic al contravențiilor, publicată în Monitorul
Oficial al României, Partea I, nr. 410 din 25 iulie 2001, aprobată
cu modificări și completări prin Legea nr. 180/2002, publicată în
Monitorul Oficial al României, Partea I, nr. 268 din 22 aprilie
2002, cu modificările și completările ulterioare, precum și
dispozițiile art. 109 alin. (2) și (3) și art. 118 alin. (1) din
Ordonanța de urgență a Guvernului nr. 195/2002 privind
circulația pe drumurile publice, republicată în Monitorul Oficial
al României, Partea I, nr. 670 din 3 august 2006, cu modificările
și completările ulterioare.
Textele de lege criticate au următorul cuprins:
— Art. 32 alin. (2) din Ordonanța Guvernului nr. 2/2001:
ăPlângerea împreună cu dosarul cauzei se trimit de îndată
judecătoriei în a cărei circumscripție a fost săvârșită
contravenția.”;
— Art. 109 alin. (2) și (3) din Ordonanța de urgență a
Guvernului nr. 195/2002: ă(2) Constatarea contravențiilor se
poate face și cu ajutorul unor mijloace tehnice certificate sau
mijloace tehnice omologate și verificate metrologic,
consemnându-se aceasta în procesul-verbal de constatare a
contravenției.
(3) În cazurile prevăzute la alin. (2), procesul-verbal se poate
încheia și în lipsa contravenientului, după stabilirea identității
conducătorului de vehicul, menționându-se aceasta în procesulverbal, fără a fi necesară confirmarea faptelor de către martori.”;
— Art. 118 alin. (1) din Ordonanța de urgență a Guvernului
nr. 195/2002: ăÎmpotriva procesului-verbal de constatare a
contravențiilor se poate depune plângere, în termen de 15 zile

de la comunicare, la judecătoria în a cărei rază de competență
a fost constatată fapta.”
Autorul excepției susține că aceste dispoziții legale încalcă
prevederile constituționale ale art. 16 privind egalitatea în
drepturi, art. 21 alin. (1) și (2) referitoare la accesul liber la justiție
și ale art. 26 care consacră obligația autorităților publice de a
ocroti viața intimă, familială și privată a persoanelor.
Examinând excepția de neconstituționalitate, Curtea
constată că a mai examinat constituționalitatea art. 32 alin. (2)
din Ordonanța Guvernului nr. 2/2001, precum și a art. 118
alin. (1) din Ordonanța de urgență a Guvernului nr. 195/2002, în
raport cu aceleași prevederi constituționale și cu o motivare
similară.
Astfel, de exemplu, prin Decizia nr. 813 din 27 septembrie
2007, publicată în Monitorul Oficial al României, Partea I, nr. 705
din 18 octombrie 2007, Decizia nr. 1.128 din 27 noiembrie 2007,
publicată în Monitorul Oficial al României, Partea I, nr. 872 din
20 decembrie 2007, și Decizia nr. 81 din 8 februarie 2007,
publicată în Monitorul Oficial al României, Partea I, nr. 160 din
7 martie 2007, Curtea a respins ca neîntemeiată excepția de
neconstituționalitate a dispozițiilor art. 32 alin. (2) din Ordonanța
Guvernului nr. 2/2001, statuând că acestea nu încalcă egalitatea
în drepturi, liberul acces la justiție și dreptul la un proces
echitabil. De asemenea, prin Decizia nr. 464 din 22 aprilie 2008,
publicată în Monitorul Oficial al României, Partea I, nr. 378 din
19 mai 2008, Curtea a statuat că art. 118 alin. (1) din Ordonanța
de urgență a Guvernului nr. 195/2002, care instituie norme de
procedură privind soluționarea plângerii formulate împotriva
procesului-verbal de constatare și sancționare a contravenției,
nu îngrădește accesul liber la justiție al persoanelor interesate și
nu contravine dreptului la un proces echitabil. Dimpotrivă,
reglementarea competenței teritoriale a instanțelor judecătorești
în cauzele având ca obiect plângerile împotriva proceselorverbale de contravenție prin care se constată încălcări ale
dispozițiilor Ordonanței de urgență a Guvernului nr. 195/2002
privind circulația pe drumurile publice este menită să dea
expresie garanțiilor constituționale invocate, prin asigurarea
administrării cu celeritate a probelor strânse de lucrătorii poliției
rutiere. În plus, această modalitate de reglementare reprezintă
opțiunea legiuitorului, fiind în conformitate cu prevederile
art. 126 alin. (2) din Constituție privind competența și procedura
în fața instanțelor judecătorești.
Considerentele
care
fundamentează
jurisprudența
menționată sunt valabile și în prezenta cauză, deoarece nu au
intervenit elemente noi.
Cât privește criticile privind existența unei contradicții între
dispozițiile art. 32 alin. (2) din Ordonanța Guvernului nr. 2/2001
și ale art. 118 alin. (1) din Ordonanța de urgență a Guvernului
nr. 195/2002 cu normele care reglementează contenciosul
administrativ, respectiv procedura civilă, acestea nu intră în sfera
controlului de constituționalitate.
În fine, referitor la critica de neconstituționalitate a art. 109
alin. (2) și (3) din Ordonanța de urgență a Guvernului
nr. 195/2002 în raport cu art. 26 din Constituție, Curtea reține că
autorul excepției critică aceste dispoziții de lege întrucât prevăd
dreptul autorităților publice de a înregistra și prelucra date cu
caracter personal, soluție legislativă care îl nemulțumește și pe
care o dorește modificată. Or, potrivit art. 2 alin. (3) din Legea
nr. 47/1992 privind organizarea și funcționarea Curții
Constituționale, aceasta ăse pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului”.
În legătură cu acest aspect este de menționat că persoana
sancționată ca urmare a constatării unei contravenții prin
mijloacele în discuție, dacă apreciază că procesul-verbal de
stabilire și sancționare a contravenției a fost întocmit în mod
nelegal, are posibilitatea de a formula plângere în fața instanței
de judecată și de a obține anularea acestuia. Eventualele
abuzuri la care autorul excepției face referire, respectiv folosirea
nelegală a datelor obținute în temeiul textului de lege criticat, nu
intră sub incidența controlului de constituționalitate exercitat de
Curte.

MONITORUL OFICIAL AL ROMÂNIEI, PARTEA I, Nr. 886/14.XII.2011

11

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 32 alin. (2) din Ordonanța Guvernului
nr. 2/2001 privind regimul juridic al contravențiilor, precum și ale art. 109 alin. (2) și (3) și art. 118 alin. (1) din Ordonanța de urgență
a Guvernului nr. 195/2002 privind circulația pe drumurile publice, excepție ridicată de Ionuț Barbu în Dosarul nr. 674/192/2009 al
Tribunalului Giurgiu — Secția civilă.
Definitivă și general obligatorie.
Pronunțată în ședința publică din data de 8 noiembrie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

ACTE ALE OFICIULUI ROMÂN PENTRU DREPTURILE DE AUTOR
OFICIUL ROMÂN PENTRU DREPTURILE DE AUTOR

DECIZIE
privind constituirea Comisiei pentru negocierea Metodologiei
privind comunicarea publică de opere cinematografice și alte opere audiovizuale
Ținând cont de cererea formulată de către DACIN SARA — Drepturi de Autor în Cinematografie — Audiovizual —
Societatea Autorilor Români din Audiovizual, înregistrată la Oficiul Român pentru Drepturile de Autor cu nr. RG II/INT/13.073 din
21 octombrie 2011, precum și de Referatul nr. RG II/14.745 din 5 decembrie 2011 al Direcției registre și gestiune colectivă,
având în vedere prevederile art. 1232 alin. (1) lit. b), art. 131 și art. 138 alin. (1) lit. a) din Legea nr. 8/1996 privind dreptul
de autor și drepturile conexe, cu modificările și completările ulterioare, precum și ale art. 3 alin. (2) lit. a) din Hotărârea Guvernului
nr. 401/2006 privind organizarea, funcționarea, structura personalului și dotările necesare îndeplinirii atribuțiilor Oficiului Român
pentru Drepturile de Autor, cu modificările ulterioare,
în temeiul prevederilor art. 6 alin. (1) și art. 7 alin. (3) din Hotărârea Guvernului nr. 401/2006, cu modificările ulterioare,
directorul general al Oficiului Român pentru Drepturile de Autor emite următoarea decizie:
Art. 1. — Se constituie Comisia pentru negocierea
Metodologiei privind comunicarea publică de opere
cinematografice și alte opere audiovizuale, cu următoarea
componență:
— DACIN SARA — Drepturi de Autor în Cinematografie —
Audiovizual — Societatea Autorilor Români din Audiovizual,
reprezentând organismul de gestiune colectivă din domeniu, pe
de o parte; și
— câte un reprezentant al Federației Patronatelor din
Turismul Românesc (F.P.T.R.), Federației Industriei Hoteliere din
România (F.I.H.R.) și Societății Comerciale Unita Turism
Holding — S.A., reprezentând utilizatorii, pe de altă parte.
Art. 2. — Comisia constituită potrivit art. 1 are obligația să
desfășoare negocierile în conformitate cu dispozițiile art. 1311 și
art. 1312 alin. (1) și (2) din Legea nr. 8/1996 privind dreptul de

autor și drepturile conexe, cu modificările și completările
ulterioare, pe o durată de maximum 30 de zile calendaristice de
la data constituirii.
Art. 3. — Comisia prevăzută la art. 1 își va stabili programul
întâlnirilor pe care îl va comunica Oficiului Român pentru
Drepturile de Autor.
Art. 4. — Prezenta decizie se publică în Monitorul Oficial al
României, Partea I, în conformitate cu dispozițiile art. 131
alin. (2) din Legea nr. 8/1996, cu modificările și completările
ulterioare, și intră în vigoare la data publicării, fiind postată și pe
site-ul www.orda.ro

Directorul general al Oficiului Român pentru Drepturile de Autor,
Robert Bucur
București, 7 decembrie 2011.
Nr. 299.

12

MONITORUL OFICIAL AL ROMÂNIEI, PARTEA I, Nr. 886/14.XII.2011

ACTE ALE ÎNALTEI CURȚI DE CASAȚIE
ȘI JUSTIȚIE
ÎNALTA CURTE DE CASAȚIE ȘI JUSTIȚIE
COMPLETUL COMPETENT SĂ JUDECE RECURSUL ÎN INTERESUL LEGII

D E C I Z I A Nr. 17
din 17 octombrie 2011
Dosar nr. 23/2011
Livia Doina Stanciu
Lavinia Curelea
Corina Michaela Jîjîie
Gabriela Victoria Bîrsan
Adrian Bordea
Alixandri Vasile
Mariana Ghena
Ștefan Pistol
Săndel Lucian Macavei
Niculina Alexandru
Ioana Bogdan
Georgeta Barbălată
Geanina Cristina Arghir
Victor Cameniță Pașca
Rodica Cosma
Cristina Rotaru
Livia Luminița Zglimbea
Angela Dragne
Ionuț Matei
Raluca Moglan
Romanița Vrânceanu
Corina Alina Corbu
Carmen Frumușelu
Viorica Trestianu
Elena Daniela Marta

— președintele Înaltei Curți de
Casație
și
Justiție,
președintele completului
— președintele Secției I civile
— președintele delegat al
Secției penale
— președintele Secției de
contencios administrativ și
fiscal
— președintele Secției a II-a
civile
— judecător, Secția penală
— judecător, Secția penală
— judecător, Secția penală
— judecător, Secția penală
— judecător, Secția penală
— judecător, Secția penală
— judecător raportor, Secția
penală
— judecător, Secția penală
— judecător, Secția penală
— judecător, Secția penală
— judecător, Secția penală
— judecător, Secția penală
— judecător, Secția penală
— judecător, Secția penală
— judecător, Secția I civilă
— judecător, Secția I civilă
— judecător,
Secția
de
contencios administrativ și
fiscal
— judecător,
Secția
de
contencios administrativ și
fiscal
— judecător, Secția a II-a civilă
— judecător, Secția a II-a civilă

Completul competent să judece recursul în interesul legii ce
formează obiectul Dosarului nr. 23/2011 este constituit conform
art. 4144 alin. 3 din Codul de procedură penală, modificat și
completat prin Legea nr. 202/2010, raportat la art. 272 din
Regulamentul privind organizarea și funcționarea administrativă
a Înaltei Curți de Casație și Justiție, republicat, cu modificările și
completările ulterioare.
Ședința completului este prezidată de doamna judecător
Livia Doina Stanciu, președintele Înaltei Curți de Casație și
Justiție.
Procurorul general al Parchetului de pe lângă Înalta Curte de
Casație și Justiție este reprezentat de doamna Gabriela Scutea,
adjunct al procurorului general al Parchetului de pe lângă Înalta
Curte de Casație și Justiție.
La ședința de judecată participă magistratul-asistent din
cadrul Secțiilor Unite, doamna Cristina Pascu, desemnat în
conformitate cu dispozițiile art. 273 din Regulamentul privind
organizarea și funcționarea administrativă a Înaltei Curți de
Casație și Justiție, republicat, cu modificările și completările
ulterioare.

Înalta Curte de Casație și Justiție — Completul competent
să judece recursul în interesul legii — a luat în examinare
recursul în interesul legii formulat de procurorul general al
Parchetului de pe lângă Înalta Curte de Casație și Justiție în
vederea interpretării și aplicării unitare a dispozițiilor art. 1608a
alin. 2 teza a II-a și alin. 6 teza a II-a din Codul de procedură
penală, respectiv dacă, cu ocazia examenului de temeinicie
efectuat în baza textului indicat, simpla constatare a subzistenței
temeiurilor în baza cărora s-a dispus arestarea preventivă este
suficientă sau, dimpotrivă, subzistența temeiurilor este o condiție
prealabilă, după verificarea căreia se impune un examen de
oportunitate pentru a determina dacă buna desfășurare a
procesului penal, ca scop al măsurii preventive, se poate realiza
și prin liberarea provizorie.
Reprezentantul procurorului general al Parchetului de pe
lângă Înalta Curte de Casație și Justiție a susținut recursul în
interesul legii, punând concluzii pentru admiterea acestuia și
pronunțarea unei decizii prin care să se asigure interpretarea și
aplicarea unitară a legii.
Î N A L T A C U R T E,

deliberând asupra recursului în interesul legii, constată
următoarele:
1. Problema de drept ce a generat practica neunitară
Prin recursul în interesul legii formulat de procurorul general
al Parchetului de pe lângă Înalta Curte de Casație și Justiție s-a
arătat că în practica judiciară națională nu există un punct de
vedere unitar cu privire la aplicarea dispozițiilor art. 1608a alin. 2
teza a II-a și alin. 6 teza a II-a din Codul de procedură penală,
respectiv dacă, la realizarea examenului de temeinicie în baza
textului indicat, simpla constatare a subzistenței temeiurilor în
baza cărora s-a dispus arestarea preventivă este suficientă sau,
dimpotrivă, subzistența temeiurilor este o condiție prealabilă,
după verificarea căreia se impune un examen de oportunitate
pentru a determina dacă buna desfășurare a procesului penal,
ca scop al măsurii preventive, se poate realiza și prin liberarea
provizorie.
2. Examenul jurisprudențial
Prin recursul în interesul legii se arată că, în urma verificării
jurisprudenței la nivel național, a fost relevată o practică
neunitară cu privire la aplicarea dispozițiilor art. 1608a alin. 2 teza
a II-a și alin. 6 teza a II-a din Codul de procedură penală, sub
aspectul realizării examenului de temeinicie în baza textului
indicat, respectiv dacă simpla constatare a subzistenței
temeiurilor în baza cărora s-a dispus arestarea preventivă este
suficientă sau, dimpotrivă, subzistența temeiurilor este o condiție
prealabilă, după verificarea căreia se impune un examen de
oportunitate pentru a determina dacă buna desfășurare a
procesului penal, ca scop al măsurii preventive, se poate realiza
și prin liberarea provizorie.
3. Soluțiile pronunțate de instanțele judecătorești
3.1.a) Unele instanțe, făcând trimitere și la scopul procesului
penal, au apreciat că, din constatarea subzistenței temeiurilor
care au determinat arestarea preventivă, se impune concluzia
că liberarea provizorie nu poate fi acordată.
În argumentarea acestei opinii, instanțele au apreciat că
simpla îndeplinire formală a condițiilor prevăzute la art. 1602 din
Codul de procedură penală nu poate duce automat la admiterea

MONITORUL OFICIAL AL ROMÂNIEI, PARTEA I, Nr. 886/14.XII.2011
cererii, ci trebuie avute în vedere infracțiunile pentru care
inculpatul este cercetat, amploarea și complexitatea activității
infracționale, perioada de timp în care aceasta s-a desfășurat,
criterii în raport cu care se apreciază dacă mai subzistă ori nu
temeiurile care au stat la baza luării măsurii arestării preventive.
3.1.b) La același punct de vedere au aderat și instanțele
care, deși nu au analizat subzistența temeiurilor arestării
preventive, au considerat că atunci când temeiul arestării
preventive l-a constituit art. 148 lit. f) din Codul de procedură
penală, pericolul pentru ordinea publică nu poate fi înlăturat
decât prin privare de libertate, liberarea provizorie neputându-se
dispune.
În motivarea acestei soluții, instanțele au apreciat că pentru
a putea fi admisă cererea trebuie analizată și condiția ca lăsarea
în libertate a inculpatului să nu prezinte pericol concret pentru
ordinea publică, iar în cazul în care temeiul luării măsurii arestării
l-a reprezentat art. 148 lit. f) din Codul de procedură penală, este
necesar, pentru a se putea dispune liberarea provizorie, ca
acest pericol să nu mai subziste, considerându-se că deși în
mod formal pentru admiterea cererii de liberare provizorie legea
prevede îndeplinirea numai a anumitor condiții, din analiza de
ansamblu a dispozițiilor legale aplicabile în materie rezultă și o
condiție implicită și anume aceea ca lăsarea în libertate a unei
persoane să nu prezinte pericol pentru ordinea publică, caz în
care pericolul nu poate fi înlăturat decât prin privare de libertate.
3.1.c) Alte instanțe au apreciat, dimpotrivă, că subzistența
temeiurilor în baza cărora a fost dispusă arestarea preventivă
este o condiție fără de care instituția liberării provizorii nu este
incidentă, o modificare sau încetare a acestor temeiuri atrăgând
aplicarea altor instituții de drept procesual penal, respectiv
înlocuirea ori revocarea arestării preventive, iar ceea ce se
impune a fi examinat în vederea admiterii cererii de liberare
provizorie este dacă buna desfășurare a procesului penal poate
fi asigurată și prin liberarea provizorie sub control judiciar sau pe
cauțiune.
În susținerea acestui punct de vedere, instanțele au apreciat
că acordarea liberării provizorii are ca premisă tocmai
menținerea temeiurilor care au stat la baza arestării preventive,
liberarea provizorie presupunând existența măsurii arestării
preventive, luată în condiții de legalitate și temeinicie și
menținută în aceleași condiții, organul judiciar apreciind că
prelungirea ori menținerea stării de arest nu mai apare
necesară, liberarea devenind posibilă sub rezerva respectării
anumitor condiții, instanța urmând să verifice dacă scopul
procesului penal ar putea fi alterat prin punerea în libertate a
inculpatului, având în vedere și dispozițiile art. 136 din Codul de
procedură penală.
3.1.d) Același punct de vedere a fost exprimat și de instanțele
care, după constatarea expresă a faptului că se mențin
temeiurile arestării preventive, au admis cererea de liberare
provizorie.
Pentru a dispune astfel, instanțele au apreciat că acordarea
liberării provizorii nu este împiedicată de menținerea temeiurilor
care au determinat arestarea preventivă, întrucât dacă acestea
ar fi încetat ori s-ar fi modificat, respectiva măsură ar fi trebuit
revocată, respectiv, înlocuită, ceea ce se impune analizat fiind
dacă scopul măsurii preventive poate fi realizat și prin liberare
provizorie, cu impunerea unui control judiciar care, prin
conținutul concret al obligațiilor care îl compun, se înfățișează ca
o adevărată alternativă legală la însăși arestarea preventivă.
3.1.e) În opoziție cu acest din urmă punct de vedere, alte
instanțe au admis cereri de liberare provizorie pe considerentul
că pericolul pentru ordinea publică s-a diminuat cu trecerea
timpului ori că lăsarea în libertate a inculpatului nu mai prezintă
un pericol concret pentru ordinea publică, chiar și atunci când
printre temeiurile în baza cărora s-a dispus arestarea preventivă,
alături de cele ale art. 148 lit. f) au fost avute în vedere și
dispozițiile art. 148 lit. a) sau d) din Codul de procedură penală.
În motivarea soluțiilor dispuse instanțele au considerat că
pericolul social concret avut în vedere la luarea măsurii arestării
s-a diminuat în timp, iar sustragerea inculpatului de la urmărirea

13

penală nu mai este de actualitate și că aspectele legate de
revolta față de ignorarea valorilor sociale și percepția publică
față de necesitatea unei reacții din partea autorității judiciare
s-au atenuat ori au dispărut. Alte instanțe au considerat că nu
mai există probe din care să rezulte că lăsarea în libertate a
inculpatului ar prezenta un pericol concret pentru ordinea
publică ori că temeiurile avute în vedere inițial la luarea măsurii
arestării nu se mai mențin în totalitate datorită faptului că cele
mai importante probatorii din cauză au fost deja administrate.
3.2. În fine, unele instanțe au concluzionat în sensul că
liberarea provizorie nu se poate acorda atunci când arestarea
preventivă a fost dispusă în temeiul art. 148 lit. a), b) sau d) din
Codul de procedură penală, chiar dacă a fost avut în vedere la
luarea măsurii și cazul prevăzut la art. 148 lit. f) din același cod.
Acest punct de vedere a fost argumentat pe dispozițiile
art. 1602 alin. 2 teza I din Codul de procedură penală, potrivit
cărora liberarea provizorie sub control judiciar nu se acordă în
cazul în care există date din care rezultă necesitatea de a-l
împiedica pe inculpat să săvârșească alte infracțiuni, condiție
apreciată ca fiind îndeplinită în situația în care temeiul în baza
căruia s-a dispus arestarea preventivă a fost art. 148 lit. d) din
Codul de procedură penală. S-a argumentat că liberarea
provizorie nu se poate dispune atunci când sunt indicii că
inculpatul s-ar putea sustrage de la urmărirea penală sau de la
judecată, ipoteză avută în vedere atunci când arestarea
preventivă a fost întemeiată pe dispozițiile art. 148 lit. a) din
Codul de procedură penală, și nici în cazul în care din actele
dosarului rezultă că inculpatul ar putea zădărnici aflarea
adevărului prin influențarea unui martor, considerent avut în
vedere atunci când mandatul de arestare preventivă a fost dat
în temeiul art. 148 lit. b) din Codul de procedură penală.
4. Opinia procurorului general
Procurorul general a opinat în sensul că instanța de judecată,
cu ocazia examenului de temeinicie al cererii de liberare
provizorie sub control judiciar sau pe cauțiune, dacă constată
că mai subzistă temeiurile care au impus arestarea preventivă,
este obligată să verifice în ce măsură buna desfășurare a
procesului penal este ori nu împiedicată de admiterea cererii;
dacă constată că nu mai subzistă ori s-au schimbat temeiurile
care au impus arestarea preventivă, va dispune revocarea,
respectiv înlocuirea arestării preventive.
În ipoteza în care temeiul arestării preventive l-a constituit
unul sau mai multe dintre cazurile prevăzute la art. 148 lit. a), b),
c) sau d) din Codul de procedură penală, exclusiv, cererea de
liberare provizorie este inadmisibilă.
S-a argumentat că analiza temeiniciei cererii de liberare
presupune verificarea îndeplinirii condițiilor prevăzute la
art. 1602 alin. 2 din Codul de procedură penală, dar și a
aptitudinii pe care această măsură o va avea de a asigura
efectiv scopul măsurilor preventive, astfel cum sunt acestea
reglementate de dispozițiile art. 136 alin. 1 din Codul de
procedură penală, în acest sens fiind și dispozițiile art. 1605
alin. 4 lit. b) și alin. 6 din Codul de procedură penală.
Astfel, s-a concluzionat că pentru a se putea dispune
liberarea provizorie este obligatoriu ca măsura arestării să fi fost
legal luată, prelungită și menținută, iar temeiurile arestării să
subziste la momentul analizei cererii de liberare, dispozițiile
legale care reglementează liberarea provizorie trebuind corelate
cu dispozițiile art. 139 alin. 1 din Codul de procedură penală,
care vizează înlocuirea măsurii arestării atunci când s-au
schimbat temeiurile care au determinat luarea acestei măsuri,
precum și cu cele ale art. 139 alin. 2 din același cod, care prevăd
revocarea măsurii preventive atunci când, printre altele, nu mai
există vreun temei care să justifice menținerea ei, în niciuna
dintre cele două ipoteze anterior enunțate liberarea provizorie
nefiind soluția legală.
S-a menționat, de asemenea, că deși verificarea menținerii
temeiurilor în baza cărora s-a dispus arestarea trebuie
efectuată, aceasta nu este suficientă, simpla constatare a
subzistenței acestora neconducând automat la respingerea
cererii de liberare, judecătorul învestit cu soluționarea cererii de

14

MONITORUL OFICIAL AL ROMÂNIEI, PARTEA I, Nr. 886/14.XII.2011

liberare provizorie trebuind să verifice modul în care scopul
măsurii preventive poate fi atins și prin liberarea provizorie.
Totodată, având în vedere dispozițiile art. 1602 alin. 2 din
Codul de procedură penală și ale art. 136 alin. 1 și 2 din Codul
de procedură penală s-a apreciat că liberarea provizorie nu
poate fi acordată în ipoteza luării măsurii arestării preventive
întemeiate pe dispozițiile art. 148 lit. a) (inculpatul a fugit ori s-a
ascuns, în scopul de a se sustrage de la urmărire sau de la
judecată ori există date că va încerca să fugă sau să se sustragă
în orice mod de la urmărirea penală, de la judecată ori de la
executarea pedepsei), iar dispozițiile art. 1602 alin. 2 din Codul
de procedură penală fac inadmisibilă liberarea provizorie în
ipoteza în care arestarea preventivă a fost întemeiată pe
dispozițiile art. 148 lit. b) (există date că inculpatul încearcă să
zădărnicească în mod direct sau indirect aflarea adevărului prin
influențarea unei părți, a unui martor ori expert sau prin
distrugerea, alterarea ori sustragerea mijloacelor materiale de
probă), art. 148 lit. c) (există date că inculpatul pregătește
săvârșirea unei noi infracțiuni) ori art. 148 lit. d) din Codul de
procedură penală (inculpatul a săvârșit cu intenție o nouă
infracțiune), în cazurile anterior expuse singurele soluții legale
care se pot pronunța fiind fie menținerea stării de arest preventiv,
în ipoteza în care subzistă temeiurile avute în vedere la luarea
acestei măsuri, fie înlocuirea/revocarea măsurii arestării, în
ipoteza în care aceste temeiuri s-au modificat, respectiv au
dispărut.
Referitor la situația în care temeiul luării măsurii arestării l-a
constituit cazul prevăzut de art. 148 lit. f) din Codul de procedură
penală, instanța învestită cu soluționarea cererii de liberare
provizorie sub control judiciar sau pe cauțiune trebuie să verifice
dacă buna desfășurare a procesului penal este ori nu afectată
de liberarea învinuitului sau inculpatului, problema subzistenței
pericolului pentru ordinea publică pe care lăsarea în libertate a
persoanei cercetate îl reprezintă făcând parte din analiza
preliminară a cererii de liberare provizorie; în cazul în care se
constată că acest pericol s-a diminuat ori a dispărut, soluția
legală este de înlocuire a măsurii arestării preventive cu o altă
măsură preventivă, respectiv de revocare a măsurii arestării, iar
nu de admitere a cererii de liberare provizorie.
5. Raportul asupra recursului în interesul legii
Punctul de vedere exprimat de judecătorul raportor a fost în
sensul că instanța de judecată, cu ocazia examenului de
temeinicie al cererii de liberare provizorie sub control judiciar
sau pe cauțiune, dacă constată că subzistă temeiurile care au
impus arestarea preventivă ori că acestea s-au modificat, total
sau parțial, va verifica în ce măsură buna desfășurare a
procesului penal este ori nu împiedicată de judecarea
inculpatului în stare de liberare provizorie sub control
judiciar/cauțiune, iar dacă se constată că nu mai subzistă
temeiurile care au impus arestarea preventivă, se va dispune
revocarea arestării preventive.
În susținerea acestei opinii s-a argumentat că rațiunea
liberării provizorii constă în garantarea libertății individuale în
procesul penal și presupune adoptarea unei măsuri care, fără a
fi privativă de libertate, poate asigura desfășurarea normală a
procesului penal, în condițiile în care se apreciază că, deși
temeiurile pentru luarea măsurii arestării preventive subzistă,
totuși, datorită unor temeiuri legate de persoana inculpatului și
de circumstanțele cauzei, nu mai este necesară privarea de
libertate, prevenția putând fi realizată prin restrângerea unor
drepturi, instituția liberării provizorii având caracter provizoriu și
facultativ. În acest sens au fost invocate prevederile art. 5
paragraful 3 din Convenția Europeană pentru Apărarea
Drepturilor și a Libertăților Fundamentale și dispozițiile art. 136
alin. 1 și 2 din Codul de procedură penală și s-a subliniat, în
esență, că detenția preventivă trebuie să aibă un caracter
excepțional și nu trebuie să se prelungească dincolo de limitele
rezonabile, instanțele având obligația de a analiza posibilitatea
dispunerii unor măsuri alternative cum ar fi liberarea provizorie.
Totodată, din analiza normelor interne în materie s-a apreciat
că art. 1602 și 1606 din Codul de procedură penală

reglementează condițiile de formă și de fond ale liberării
provizorii, iar examinarea și admiterea în principiu a cererii de
liberare provizorie sunt prevăzute în art. 1608 din Codul de
procedură penală, instanța verificând, într-o primă fază, dacă
sunt îndeplinite condițiile prevăzute de lege pentru
admisibilitatea în principiu a acesteia, iar apoi, în faza a doua,
soluționându-se cererea, după ascultarea învinuitului sau
inculpatului, verificându-se îndeplinirea condițiilor prevăzute de
lege referitoare la temeinicia acesteia.
S-a menționat că examinarea pe fond a cererii de liberare
provizorie presupune, în primul rând, verificarea prealabilă a
subzistenței temeiurilor în baza cărora s-a dispus arestarea
preventivă, întrucât pentru a se putea dispune liberarea
provizorie este obligatoriu ca măsura arestării să fi fost legal
luată, prelungită și menținută, în caz contrar fiind incidente
dispozițiile art. 139 alin. 2 din același cod, care prevăd revocarea
măsurii atunci când, printre altele, nu mai există vreun temei
care să justifice menținerea ei, un argument de text în sprijinul
acestui punct de vedere fiind dat de dispozițiile art. 1605 alin. 4
lit. b) și alin. 6 din Codul de procedură penală.
S-a apreciat, de asemenea, că în cazul modificării, totale sau
parțiale, a temeiurilor care au stat la baza luării măsurii arestării
preventive nu sunt incidente exclusiv dispozițiile art. 139 alin. 1
din Codul de procedură penală referitoare la înlocuirea arestării
preventive, fiind posibilă și liberarea provizorie (numai dacă sunt
îndeplinite și condițiile — pozitive și negative — prevăzute de
art. 1602 alin. 1 și 2 din Codul de procedură penală, precum și
cerința oportunității ce se desprinde din corelarea dispozițiilor
art. 1602 alin. 2 cu cele ale art. 136 alin. 1 din același cod),
deoarece atât obligarea de a nu părăsi localitatea ori țara
(măsuri preventive cu care se poate înlocui arestarea preventivă
în cazul prevăzut la art. 139 alin. 1 din Codul de procedură
penală), cât și liberarea provizorie sub control judiciar sau pe
cauțiune (măsuri alternative care asigură scopul măsurilor
preventive) au același scop și finalitate, respectiv asigură buna
desfășurare a procesului penal cu inculpatul în stare de libertate,
permițând în același timp, prin existența garanțiilor stabilite de
lege și/sau de instanță, controlul asupra prezentării inculpatului
în fața organului judiciar, împiedicarea acestuia să
zădărnicească aflarea adevărului prin influențarea unor martori
ori experți, alterarea sau distrugerea mijloacelor de probă ori
săvârșirea altor infracțiuni; măsurile preventive prevăzute de
art. 145 și 1451 din Codul de procedură penală se suprapun
practic cu măsurile alternative prevăzute la art. 1602 și 1604 din
același cod, cuprinzând obligații asemănătoare instituite în
sarcina inculpatului.
S-a argumentat că analiza temeiniciei cererii de liberare
presupune, în al doilea rând, atât verificarea îndeplinirii
condițiilor — pozitive și negative — prevăzute la art. 1602 alin. 1
și 2 din Codul de procedură penală, cât și a aptitudinii pe care
această măsură o va avea de a asigura efectiv scopul măsurilor
preventive, respectiv oportunitatea acesteia, sens în care
instanța trebuie să se raporteze atât la elementele ce privesc
faptele pentru care este cercetat, cât mai ales la datele care
circumstanțiază persoana inculpatului.
S-a concluzionat în sensul că, analizând temeinicia cererii
de liberare provizorie atât prin prisma textelor de lege incidente
din dreptul intern, cât și a jurisprudenței CEDO, judecătorul
poate constata că măsura liberării provizorii este suficientă
pentru buna desfășurare a procesului penal, putând fi dispusă
indiferent de temeiul care a stat la baza arestării preventive,
după constatarea îndeplinirii condițiilor formale de admisibilitate,
precum și îndeplinirea cerințelor de legalitate, temeinicie și
oportunitate.
6. Înalta Curte:
După cum rezultă din analiza dispozițiilor art. 136 alin. 1 și 2
din Codul de procedură penală, scopul măsurilor preventive îl
constituie asigurarea bunei desfășurări a procesului penal sau
împiedicarea sustragerii învinuitului ori inculpatului de la
urmărirea penală, de la judecată sau de la executarea pedepsei,

MONITORUL OFICIAL AL ROMÂNIEI, PARTEA I, Nr. 886/14.XII.2011
acesta putând fi atins și prin liberarea provizorie sub control
judiciar ori pe cauțiune.
În același sens sunt și dispozițiile art. 5 paragraful 3 din
Convenția Europeană pentru Apărarea Drepturilor Omului și a
Libertăților Fundamentale, care prevăd că persoana arestată
sau reținută beneficiază, printre altele, de dreptul de a putea fi
eliberată în cursul procedurii, punerea în libertate putând fi
subordonată unei garanții care să asigure prezentarea
persoanei în cauză la audiere.
Referitor la reglementările interne în materie, se constată că
art. 1606 și art. 1602 alin. 1 și 2 din Codul de procedură penală
prevăd condițiile concrete în care aceasta poate fi acordată.
Astfel, liberarea provizorie sub control judiciar sau pe
cauțiune reprezintă o măsură procesuală alternativă la măsurile
preventive privative de libertate a cărei acordare este lăsată la
latitudinea instanței (art. 1602 alin. 1 din Codul de procedură
penală) și care presupune îndeplinirea unor condiții expres
reglementate privind cuantumul pedepsei închisorii pentru
infracțiunea comisă, forma de vinovăție cu care aceasta a fost
săvârșită și inexistența datelor din care să rezulte necesitatea de
a-l împiedica pe învinuit sau inculpat să săvârșească alte
infracțiuni ori că acesta va încerca să zădărnicească aflarea
adevărului prin influențarea unor părți, martori sau experți,
alterarea ori distrugerea mijloacelor de probă sau prin alte
asemenea fapte.
Totodată, dispozițiile art. 1606 alin. 2 din Codul de procedură
penală reglementează condițiile formale de admisibilitate ale
cererii de liberare provizorie sub control judiciar sau pe cauțiune,
condiții care privesc elementele de conținut ale cererii (numele,
prenumele, domiciliul și calitatea persoanei care formulează
cererea, precum și mențiunea cunoașterii dispozițiilor legii
privitoare la cazurile de revocare a liberării provizorii).
De asemenea, din interpretarea coroborată a dispozițiilor
legale ce reglementează instituția juridică a liberării provizorii se
reține că o condiție esențială și prealabilă formulării unei cereri
de liberare provizorie, care reiese implicit din conținutul normelor
în materie, o constituie preexistența măsurii arestării preventive
legal luată (sau, după caz, prelungită ori menținută) față de
învinuit sau inculpat.
În ceea ce privește procedura de examinare a cererilor de
liberare provizorie se reține că prevederile art. 1608 din Codul de
procedură penală reglementează examinarea și admiterea în
principiu a cererii, respectiv dacă sunt îndeplinite condițiile de
admisibilitate în principiu a acesteia, iar apoi, în faza a doua, se
soluționează cererea, după ascultarea învinuitului sau
inculpatului, verificându-se îndeplinirea condițiilor prevăzute de
lege referitoare la temeinicia acesteia.
Îndeplinirea condițiilor de admisibilitate a unei cereri de
liberare provizorie determină posibilitatea instanței de a acorda
sau nu liberarea provizorie sub control judiciar, iar nu
obligativitatea acordării acesteia. Pentru a stabili dacă se poate
acorda liberarea provizorie, instanța trebuie să verifice, pe lângă
îndeplinirea condițiilor formale, și îndeplinirea condițiilor de fond,
respectiv temeinicia cererii de liberare provizorie.
Așadar, prevederile legale incidente permit concluzia că
acordarea liberării provizorii reprezintă o vocație și nu un drept
al învinuitului sau inculpatului, doar instanța fiind în măsură să
aprecieze asupra oportunității dispunerii acestei măsuri,
aprecierea în acest sens presupunând un examen al cauzei
concrete cu privire la fapta pentru care s-a dispus arestarea
învinuitului ori inculpatului, calitatea acestuia, modul de
săvârșire a faptei, natura acesteia, circumstanțele concrete ale
cauzei și cele privind persoana învinuitului sau inculpatului.
Dispozițiile art. 5 paragraful 3 din Convenția Europeană pentru
Apărarea Drepturilor Omului și a Libertăților Fundamentale nu
instituie o obligație de acordare a liberării provizorii în cursul
procedurii judiciare, iar luarea măsurilor alternative celor
privative de libertate se subsumează în mod obligatoriu realizării
scopurilor acestora.
Examinarea pe fond a cererii de liberare provizorie
presupune, în primul rând, verificarea prealabilă a subzistenței

15

temeiurilor în baza cărora s-a dispus arestarea preventivă,
întrucât pentru a se putea dispune liberarea provizorie este
obligatoriu ca măsura arestării să fi fost legal luată, prelungită și
menținută. În caz contrar sunt incidente dispozițiile art. 139
alin. 2 din același cod, care prevăd revocarea măsurii atunci
când, printre altele, nu mai există vreun temei care să justifice
menținerea ei.
Analiza temeiniciei cererii de liberare presupune, în al doilea
rând, atât verificarea îndeplinirii condițiilor prevăzute la art. 1602
din Codul de procedură penală, cât și a aptitudinii pe care
această măsură o va avea de a asigura realizarea efectivă a
scopului măsurilor preventive, astfel cum acesta este
reglementat de dispozițiile art. 136 alin. 1 cu trimitere la alin. 2
din Codul de procedură penală, respectiv oportunitatea acestei
măsuri. Deși Codul de procedură penală și Convenția
Europeană a Drepturilor Omului garantează dreptul persoanei
acuzate de a obține liberarea în cursul procedurii, aprecierea cu
privire la oportunitatea unei asemenea cereri aparține instanței
de judecată, prin raportare la condițiile de admisibilitate și având
în vedere necesitatea bunei desfășurări a procesului penal.
În absența unor criterii legale care ar trebui să stea la baza
aprecierii organului judiciar asupra temeiniciei cererii de liberare
provizorie sub control judiciar a inculpatului, instanța trebuie să
se raporteze atât la elementele ce privesc faptele pentru care
este cercetat, cât și la datele care circumstanțiază persoana
inculpatului.
Pentru punerea în libertate provizorie trebuie să fie reținute
nu numai aspecte referitoare la gravitatea faptei de care este
acuzat un învinuit sau inculpat, ci trebuie cercetate toate
circumstanțele apte a conduce la concluzia că, într-o cauză
concretă, există ori nu temeiuri care să justifice o derogare de la
regula judecării în stare de libertate. Aceasta deoarece, deși
inclusiv prin jurisprudența Curții Europene a Drepturilor Omului
se admite că prin gravitatea deosebită a acuzațiilor și prin
reacția publicului la acestea se justifică o detenție provizorie cel
puțin o perioadă de timp, la menținerea măsurii arestării
preventive pe parcursul desfășurării procesului penal trebuie
avute în vedere o categorie de riscuri care ar afecta ordinea
publică, fie prin inducerea unui sentiment de îngrijorare în rândul
publicului, fie prin crearea, menținerea sau amplificarea unei
stări de tensiune în rândul colectivității, riscul de recidivă ori
necesitatea bunei desfășurări a procesului penal.
Totodată, judecătorul trebuie să aprecieze în funcție de
datele concrete din dosar dacă temeiurile inițiale justifică sau nu
în continuare privarea de libertate, având în vedere probele
administrate nemijlocit, gravitatea faptei, pericolul concret pentru
ordinea publică demonstrat prin probe, impactul social al faptei
reținute în sarcina inculpatului, limitele de pedeapsă, durata
arestului, persoana inculpatului, vârsta, antecedente penale și
sănătatea acestuia.
Astfel, gravitatea unei acuzații nu este prin sine însăși un
motiv pertinent și suficient pentru a justifica privarea de libertate,
decât dacă se bazează pe date concrete, de natură să
demonstreze că eliberarea persoanei deținute preventiv ar crea
un pericol real pentru ordinea publică, iar după trecerea unei
perioade de timp de la data luării măsurii respective detenția
provizorie nu mai poate fi menținută exclusiv în considerarea
naturii infracțiunilor și a impactului lor asupra ordinii publice.
De asemenea, reacția opiniei publice nu poate să justifice, în
mod singular, privarea de libertate, acceptarea concluziei
contrare echivalând cu a considera că o persoană acuzată de
fapte de o anumită gravitate ar trebui menținută în stare de arest
până la pronunțarea unei hotărâri pe fond de către instanța de
judecată, fără posibilitatea liberării acesteia în cursul procedurii.
În concluzie, analizând temeinicia cererii de liberare
provizorie atât prin prisma textelor de lege incidente din dreptul
intern, cât și a jurisprudenței instanței europene, judecătorul
poate constata că măsura liberării provizorii este suficientă
pentru buna desfășurare a procesului penal, fiind o măsură
restrictivă de drepturi și libertăți care, prin seria de obligații ce pot
fi stabilite de instanță în sarcina inculpatului și prin posibilitatea

16

MONITORUL OFICIAL AL ROMÂNIEI, PARTEA I, Nr. 886/14.XII.2011

revocării ei, în cazul săvârșirii de noi infracțiuni sau încălcării
obligațiilor fixate, asigură garanțiile respectării acestora și a
realizării finalității avute în vedere de legiuitor.
Rezultă, așadar, că liberarea provizorie poate fi dispusă
indiferent de temeiul care a stat la baza arestării preventive,
după constatarea îndeplinirii condițiilor formale de admisibilitate,
precum și îndeplinirea cerințelor de legalitate, temeinicie și
oportunitate, neputând fi acceptată opinia în sensul că în ipoteza
în care temeiul arestării preventive l-a constituit unul sau mai
multe dintre cazurile prevăzute la art. 148 lit. a), b), c) sau d) din
Codul de procedură penală, cererea de liberare provizorie este
inadmisibilă. Acesta întrucât condițiile formale prevăzute de lege
pentru admisibilitatea în principiu a cererii de liberare provizorie
sunt cele cuprinse în art. 1606 din Codul de procedură penală,
iar o cerere poate fi inadmisibilă doar în situația în care nu este
obiectiv încuviințată de lege, când lipsește legitimitatea
subiectivă a celui care o folosește sau atunci când din datele
cauzei rezultă inutilitatea ei funcțională, în sensul că nu poate
produce efectele pe care legea a înțeles să i le atribuie în cazul
respectiv.
Pe de altă parte nu se poate susține că dacă măsura arestării
preventive a fost dispusă legal și apoi prelungită/menținută în

aceleași condiții, nu se poate formula o cerere de liberare
provizorie întrucât ar exista autoritate de lucru judecat, deoarece
cererea de liberare provizorie are obiect și finalitate diferită,
liberarea provizorie presupunând subzistența temeiurilor în baza
cărora a fost luată măsura arestării.
Astfel, după constatarea îndeplinirii cerințelor de
admisibilitate prevăzute la art. 1606 din Codul de procedură
penală, a condiției pozitive prevăzute la alin. 1 al art. 1602 din
Codul de procedură penală, precum și a subzistenței temeiurilor
care au stat la baza luării măsurii preventive, judecătorul va
verifica, în cadrul examenului de temeinicie a cererii, în funcție
de împrejurările concrete ale cauzei în discuție, dacă există sau
nu date din care să rezulte necesitatea de a-l împiedica pe
inculpat să săvârșească alte infracțiuni ori că acesta va încerca
să zădărnicească aflarea adevărului prin influențarea unor părți,
martori sau experți, alterarea ori distrugerea mijloacelor de
probă sau prin alte asemenea fapte, respectiv în ce măsură
buna desfășurare a procesului penal este ori nu împiedicată de
punerea în libertate provizorie sub control judiciar sau pe
cauțiune a învinuitului ori inculpatului.

Pentru considerentele arătate, în temeiul art. 4144 și 4145 din Codul de procedură penală, astfel cum a fost modificat și
completat prin Legea nr. 202/2010,
Î N A LTA C U R T E D E C A S A Ț I E Ș I J U S T I Ț I E

În numele legii
D E C I D E:

Admite recursul în interesul legii formulat de procurorul general al Parchetului de pe lângă Înalta Curte de Casație și
Justiție și în consecință:
În interpretarea și aplicarea unitară a dispozițiilor art. 1608a alin. 2 teza a II-a și alin. 6 teza a II-a din Codul de procedură
penală stabilește că:
Instanța de judecată, în cadrul examenului de temeinicie a cererii de liberare provizorie sub control judiciar sau pe cauțiune,
în cazul în care constată că temeiurile care au determinat arestarea preventivă subzistă, verifică în ce măsură buna desfășurare
a procesului penal este ori nu împiedicată de punerea în libertate provizorie sub control judiciar sau pe cauțiune a învinuitului ori
inculpatului.
Obligatorie, potrivit art. 4145 alin. 4 din Codul de procedură penală.
Pronunțată în ședință publică astăzi, 17 octombrie 2011.
PREȘEDINTELE ÎNALTEI CURȚI DE CASAȚIE ȘI JUSTIȚIE,

LIVIA DOINA STANCIU
Magistrat-asistent,
Cristina Pascu

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 886/14.XII.2011 conține 16 pagini.

Prețul: 3,20 lei

&JUYDGY|528475]
ISSN 1453—4495

