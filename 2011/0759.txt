Anul 179 (XXIII) — Nr. 759

PARTEA I

LEGI, DECRETE, HOTĂRÂRI ȘI ALTE ACTE

Joi, 27 octombrie 2011

SUMAR

Nr.

Pagina
HOTĂRÂRI ALE GUVERNULUI ROMÂNIEI

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

1.085. — Hotărâre privind acordarea de către România a unui
ajutor umanitar de urgență, cu titlu gratuit, pentru
Turcia..........................................................................

1–2

1.086. — Hotărâre privind repartizarea unor sume către
bugetele locale ale unităților administrativ-teritoriale ....

2–3

5.555. — Ordin al ministrului educației, cercetării, tineretului
și sportului pentru aprobarea Regulamentului privind
organizarea și funcționarea centrelor județene/al
municipiului București de resurse și asistență
educațională ..............................................................

4–16

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind acordarea de către România a unui ajutor umanitar de urgență,
cu titlu gratuit, pentru Turcia
În temeiul art. 108 din Constituția României, republicată, și al art. 5 alin. (1) lit. a) din Legea nr. 82/1992 privind rezervele
de stat, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă acordarea de către România a unui
ajutor umanitar de urgență, cu titlu gratuit, pentru Turcia,
constând în 100 complete corturi, în limita sumei de 250.000 lei,
exclusiv transportul pe parcurs extern.
Art. 2. — Administrația Națională a Rezervelor de Stat și
Probleme Speciale va scădea din gestiune, la prețurile de
înregistrare, prin debitarea contului 6891 ăCheltuieli privind
rezerva de stat”, cantitățile de produse aprobate a fi scoase din
rezervele de stat, potrivit prezentei hotărâri, pe baza
documentelor justificative întocmite conform prevederilor legale.

Art. 3. — Reîntregirea stocurilor rezerve de stat cu cantitățile
de produse acordate ca ajutor umanitar se asigură de
Administrația Națională a Rezervelor de Stat și Probleme
Speciale, în anul 2012, în limita bugetului aprobat.
Art. 4. — Cheltuielile de ambalare, de transport pe parcurs
intern, precum și alte cheltuieli interne ocazionate de
îndeplinirea acestei acțiuni se suportă de către Administrația
Națională a Rezervelor de Stat și Probleme Speciale din venituri
proprii, conform prevederilor de la art. 3 alin. (1) lit. e) din
normele de aplicare prevăzute în Hotărârea Guvernului
nr. 1.411/2002 privind aprobarea înființării pe lângă Administrația

2

MONITORUL OFICIAL AL ROMÂNIEI, PARTEA I, Nr. 759/27.X.2011

Națională a Rezervelor de Stat și Probleme Speciale a unei
activități finanțate integral din venituri proprii.
Art. 5. — Transportul extern se face prin grija Ministerului
Apărării Naționale.

Art. 6. — Ajutorul umanitar ce face obiectul prezentei
hotărâri va fi predat la destinație de către reprezentanții
Ministerului Afacerilor Externe autorităților abilitate de Guvernul
Turciei.

PRIM-MINISTRU

EMIL BOC
Contrasemnează:
p. Ministrul administrației și internelor,
Mihai Capră,
secretar de stat
Ministrul apărării naționale,
Gabriel Oprea
Ministrul afacerilor externe,
Teodor Baconschi
Președintele Administrației Naționale
a Rezervelor de Stat și Probleme Speciale,
Adrian Gurău
p. Ministrul finanțelor publice,
Dan-Tudor Lazăr
secretar de stat
București, 27 octombrie 2011.
Nr. 1.085.
GUVERNUL ROMÂNIEI

HOTĂRÂRE
privind repartizarea unor sume către bugetele locale ale unităților administrativ-teritoriale
În temeiul art. 108 din Constituția României, republicată, al art. 63 din Ordonanța Guvernului nr. 10/2011 cu privire la
rectificarea bugetului de stat pe anul 2011 și unele măsuri financiare și al art. 30 alin. (2) din Legea nr. 500/2002 privind finanțele
publice, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă repartizarea sumei de 302.700 mii lei
din bugetul Ministerului Administrației și Internelor pe anul 2011,
de la capitolul 81.01. ăCombustibili și energie”, titlul 51
ăTransferuri între unități ale administrației publice”, către
bugetele locale ale unităților administrativ-teritoriale prevăzute în
anexa nr. 1, care face parte integrantă din prezenta hotărâre.
(2) Sumele prevăzute în anexa nr. 1 se utilizează exclusiv
pentru achitarea obligațiilor către furnizorii de energie termică.
Art. 2. — (1) Se aprobă suplimentarea bugetului Ministerului
Administrației și Internelor, la capitolul 81.01. ăCombustibili și
energie”, titlul 51 ăTransferuri între unități ale administrației
publice”, din Fondul de rezervă bugetară la dispoziția
Guvernului, prevăzut în bugetul de stat pe anul 2011, cu suma
de 12.000 mii lei, care se repartizează către bugetele locale ale
unităților administrativ-teritoriale prevăzute în anexa nr. 2, care
face parte integrantă din prezenta hotărâre.
(2) Sumele prevăzute în anexa nr. 2 se utilizează exclusiv
pentru achitarea obligațiilor către furnizorii de energie termică.

Art. 3. — Ordonatorii principali de credite răspund de modul
de utilizare a sumelor alocate potrivit prevederilor art. 1 și 2, în
conformitate cu dispozițiile legale.
Art. 4. — Pentru măsurile prevăzute de prezenta hotărâre,
care reprezintă ajutor de stat, condițiile de acordare sunt cele
menționate în Schema de ajutor de stat acordat operatorilor
economici care prestează serviciul de interes economic general
de producere, transport, distribuție și furnizare a energiei termice
în sistem centralizat către populație, aprobată prin Ordinul
viceprim-ministrului, ministrului administrației și internelor,
interimar, și al ministrului finanțelor publice nr. 252/2.917/2009,
cu modificările și completările ulterioare.
Art. 5. — Se autorizează Ministerul Finanțelor Publice să
introducă, la propunerea Ministerului Administrației și Internelor,
modificările corespunzătoare în structura bugetului de stat și în
volumul și structura bugetului Ministerului Administrației și
Internelor pe anul 2011.

PRIM-MINISTRU

EMIL BOC
Contrasemnează:
p. Ministrul administrației și internelor,
Mihai Capră,
secretar de stat
Ministrul finanțelor publice,
Gheorghe Ialomițianu
București, 27 octombrie 2011.
Nr. 1.086.

MONITORUL OFICIAL AL ROMÂNIEI, PARTEA I, Nr. 759/27.X.2011

3
ANEXA Nr. 1

S U M E L E R E PA R T I Z AT E

către bugetele locale ale unităților administrativ-teritoriale
Nr.
crt.

1
2
3
4
5
6
7
8
9
10
11
12
13
14
15
16
17
18
19
20
21
22
23
24
25

Unitatea administrativ-teritorială

Municipiul Arad
Municipiul Bacău
Municipiul Brașov
Municipiul Brăila
Municipiul București
Municipiul Buzău
Municipiul Constanța
Municipiul Craiova
Municipiul Deva
Municipiul Drobeta-Turnu Severin
Municipiul Focșani
Municipiul Giurgiu
Municipiul Iași
Municipiul Miercurea-Ciuc
Municipiul Motru
Municipiul Oradea
Municipiul Pașcani
Municipiul Piatra-Neamț
Municipiul Suceava
Municipiul Timișoara
Municipiul Tulcea
Județul Vâlcea
Municipiul Râmnicu Vâlcea
Orașul Băile Olănești
Orașul Călimănești
TOTAL:

Suma
— mii lei —

41.162
15.141
17.189
4.667
37.104
390
31.207
19.283
1.725
5.579
1.359
4.324
6.854
138
7.864
32.066
4.914
2.317
13.370
9.377
572
15.412
27.253
1.212
2.221
302.700
ANEXA Nr. 2

S U M E L E R E PA R T I Z AT E

către bugetele locale ale unităților administrativ-teritoriale
Nr.
crt.

Unitatea administrativ-teritorială

Suma
— mii lei —

1

Municipiul Călărași

700

2

Orașul Cernavodă

100

3

Municipiul Cluj-Napoca

4

Municipiul Deva

100

5

Municipiul Galați

500

6

Municipiul Miercurea-Ciuc

7

Municipiul Odorheiu Secuiesc

900

8

Municipiul Oltenița

100

9

Municipiul Petroșani

500

10

Municipiul Ploiești

11

Municipiul Târgu Mureș
TOTAL:

4.100

1.100

3.000
900
12.000

4

MONITORUL OFICIAL AL ROMÂNIEI, PARTEA I, Nr. 759/27.X.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
pentru aprobarea Regulamentului privind organizarea și funcționarea
centrelor județene/al municipiului București de resurse și asistență educațională
În baza prevederilor art. 99 alin. (2) și (7) din Legea educației naționale nr. 1/2011,
în temeiul Hotărârii Guvernului nr. 536/2011 privind organizarea și funcționarea Ministerului Educației, Cercetării, Tineretului
și Sportului,
ministrul educației, cercetării, tineretului și sportului emite prezentul ordin.
Art. 1. — Se aprobă Regulamentul privind organizarea și
funcționarea centrelor județene/al municipiului București de
resurse și asistență educațională, prevăzut în anexa care face
parte integrantă din prezentul ordin.
Art. 2. — La data intrării în vigoare a prezentului ordin
se abrogă Ordinul ministrului educației și cercetării
n r. 5.418/2005 privind aprobarea Regulamentului de
organizare și funcționare a centrelor județene/al municipiului
București de resurse și de asistență educațională și a

regulamentelor-cadru ale instituțiilor din subordine, precum și
orice alte dispoziții contrare.
Art. 3. — Direcția generală management, resurse umane și
rețea școlară din cadrul Ministerului Educației, Cercetării,
Tineretului și Sportului, inspectoratele școlare, centrele
județene/al municipiului București de resurse și asistență
educațională și unitățile de învățământ duc la îndeplinire
prevederile prezentului ordin.
Art. 4. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București, 7 octombrie 2011.
Nr. 5.555.
ANEXĂ

REGULAMENT

privind organizarea și funcționarea centrelor județene/al municipiului București de resurse și asistență educațională
CAPITOLUL I
Dispoziții generale
Art. 1. — În fiecare județ funcționează centrul județean de
resurse și asistență educațională, denumit în continuare CJRAE,
iar în municipiul București funcționează Centrul Municipiului
București de Resurse și Asistență Educațională, denumit în
continuare CMBRAE.
Art. 2. — (1) Centrele menționate la art. 1 sunt unități conexe
ale învățământului preuniversitar, cu personalitate juridică,
subordonate Ministerului Educației, Cercetării, Tineretului și
Sportului, coordonate metodologic de inspectoratele școlare
județene (ISJ)/Inspectoratul Școlar al Municipiului București
(ISMB).
(2) CJRAE/CMBRAE reprezintă o instituție de învățământ
special integrat specializată în oferirea, coordonarea și
monitorizarea de servicii educaționale specifice acordate
copiilor/elevilor, cadrelor didactice, părinților și membrilor
comunității, pentru a asigura tuturor accesul la o educație de
calitate, precum și asistența necesară în acest sens.
Art. 3. — CJRAE/CMBRAE coordonează, monitorizează și
evaluează, la nivel județean/al municipiului București, activitatea
centrului
județean
de
asistență
psihopedagogică
(CJAP)/Centrului Municipiului București de Asistență
Psihopedagogică (CMBAP) și a cabinetelor de asistență
psihopedagogică, a centrelor și cabinetelor logopedice
interșcolare, colaborează cu centrele școlare pentru educație
incluzivă în vederea asigurării serviciilor educaționale

specializate, coordonează, monitorizează și evaluează servicii
specializate de mediere școlară.
Art. 4. — Scopul activității CJRAE/CMBRAE îl constituie
asigurarea calității serviciilor educaționale în domeniile
menționate.
Art. 5. — Obiectivele principale ale activității
CJRAE/CMBRAE sunt:
a) cuprinderea și menținerea în sistemul de învățământ
obligatoriu a tuturor copiilor/tinerilor, indiferent de particularitățile
lor psihoindividuale și sociale;
b) asigurarea suporturilor suplimentare necesare desfășurării
educației de calitate în funcție de potențialul biopsihosocial al
fiecărui copil/tânăr;
c) informarea și consilierea cadrelor didactice în spiritul
optimizării activității didactico-educative;
d) colaborarea cu factorii educaționali implicați în dezvoltarea
personalității elevilor/tinerilor în scopul integrării optime a
acestora în viața școlară, socială și profesională;
e) implicarea părinților în activități specifice unei relații
eficiente școală-familie-comunitate, ca bază a adaptării școlare
și a integrării sociale a copiilor/tinerilor;
f) organizarea elaborării de studii privind abandonul școlar,
comportamentul deviant juvenil, anturajul negativ, activitățile
extrașcolare/timpul liber;
g) organizarea de programe și proiecte antiviolență în mediul
educațional.
Art. 6. — Finanțarea CJRAE/CMBRAE, a centrelor și
cabinetelor de asistență psihopedagogică, precum și a centrelor

MONITORUL OFICIAL AL ROMÂNIEI, PARTEA I, Nr. 759/27.X.2011
și cabinetelor logopedice interșcolare se asigură de la bugetul
consiliului județean/sectorului municipiului București, din sumele
defalcate din unele venituri ale bugetului de stat prin bugetele
locale ale consiliilor județene și ale sectoarelor municipiului
București, în baza prevederilor art. 99 alin. (5) și art. 110 alin. (3)
din Legea educației naționale nr. 1/2011.
CAPITOLUL II
Responsabilitățile și serviciile furnizate
de CJRAE/CMBRAE
Art. 7. — CJRAE/CMBRAE îndeplinește următoarele funcții:
a) de coordonare, monitorizare și evaluare a serviciilor
educaționale specifice din județ/municipiu;
b) de monitorizare a evoluției beneficiarilor serviciilor
educaționale;
c) de informare și documentare pentru beneficiarii serviciilor
educaționale;
d) de colaborare cu partenerii sociali din comunitate, precum
și cu organizații și asociații la nivel național și internațional.
Art. 8. — CJRAE/CMBRAE dezvoltă următoarele servicii:
a) servicii de asistență psihopedagogică și orientare școlară
și profesională, furnizate prin centrele județene și prin cabinetele
școlare de asistență psihopedagogică;
b) servicii de terapii logopedice, furnizate prin centrele și prin
cabinetele logopedice interșcolare;
c) servicii de evaluare, orientare/reorientare dinspre școala
specială spre școala de masă și invers, prin intermediul comisiei
de orientare școlară și profesională, la propunerea serviciului de
evaluare și orientare școlară și profesională din cadrul
CJRAE/CMBRAE, în baza prevederilor art. 54 alin. (2) din Legea
nr. 1/2011;
d) servicii de mediere școlară, furnizate de mediatorii școlari;
e) servicii de consultanță pentru educație incluzivă, furnizate
de centrele școlare pentru educație incluzivă;
f) servicii de formare, prin parteneriate cu instituții abilitate să
ofere formare inițială, conform unor acorduri-cadru, în baza
prevederilor art. 239 alin. (2)—(4) din Legea nr. 1/2011;
g) servicii de informare și consiliere pentru cadre didactice,
copii, părinți, precum și pentru alți membri ai comunității;
h) servicii de consiliere și prevenire a delincvenței și
predelincvenței juvenile.
Art. 9. — Responsabilitățile CJRAE/CMBRAE sunt
următoarele:
a) coordonează, monitorizează și evaluează metodologic și
științific serviciile educaționale realizate de către CJAP/CMBAP,
cabinetele de asistență psihopedagogică, centrele și cabinetele
logopedice;
b) colaborează din punct de vedere metodologic cu centrele
școlare pentru educație incluzivă în vederea furnizării serviciilor
specializate;
c) constituie echipe multidisciplinare de intervenție timpurie,
menite să realizeze evaluarea tuturor copiilor, monitorizarea,
depistarea și asistența precoce corespunzătoare a celor cu
cerințe educaționale speciale sau cu risc în dezvoltarea
competențelor personale;
d) propune ISJ/ISMB școlarizarea la domiciliu pentru copiii
nedeplasabili, respectiv înființarea de clase sau de grupe în
spitale conform unei metodologii-cadru elaborate de Ministerul
Educației, Cercetării, Tineretului și Sportului, în baza
prevederilor art. 52 alin. (3) din Legea nr. 1/2011;
e) oferă servicii de evaluare complexă și diagnosticare a
gradului de deficiență pentru copiii, elevii și tinerii cu cerințe
educaționale speciale din învățământul special, special integrat
și din învățământul de masă, prin intermediul serviciului de
evaluare și orientare școlară și profesională și al centrelor
școlare pentru educație incluzivă, pe baza colaborării dintre
comisiile din cadrul CJRAE/CMBRAE și comisiile pentru

5

protecția copilului din cadrul direcțiilor generale județene/a
municipiului București de asistență socială și protecția copilului,
colaborarea între comisii realizându-se conform unui protocol
de colaborare, în baza prevederilor art. 50 alin. (1) și (2) și
art. 51 alin. 1 din Legea nr. 1/2011;
f) participă la formarea inițială a cadrelor didactice, prin
asigurarea practicii pedagogice în unități de învățământ
preuniversitar din județ/municipiu, în baza acordurilor/
parteneriatelor;
g) participă la formarea continuă prin identificarea nevoii de
formare și furnizează servicii în domeniu în baza prevederilor
art. 239 și 240 din Legea nr. 1/2011;
h) colaborează cu instituțiile acreditate în scopul formării
inițiale și continue, cu casa corpului didactic, instituții de
învățământ superior, organizații neguvernamentale etc., în baza
unor acorduri-cadru/parteneriate;
i) informează și consiliază cadrele didactice în domeniul
educației incluzive;
j) informează beneficiarii în domeniul consilierii privind
cariera;
k) realizează materiale și mijloace de învățământ cu valoare
de suport metodico-științific pentru cadrele didactice din
învățământul preuniversitar;
l) evaluează specialiștii care oferă servicii educaționale din
centrele de asistență psihopedagogică și din centrele
logopedice, precum și mediatorii școlari;
m) realizează o bază de date care centralizează toate
serviciile oferite beneficiarilor și semnează/aprobă documentele
elaborate de profesioniștii din subordine, planuri de activitate,
rapoarte de activitate etc.;
n) gestionează registrul de evidență a salariaților din
subordine, cu excepția personalului din centrele școlare pentru
educație incluzivă;
o) analizează și gestionează propunerile venite din partea
unităților din învățământul preuniversitar privind înființarea de
cabinete de asistență psihopedagogică și cabinete logopedice,
pentru a oferi servicii educaționale specifice direct beneficiarilor,
cu avizul/sprijinul consiliului județean și al ISJ/ISMB;
p) realizează studii și cercetări pe baza unei analize de nevoi
și la solicitarea partenerilor educaționali;
q) facilitează relaționarea unităților și instituțiilor din
învățământul preuniversitar cu comunitatea, prin parteneriate,
proiecte și programe.
Art. 10. — De serviciile CJRAE/CMBRAE beneficiază:
a) copii, elevi și tineri;
b) părinții sau aparținătorii legali ai copiilor;
c) personalul angajat în unitățile de învățământ sau în alte
instituții care acționează în domeniul problematicii copiilor;
d) membri ai comunității locale.
Art. 11. — CJRAE/CMBRAE poate organiza prestări de
servicii pentru activitățile circumscrise de prezentul regulament,
în baza unui contract de prestări de servicii.
CAPITOLUL III
Resurse umane și materiale
Art. 12. — (1) CJRAE/CMBRAE are următoarea structură
organizatorică:
a) personal de conducere;
b) personal didactic;
c) personal didactic auxiliar;
d) personal nedidactic.
(2) Conducerea CJRAE/CMBRAE este asigurată de un
consiliu de administrație.
(3) Consiliul de administrație al CJRAE/CMBRAE are un
număr impar de membri, cuprins între 9 și 13, din care fac parte:
a) directorul CJRAE/CMBRAE;
b) un reprezentant al consiliului județean/local;

6

MONITORUL OFICIAL AL ROMÂNIEI, PARTEA I, Nr. 759/27.X.2011

c) un reprezentant al instituției primarului municipiului
București, pentru CMBRAE;
d) coordonatorul centrului județean de asistență
psihopedagogică;
e) coordonatorul centrului logopedic interșcolar;
f) un reprezentant al mediatorilor școlari;
g) un reprezentant al ISJ/ISMB, desemnat prin decizie a
inspectorului școlar general;
h) cadre didactice.
(4) La ședințele consiliului de administrație al
CJRAE/CMBRAE sunt invitați să participe, cu statut de
observatori, reprezentanții organizațiilor sindicale.
Art. 13. — Consiliul de administrație al CJRAE/CMBRAE
funcționează în baza prevederilor art. 96 din Legea nr. 1/2011 și
ale metodologiei-cadru de organizare și de funcționare a
consiliului de administrație al unităților de învățământ
preuniversitar, aprobată prin ordin al ministrului educației,
cercetării, tineretului și sportului.
Art. 14. — (1) Statul de funcții al CJRAE/CMBRAE, avizat de
către ISJ/ISMB, va cuprinde:
a) un post didactic de profesor cu funcția de director;
b) posturi didactice de profesori consilieri școlari și profesori
logopezi;
c) posturi didactice auxiliare;
d) posturi nedidactice.
(2) Numărul total de posturi/catedre din cadrul
CJRAE/CMBRAE este cel aprobat de ISJ/ISMB, la propunerea
CJRAE/CMBRAE, cu consultarea serviciilor specializate din
cadrul Ministerului Educației, Cercetării, Tineretului și Sportului.
(3) Înființarea posturilor didactice din cabinetele de asistență
psihopedagogică și din cabinetele logopedice interșcolare se
face în condițiile stabilite de lege.
(4) Personalul didactic și didactic auxiliar al CJRAE/
CMBRAE va fi încadrat de către directorul CJRAE/CMBRAE, cu
respectarea prevederilor legale în vigoare.
Art. 15. — Consiliile județene asigură baza tehnico-materială
corespunzătoare pentru funcționarea CJRAE/CMBRAE.
CAPITOLUL IV
Încadrarea, normarea și salarizarea personalului
Art. 16. — Personalul didactic și didactic auxiliar al
CJRAE/CMBRAE beneficiază de toate drepturile prevăzute de
Legea nr. 1/2011.
Art. 17. — (1) Funcția de director al CJRAE/CMBRAE și cea
de coordonator al CJAP/CMBAP se ocupă în baza prevederilor
art. 96 alin. (7) lit. e) din Legea nr. 1/2011.
(2) Condițiile de ocupare a funcției de director al
CJRAE/CMBRAE și de coordonator al CJAP/CMBAP, precum
și organizarea concursului sunt reglementate prin metodologia
de ocupare a funcțiilor de conducere din învățământul
preuniversitar, aprobată prin ordin al ministrului educației,
cercetării, tineretului și sportului.
(3) Funcția de director al CJRAE/CMBRAE se ocupă numai
de absolvenți cu studii superioare de licență sau studii
superioare de masterat, cu specializarea în psihologie,
pedagogie, psihopedagogie specială ori sociologie, având o
vechime în specialitate de minimum 5 ani și cel puțin gradul II.
(4) Directorul CJRAE/CMBRAE este degrevat parțial de
norma didactică, cu obligație de catedră de 4—6 ore, constând
în activități de consiliere psihopedagogică, conform art. 8 din
Ordinul ministrului educației, cercetării, tineretului și sportului
nr. 4.865/2011 privind aprobarea Normelor metodologice pentru
stabilirea obligației didactice de predare a personalului de
conducere din inspectoratele școlare, unitățile de învățământ,

unitățile conexe, precum și a personalului de îndrumare și
control din inspectoratele școlare și a personalului didactic din
casele corpului didactic.
(5) Salarizarea directorului CJRAE/CMBRAE se face
conform legislației în vigoare.
Art. 18. — (1) Personalul didactic și didactic auxiliar al
CJRAE/CMBRAE va fi încadrat de către directorul
CJRAE/CMBRAE, cu respectarea prevederilor legale în vigoare.
(2) Ocuparea posturilor didactice rezervate/vacante/nouînființate din cabinetele de asistență psihopedagogică și din
cabinetele logopedice interșcolare se realizează prin concurs.
(3) Concursul pentru ocuparea posturilor didactice este
organizat de către CJRAE/CMBRAE prin intermediul comisiei
de concurs, aprobată de consiliul de administrație, care
validează rezultatele concursului.
(4) Ocuparea posturilor didactice auxiliare și administrative
se va realiza în baza prevederilor art. 91 din Legea nr. 1/2011.
Art. 19. — CJRAE/CMBRAE poate să angajeze colaboratori
în regim de cumul sau plată cu ora, fără a depăși numărul de
posturi/catedre aprobat anual.
Art. 20. — Personalul didactic auxiliar și nedidactic își
desfășoară activitatea având durata timpului de muncă de 8 ore
pe zi și de 40 de ore pe săptămână.
CAPITOLUL V
Evaluarea personalului
Art. 21. — Domeniile de competență ale personalului didactic
auxiliar și nedidactic vor fi stipulate în fișele postului, însoțite de
fișe de evaluare. Fișele de post și, respectiv, fișele de evaluare
se elaborează și se avizează anual de către directorul
CJRAE/CMBRAE, cu aprobarea consiliului de administrație. În
funcție de aceste documente se realizează evaluarea anuală a
acestor categorii de personal.
Art. 22. — Evaluarea anuală a directorului CJRAE/CMBRAE
se face de către consiliul de administrație al CJRAE/CMBRAE,
în baza unei fișe de post și a unei fișe de evaluare specifice,
elaborate de către acesta.
Art. 23. — Evaluarea personalului didactic care își
desfășoară activitatea în centre și cabinete de asistență
psihopedagogică și centre și cabinete logopedice interșcolare
se realizează conform art. 19 din anexa nr. 1 și art. 20 din anexa
nr. 2.
CAPITOLUL VI
Dispoziții finale
Art. 24. — În termen de 90 de zile de la data intrării în vigoare
a prezentului regulament, fiecare CJRAE, precum și CMBRAE
își vor elabora propriul regulament de ordine interioară.
Art. 25. — Regulamentul-cadru privind organizarea și
funcționarea centrelor județene/al municipiului București și a
cabinetelor de asistență psihopedagogică este prevăzut în
anexa nr. 1.
Art. 26. — Regulamentul-cadru privind organizarea și
funcționarea centrelor și cabinetelor logopedice interșcolare este
prevăzut în anexa nr. 2.
Art. 27. — Regulamentul-cadru privind organizarea și
funcționarea centrelor școlare pentru educație incluzivă este
prevăzut în anexa nr. 3.
Art. 28. — Anexele nr. 1—3 fac parte integrantă din prezentul
regulament.
Art. 29. — Prezentul regulament intră în vigoare la data
publicării în Monitorul Oficial al României, Partea I.

7

MONITORUL OFICIAL AL ROMÂNIEI, PARTEA I, Nr. 759/27.X.2011

ANEXA Nr. 1
la regulament

REGULAMENT-CADRU

privind organizarea și funcționarea centrelor județene/al municipiului București și a cabinetelor
de asistență psihopedagogică
CAPITOLUL I
Dispoziții generale
Art. 1. — (1) Centrele județene de asistență psihopedagogică
(CJAP), respectiv Centrul Municipiului București de Asistență
Psihopedagogică (CMBAP) sunt structuri în cadrul centrului
județean
de
resurse
și
asistență
educațională
(CJRAE)/Centrului Municipiului București de Resurse și
Asistență Educațională (CMBRAE) ce oferă servicii de asistență
psihopedagogică/psihologică, în baza prevederilor art. 99
alin. (6) lit. a) din Legea educației naționale nr. 1/2011, care
funcționează în fiecare județ, respectiv în municipiul București și
sunt finanțate, coordonate, monitorizate și evaluate de către
CJRAE/CMBRAE.
(2) Cabinetele de asistență psihopedagogică funcționează
în unități de învățământ preuniversitar și asigură asistență
psihopedagogică unui număr de 800 de elevi sau de 400 de
preșcolari.
(3) Cabinetele de asistență psihopedagogică funcționează
în unitățile de învățământ la care sunt înmatriculați cel puțin
800 de elevi. Unitățile de învățământ cu mai puțin de 800 de
elevi beneficiază de serviciile de asistență psihopedagogică ale
unui cabinet interșcolar de asistență psihopedagogică.
(4) Cabinetul interșcolar de asistență psihopedagogică oferă
servicii de asistență psihopedagogică unui număr de cel puțin
două unități de învățământ care împreună au un efectiv de
400 de preșcolari sau 800 de elevi.
Art. 2. — (1) CJAP/CMBAP sunt instituții subordonate
financiar, metodologic și organizatoric CJRAE/CMBRAE.
(2) Activitățile cabinetelor de asistență psihopedagogică sunt
coordonate metodologic de către CJAP/CMBAP.
(3) De activitatea CJAP/CMBAP răspund coordonatorul
CJAP/CMBAP și directorul CJRAE/CMBRAE.
(4) Finanțarea CJAP/CMBAP și a cabinetelor de asistență
psihopedagogică se asigură de la bugetul consiliului
județean/sectorului municipiului București, din sumele defalcate
din unele venituri ale bugetului de stat prin bugetele locale ale
consiliilor județene și ale sectoarelor municipiului București, în
baza prevederilor art. 99 alin. (5) și art. 110 alin. (3) din Legea
nr. 1/2011.
(5) CJAP/CMBAP prezintă, la cererea directorului
CJRAE/CMBRAE, rapoarte periodice privind activitatea proprie.
Art. 3. — (1) CJAP/CMBAP organizează acțiuni de
cunoaștere și consiliere psihopedagogică a preșcolarilor/elevilor,
realizate individual și colectiv, acțiuni cu părinții și cu cadrele
didactice, prin consultații individuale și colective, precum și
acțiuni de colaborare cu comunitățile locale, în scopul orientării
școlare și profesionale, orientării carierei elevilor, activități de
consiliere individuală și de grup a elevilor cu manifestări
deviante, prin informare, documentare, consiliere, acestea fiind
monitorizate și evaluate periodic de CJRAE/CMBRAE.
(2) Cabinetele de asistență psihopedagogică din unitățile de
învățământ asigură în permanență informarea, cunoașterea și
consilierea psihopedagogică a preșcolarilor/elevilor, prin
consultații individuale și colective, acțiuni de îndrumare a
părinților și a cadrelor didactice și de colaborare cu comunitățile
locale, în scopul orientării școlare, profesionale și a carierei
elevilor.
Art. 4. — Consiliul județean/local asigură, prin intermediul
CJRAE/CMBRAE, tuturor centrelor și cabinetelor de asistență
psihopedagogică spații și dotări corespunzătoare în cabinete

destinate exclusiv desfășurării activităților de cunoaștere și
consiliere psihopedagogică a preșcolarilor/elevilor în cadrul
unităților de învățământ, cu sprijinul inspectoratului școlar
județean/Inspectoratului Școlar al Municipiului București.
Art. 5. — CJAP/CMBAP colaborează în cadrul
CJRAE/CMBRAE cu unități și instituții de învățământ, cu
direcțiile generale de asistență socială și protecția copilului, cu
agențiile județene de ocupare și formare profesională, cu alte
organizații guvernamentale și neguvernamentale, cu
inspectoratul județean de poliție — compartimentul prevenire,
precum și cu alte persoane juridice care au atribuții în domeniul
educației.
Art. 6. — Orientarea școlară și profesională, precum și alte
activități desfășurate în cadrul CJAP/CMBAP și în cabinetele de
asistență psihopedagogică se realizează prin intervenție,
asistență psihologică, metode psihopedagogice și de consiliere
în carieră.
CAPITOLUL II
Organizarea CJAP/CMBAP și a cabinetelor
de asistență psihopedagogică
Art. 7. — (1) Categoriile de personal care funcționează în
cadrul CJAP/CMBAP sunt:
a) personal de conducere;
b) personal didactic;
c) personal didactic auxiliar.
(2) Personalul de conducere — coordonatorul CJAP/CMBAP —
poate fi profesor cu specializarea în pedagogie,
psihopedagogie, psihologie, sociologie ori psihopedagogie
specială sau, în mod excepțional, profesor absolvent al Facultății
de Filosofie-Istorie, promoțiile 1978—1989, grupe opționale de
psihologie, pedagogie, sociologie, având cel puțin gradul
didactic II și o vechime de minimum 5 ani în activitatea de
asistență psihopedagogică.
(3) Ocuparea funcției de coordonator al CJAP/CMBAP se
face prin concurs organizat de consiliul de administrație al
CJRAE/CMBRAE, conform metodologiilor elaborate de
Ministerul Educației, Cercetării, Tineretului și Sportului privind
organizarea și desfășurarea concursului pentru funcțiile de
director și director adjunct din unitățile de învățământ.
(4) Coordonatorul CJAP/CMBAP este degrevat parțial de
norma didactică, cu obligație de catedră de 4—6 ore, constând
în activități de consiliere psihopedagogică, conform art. 9 din
Ordinul ministrului educației, cercetării, tineretului și sportului
nr. 4.865/2011 privind aprobarea Normelor metodologice pentru
stabilirea obligației didactice de predare a personalului de
conducere din inspectoratele școlare, unitățile de învățământ,
unitățile conexe, precum și a personalului de îndrumare și
control din inspectoratele școlare și a personalului didactic din
casele corpului didactic.
(5) Salarizarea coordonatorului CJAP/CMBAP se face
conform legislației în vigoare.
Art. 8. — În cadrul CJAP/CMBAP/cabinetelor de asistență
psihopedagogică, funcția didactică este de consilier școlar, prin
care se înțelege: profesor psihopedagog/psihopedagogie
specială, profesor psiholog, profesor sociolog, profesor pedagog
cu specializări conform centralizatorului aprobat prin ordin al
ministrului educației, cercetării, tineretului și sportului.
Art. 9. — În cadrul CJAP/CMBAP funcțiile didactice auxiliare
sunt: asistent social, informatician și secretar, în conformitate cu
prevederile legislației în vigoare.

8

MONITORUL OFICIAL AL ROMÂNIEI, PARTEA I, Nr. 759/27.X.2011

Art. 10. — Structura organizatorică, statul de funcții și
numărul de personal didactic și didactic auxiliar din structura
CJAP/CMBAP sunt aprobate anual de către inspectoratul școlar
județean/Inspectoratul Școlar al Municipiului București, la
propunerea CJRAE/CMBRAE.
Art. 11. — Posturile de profesori consilieri școlari din
cabinetele de asistență psihopedagogică sunt prevăzute în
statul de funcții al CJRAE/CMBRAE.
Art. 12. — Încadrarea CJAP/CMBAP, precum și a cabinetelor
școlare și interșcolare de asistență psihopedagogică cu
personal didactic și didactic auxiliar se face pe baza concursului
organizat de către CJRAE/CMBRAE și avizat de către
inspectoratul școlar județean/Inspectoratul Școlar al Municipiului
București.
CAPITOLUL III
Funcționarea CJAP/CMBAP și a cabinetelor
de asistență psihopedagogică
SECȚIUNEA 1
Stabilirea normei didactice

Art. 13. — (1) Norma didactică aferentă postului de profesor
consilier școlar din cadrul CJAP/CMBAP se stabilește în baza
prevederilor art. 262 din Legea nr. 1/2011.
(2) Norma didactică aferentă postului de profesor consilier
școlar din cadrul CJAP/CMBAP cuprinde un număr de 40 de
ore/săptămână, repartizate astfel:
a) 18 ore/săptămână care constau în: activități de asistență
psihopedagogică, desfășurate individual și colectiv cu
preșcolarii/elevii, consiliere, orientare, reorientare școlară și
profesională, activități de consiliere a părinților și a cadrelor
didactice;
b) 22 de ore/săptămână care constau în: activități de
pregătire metodico-științifică și complementară, stabilirea
măsurilor și întocmirea programelor de intervenție și evaluare
psihopedagogică, activități de documentare științifică,
colaborarea cu comunitățile locale, participarea la ședințe cu
părinții, la comisiile metodice și consiliile pedagogice cu tematică
specifică, centralizarea datelor pentru elaborarea materialelor
informative pe problematica orientării școlare și profesionale la
nivel județean, întocmirea și realizarea de programe de
informare și consiliere privind cariera, elaborarea unor studii
sociopsihopedagogice.
Art. 14. — (1) Norma didactică aferentă postului de profesor
consilier școlar din cabinetele de asistență psihopedagogică se
stabilește în baza prevederilor art. 262 din Legea nr. 1/2011.
(2) Norma didactică aferentă postului de profesor consilier
școlar din cabinetele de asistență psihopedagogică cuprinde un
număr de 40 de ore/săptămână, repartizate astfel:
a) 18 ore/săptămână care constau în: activități de asistență
psihopedagogică, desfășurate individual și colectiv cu
preșcolarii/elevii, orientare, reorientare școlară și profesională,
activități de consiliere a preșcolarilor, elevilor, părinților, cadrelor
didactice, activități/ore în cadrul curriculumului la decizia școlii,
în funcție de solicitările unității de învățământ și în acord cu
planul-cadru;
b) 22 de ore/săptămână care constau în: activități de
pregătire metodico-științifică și complementară, stabilirea
măsurilor și întocmirea programelor de prevenire și intervenție
psihoeducațională, activități metodico-științifice, colaborarea cu
comunitățile locale, participarea la ședințe și lectorate cu părinții,
la comisiile metodice și consiliile profesorale cu tematică
specifică.

SECȚIUNEA a 2-a
Atribuțiile CJAP/CMBAP și ale cabinetelor de asistență
psihopedagogică

Art. 15. — CJAP/CMBAP au următoarele atribuții:
a) oferă informare, consiliere, documentare și îndrumare
pentru preșcolari/elevi, părinți și cadre didactice în problematici
specifice: cunoaștere și autocunoaștere, adaptarea elevilor la
mediul școlar, adaptarea școlii la nevoile elevilor, optimizarea
relațiilor școală-elevi-părinți;
b) asigură prin intermediul metodelor, procedeelor și
tehnicilor specifice prevenirea și diminuarea factorilor care
determină tulburări comportamentale, comportamente de risc
sau disconfort psihic;
c) realizează investigarea psihopedagogică a copiilor și
elevilor;
d) propun și organizează programe de orientare a carierei
elevilor în unitățile de învățământ;
e) asigură servicii de consiliere și cursuri pentru părinți;
f) coordonează și sprijină cabinetele de asistență
psihopedagogică și cabinetele interșcolare din unitățile de
învățământ preuniversitar;
g) colaborează cu personalul de la agențiile locale de
ocupare și formare profesională;
h) sprijină și asigură asistența și consilierea metodologică a
cadrelor didactice;
i) elaborează studii psihosociologice privind opțiunile elevilor
claselor terminale vizând calificările profesionale prin
învățământul profesional și liceal, precum și tipurile de unități de
învățământ din cadrul rețelei și alte tipuri de studii în funcție de
nevoile identificate;
j) sunt implicate alături de inspectoratul școlar
județean/Inspectoratul Școlar al Municipiului București în
examinarea propunerilor tuturor unităților de învățământ
preuniversitar din rețea și a ofertei privind planul de școlarizare;
k) monitorizează proiectele/programele, parteneriatele
educaționale interne sau internaționale derulate pe plan local cu
autoritățile din învățământ, autoritățile locale, asociații și fundații
cu preocupări în domeniu vizând problematica consilierii,
orientării școlare, profesionale și a carierei elevilor;
l) monitorizează, prin intermediul profesorilor consilieri școlari
proprii, situațiile de abandon școlar ridicat, risc privind consumul
de droguri, tulburări comportamentale din unitățile de
învățământ preuniversitar din județ/municipiul București în care
din motive obiective nu au putut fi normate posturi în cabinete
școlare, urmând să prezinte rapoarte semestriale;
m) recomandă părinților consultarea altor instituții pentru
problemele care nu sunt de competența sa — centre
logopedice, comisii de expertiză, cabinete medicale, cabinete
psihologice etc.;
n) coordonează și sprijină cadrele didactice din cabinetele
de asistență psihopedagogică în vederea perfecționării curente
și prin grade didactice;
o) colaborează cu cabinetele logopedice;
p) colaborează cu mediatorii școlari;
q) asigură servicii de consiliere și asistență psihopedagogică
pentru copiii cu cerințe educative speciale;
r) organizează grupuri de intervizare;
s) coordonează proiectele și activitățile de consiliere
individuală și de grup ale elevilor cu manifestări deviante.
Art. 16. — Cabinetele de asistență psihopedagogică și
cabinetele interșcolare de asistență psihopedagogică au
următoarele atribuții:
a) asigură informarea și consilierea preșcolarilor/elevilor,
părinților și cadrelor didactice pe diferite problematici:
cunoaștere și autocunoaștere, adaptarea elevilor la mediul

MONITORUL OFICIAL AL ROMÂNIEI, PARTEA I, Nr. 759/27.X.2011
școlar, adaptarea școlii la nevoile elevilor, optimizarea relațiilor
școală-elevi-părinți etc.;
b) asigură, prin intermediul metodelor, procedeelor și
tehnicilor specifice, prevenirea și diminuarea factorilor care
determină tulburări comportamentale, comportamente de risc
sau disconfort psihic;
c) realizează investigarea psihopedagogică a copiilor și
elevilor;
d) propun și organizează programe de orientare școlară,
profesională și a carierei elevilor în unitățile de învățământ unde
își desfășoară activitatea;
e) propun în cadrul curriculumului la decizia școlii cursuri
opționale vizând dezvoltarea personală a elevilor;
f) asigură servicii de consiliere și cursuri pentru părinți;
g) sprijină și asigură asistență și consilierea metodologică a
cadrelor didactice;
h) elaborează studii psihosociologice privind opțiunile elevilor
claselor terminale vizând calificările profesionale din
învățământul profesional și liceal;
i) recomandă părinților consultarea altor instituții pentru
problemele care nu sunt de competența lor — centre
logopedice, comisii de expertiză, cabinete medicale, cabinete
psihologice etc.;
j) colaborează cu cabinetele logopedice;
k) colaborează cu cadrele didactice itinerante și de sprijin;
l) colaborează cu mediatorii școlari;
m) asigură servicii de consiliere și asistență psihopedagogică
pentru copiii cu cerințe educaționale speciale;
n) colaborează cu diverse instituții și organizații
neguvernamentale care oferă servicii și desfășoară activități în
sfera educațională.
Art. 17. — (1) Profesorul consilier școlar din cabinetele
școlare de asistență psihopedagogică are următoarele obligații
în unitatea de învățământ preuniversitar unde își desfășoară
activitatea:
a) stabilirea, aprobarea și afișarea programului de lucru la
cabinetul de asistență psihopedagogică;
b) prezentarea în consiliul profesoral al unității de învățământ
a unui raport de activitate semestrial care să cuprindă informații
privind: numărul de copii/elevi, părinți, cadre didactice care au
beneficiat de servicii de consiliere și asistență psihopedagogică,
măsurile ameliorative propuse pentru situațiile de criză, situațiile
speciale și măsurile întreprinse pentru rezolvarea/ameliorarea
acestora, alte informații solicitate de unitatea de învățământ;
c) colaborarea cu personalul didactic al unității de învățământ
în care funcționează;
d) participarea la consiliile profesorale, ședințele cu părinții și,
după caz, la alte acțiuni organizate de unitatea de învățământ;
e) organizarea de lectorate pentru părinți cu tematică
specifică;
f) participarea, la solicitarea unității de învățământ, la diverse
proiecte și programe educaționale.
(2) Unitatea de învățământ are următoarele obligații față de
profesorul consilier școlar din cabinetele școlare de asistență
psihopedagogică:
a) asigură spațiul pentru funcționarea cabinetului, necesar
desfășurării în cele mai bune condiții a activităților de consiliere
și asistență psihopedagogică;
b) asigură serviciile de igienizare și dotare a cabinetului de
consiliere și asistență psihopedagogică;
c) asigură toate drepturile prevăzute de legislația în vigoare.
Art. 18. — Consilierii școlari care își desfășoară activitatea în
cabinetele de asistență psihopedagogică și în cabinetele
interșcolare de asistență psihopedagogică vor utiliza

9

următoarele documente: planul de activități, registrul de
evidență a activităților, fișa de consiliere/psihopedagogică, fișe
de orientare a carierei și alte documente specifice activității de
consiliere.
Art. 19. — (1) Atribuțiile personalului de conducere, ale
personalului didactic, ale personalului didactic auxiliar și ale
personalului nedidactic din centrele și cabinetele de asistență
psihopedagogică sunt prevăzute în regulamentul de organizare
și funcționare și în regulamentul de ordine interioară ale
CJAP/CMBAP, precum și în fișa postului și sunt monitorizate
anual de către CJRAE/CMBRAE.
(2) Fișele de post se aprobă anual de către directorul
CJRAE/CMBRAE, respectiv de către coordonatorul
CJAP/CMBAP, cu avizul consiliului de administrație, pentru
personalul din cabinetele de asistență psihopedagogică.
SECȚIUNEA a 3-a
Evaluarea personalului

Art. 20. — Evaluarea anuală a coordonatorului
CJAP/CMBAP se face de către consiliul de administrație al
CJRAE/CMBRAE, în baza unei fișe de post și a unei fișe de
evaluare
specifice,
propuse
de
către
directorul
CJRAE/CMBRAE și avizate de către consiliul de administrație.
Art. 21. — Domeniile de competență ale personalului didactic
din cadrul CJAP/CMBAP și din cabinetele de asistență
psihopedagogică vor fi stipulate în fișele postului, însoțite de fișe
de evaluare. Fișele de post și, respectiv, fișele de evaluare se
elaborează și se avizează anual de către directorul
CJRAE/CMBRAE, cu aprobarea consiliului de administrație, la
propunerea coordonatorului CJAP/CMBAP. În funcție de aceste
documente se realizează evaluarea anuală a profesorilor
consilieri școlari.
Art. 22. — Domeniile de competență ale personalului didactic
auxiliar vor fi stipulate în fișele postului, însoțite de fișele de
evaluare. Fișele de post și, respectiv, fișele de evaluare se
elaborează și se avizează anual de către directorul
CJRAE/CMBRAE, cu aprobarea consiliului de administrație, la
propunerea coordonatorului CJAP/CMBAP, în funcție de aceste
documente realizându-se evaluarea anuală a personalului
didactic auxiliar.
CAPITOLUL IV
Dispoziții finale
Art. 23. — Finanțarea cheltuielilor curente și de capital ale
CJAP/CMBAP, precum și a cabinetelor de asistență
psihopedagogică se asigură în baza prevederilor art. 110
alin. (3) din Legea nr. 1/2011.
Art. 24. — CJAP/CMBAP, precum și cabinetele de asistență
psihopedagogică pot beneficia în cadrul CJRAE/CMBRAE de
sprijin material și financiar din partea unor persoane fizice sau
juridice, conform legislației în vigoare.
Art. 25. — Spațiile destinate activităților de consiliere și
asistență psihopedagogică din unitățile de învățământ vor fi
folosite pentru acest tip de activități. În mod excepțional, în
situația în care nu există suficiente spații, consiliul de
administrație al unității de învățământ stabilește utilizarea
cabinetelor de consiliere și asistență psihopedagogică și pentru
alte activități școlare.
Art. 26. — Personalul didactic și didactic auxiliar din cadrul
CJAP/CMBAP, precum și din cabinetele de asistență
psihopedagogică beneficiază de toate drepturile prevăzute de
Legea nr. 1/2011.

10

MONITORUL OFICIAL AL ROMÂNIEI, PARTEA I, Nr. 759/27.X.2011
ANEXA Nr. 2
la regulament

REGULAMENT-CADRU

privind organizarea și funcționarea centrelor și cabinetelor logopedice interșcolare
CAPITOLUL I
Dispoziții generale
Art. 1. — (1) Centrele și cabinetele logopedice interșcolare,
denumite în continuare CLI, sunt structuri de învățământ special
integrat ale învățământului preuniversitar, finanțate, coordonate,
monitorizate și evaluate de centrul județean de resurse și
asistență educațională (CJRAE)/Centrul Municipiului București
de Resurse și de Asistență Educațională (CMBRAE).
(2) CLI sunt structuri de învățământ special integrat pentru
copiii/elevii cu cerințe educative speciale, care prezintă tulburări
de limbaj și de comunicare, precum și dificultăți de învățare
specifice.
Art. 2. — Activitatea desfășurată în CLI constă în terapia
tulburărilor de limbaj și de comunicare, precum și în elaborarea
și realizarea unor programe/proiecte specifice, corespunzătoare
principalelor disfuncționalități ale limbajului și comunicării.
Art. 3. — Activitatea desfășurată în CLI constă în terapia
tulburărilor de limbaj și de comunicare. În competența
profesorilor logopezi din cadrul CLI intră următoarele tulburări
de limbaj și de comunicare:
a) tulburările de pronunție/articulare;
b) tulburările de ritm și fluență a vorbirii;
c) tulburările limbajului scris-citit;
d) tulburările de dezvoltare a limbajului;
e) tulburările de voce;
f) alte tulburări de limbaj care influențează negativ adaptarea
școlară și socială a copiilor.
Art. 4. — Activitatea desfășurată în CLI are următoarele
obiective:
a) depistarea, evaluarea și identificarea tulburărilor de limbaj
și de comunicare la copiii preșcolari înscriși sau nu în grădinițe
și la școlarii mici;
b) asigurarea caracterului preventiv al activității de terapie
logopedică, prin acordarea unei atenții prioritare copiilor
preșcolari cu tulburări de limbaj înscriși în grădinițe, în scopul
prevenirii instalării dificultăților de învățare a scrisului și cititului
la vârsta școlară;
c) orientarea terapiei logopedice spre corectare, recuperare,
compensare, adaptare și integrare școlară și socială;
d) corectarea tulburărilor de limbaj și de comunicare în
vederea diminuării riscului de eșec școlar;
e) sprijinirea cadrelor didactice în abordarea personalizată a
copiilor/elevilor cu tulburări de limbaj și comunicare.
Art. 5. — Activitatea de îndrumare logopedică a cadrelor
didactice din învățământul preșcolar și primar cu privire la
activitatea de intervenție logopedică se realizează de către
profesorii logopezi din CLI prin:
a) participarea/organizarea la/unor acțiuni de informare și
consiliere logopedică în unitățile școlare și preșcolare arondate
fiecărui profesor logoped;
b) acțiuni metodice de îndrumare/consiliere logopedică a
cadrelor didactice din școli și grădinițe, în vederea sprijinirii
procesului de corectare a tulburărilor ușoare de limbaj;
c) dezbateri tematice privind importanța consolidării
limbajului în procesul dezvoltării generale a copilului, condiție
esențială a unei integrări școlare și sociale optime.
Art. 6. — Încadrarea cu personal didactic calificat a CLI se
face conform legislației în vigoare.
Art. 7. — (1) Intervențiile logopedice se desfășoară în centre
logopedice, cabinete logopedice, organizate de regulă în școlile
sau în grădinițele de masă.

(2) Spațiile destinate activităților de logopedie din cadrul
unităților de învățământ vor fi folosite pentru acest tip de
activități. În mod excepțional, în situația în care nu există
suficiente spații, consiliul de administrație al unității de
învățământ stabilește utilizarea cabinetelor de logopedie și
pentru alte activități școlare.
(3) Identificarea spațiilor unde se desfășoară activitățile
logopedice se stabilește de către unitățile de învățământ, în
colaborare cu profesorul logoped, asigurându-se pe parcursul
zilei accesul părinților și al copiilor în cabinet.
(4) Într-un CLI pot funcționa unul sau mai multe cabinete
logopedice, în funcție de numărul copiilor și al elevilor din
unitățile de învățământ din zona arondată/sector care au nevoie
de terapie logopedică, precum și de numărul profesorilor
logopezi normați și încadrați.
(5) Activitatea logopedică se desfășoară în cabinetele
logopedice dotate conform normelor metodologice cu cel mult
2 profesori logopezi, care își planifică activitățile în ture diferite.
(6) Unitățile de învățământ au următoarele obligații față de
profesorii logopezi din CLI:
a) asigură spațiul necesar desfășurării în cele mai bune
condiții a activității de terapie logopedică;
b) asigură servicii de igienizare a cabinetelor de terapie
logopedică;
c) asigură toate drepturile prevăzute de legislația în vigoare.
Art. 8. — (1) Finanțarea CLI se asigură de la bugetul
consiliului județean/sectorului municipiului București, din sumele
defalcate din unele venituri ale bugetului de stat prin bugetele
locale ale consiliilor județene și ale sectoarelor municipiului
București, în baza prevederilor art. 99 alin. (5) și art. 110 alin. (3)
din Legea educației naționale nr. 1/2011.
(2) Conform prevederilor legale, CLI pot beneficia de
sponsorizări din partea unor persoane fizice și juridice, a unor
organizații guvernamentale și neguvernamentale naționale și
internaționale.
CAPITOLUL II
Normarea, încadrarea și organizarea activității
profesorilor logopezi
Art. 9. — (1) Numărul posturilor de profesori logopezi se
stabilește de către CJRAE/CMBRAE conform prevederilor
legale, cu avizul consiliului județean/inspectoratului școlar
județean/Inspectoratului Școlar al Municipiului București, în
funcție de:
a) numărul copiilor din grădinițe;
b) numărul elevilor din clasele I—IV;
c) în unitățile cu predare în limba minorităților naționale,
profesorii logopezi vor satisface condițiile de limbă.
(2) Un profesor logoped acoperă o zonă de intervenție/
circumscripție logopedică de cel puțin 500 de copii/elevi din
grădinițe și din clasele I—IV.
(3) Repartizarea zonelor de intervenție din teritoriul alocat
CLI se realizează de către comisia metodică a CLI, în funcție de
numărul copiilor/elevilor și de numărul de profesori logopezi
încadrați. Se va ține cont și de apropierea unităților de
învățământ arondate de CLI.
(4) Depistarea copiilor/elevilor cu tulburări de limbaj din zona
de intervenție logopedică arondată, planificarea activității și
programarea copiilor la cabinet se vor realiza în decurs de o
lună de la începutul fiecărui an școlar.
(5) Activitățile de reevaluare/reexaminare se realizează la
începutul semestrului al II-lea, timp de două săptămâni.

MONITORUL OFICIAL AL ROMÂNIEI, PARTEA I, Nr. 759/27.X.2011
Art. 10. — (1) Pe parcursul unui an școlar un profesor
logoped lucrează cu un efectiv de 15—40 copii/elevi cu tulburări
de limbaj.
(2) Norma didactică aferentă postului de profesor logoped
din CLI cuprinde un număr de 40 de ore/săptămână, repartizate
astfel:
a) 16 ore/săptămână desfășurate în cadrul CLI, care constau
în: depistarea, evaluarea și identificarea tulburărilor de limbaj și
de comunicare; corectarea tulburărilor de limbaj și de
comunicare prin programe de intervenție specifice; consilierea
părinților și a cadrelor didactice în problematica specifică;
b) 24 de ore/săptămână care constau în: activități de
pregătire metodico-științifică și complementară, stabilirea
măsurilor și întocmirea programelor de prevenire și intervenție
logopedică, activități metodico-științifice, colaborarea cu
comunitățile locale.
(3) Activitatea logopedică se poate desfășura zilnic între
orele 8,00—19,00, în cabinetele logopedice din sediu, în CLI, în
funcție de orarul unităților de învățământ preuniversitar din care
provin copiii.
(4) Durata unei activități de terapie logopedică este de regulă
de 45 de minute, realizându-se în afara orelor de curs.
(5) Forma de organizare este activitatea cu grupe mici de
2—4 copii sau individual, în funcție de următoarele criterii:
a) tipul tulburării de limbaj;
b) gravitatea tulburării de limbaj;
c) vârsta copilului/elevului;
d) colaborarea cu familia, vizând receptivitatea, implicarea
activă în procesul terapeutic, posibilitatea de răspuns la
programarea propusă etc.
Art. 11. — (1) Activitatea profesorilor logopezi din CLI se
desfășoară în conformitate cu atribuțiile și responsabilitățile
prevăzute în fișa postului, precum și cu normele deontologice
ale profesiei.
(2) Activitatea este eșalonată în etape și vizează următoarele
obiective specifice:
a) identificarea, depistarea și înregistrarea copiilor sesizați
din zona de intervenție logopedică, examinarea de către fiecare
profesor logoped, la începutul fiecărui an școlar, a tuturor copiilor
preșcolari din grupele mari din grădinițe, a elevilor din clasa
pregătitoare și a celor din clasa I din toate unitățile care aparțin
circumscripției logopedice;
b) înregistrarea copiilor cu tulburări de limbaj în fișele de
depistare avizate de către directorul unității în care s-a făcut
depistarea;
c) convocarea copiilor cu tulburări de limbaj la CLI, pe bază
de invitații scrise adresate părinților;
d) examinarea logopedică complexă și psihopedagogică a
copiilor consiliați/sprijiniți, în colaborare cu familia, cu cadrele
didactice și cu consilierul școlar, acolo unde este cazul, în scopul
identificării tuturor factorilor care au influențat evoluția limbajului
și a comunicării copilului;
e) formularea diagnosticului și prognosticului pentru fiecare
copil/elev evaluat;
f) proiectarea activității de terapie a tulburărilor de limbaj și de
comunicare identificate;
g) intervenția terapeutic-recuperatorie în concordanță cu
diagnosticul logopedic al copiilor/elevilor examinați;
h) evaluarea periodică a progreselor realizate de elevi și
reproiectarea activității de intervenție.
Art. 12. — Evidența copiilor/elevilor cu tulburări de limbaj se
realizează prin următoarele documente:
a) fișe de depistare;
b) registre de evidență a copiilor cu tulburări de limbaj care
sunt consiliați/sprijiniți în CLI, realizate pe an școlar;
c) registre de evidență a prezenței copiilor la ședințele de
corectare programate;
d) fișa logopedică — instrument de consemnare a datelor
anamnezice, a demersului terapeutic și a dinamicii corectării;

11

e) programe de terapie logopedică pe tip de tulburare.
Art. 13. — (1) Coordonarea metodologică a profesorilor
logopezi din CLI este asigurată de către un profesor logoped
coordonator, care conduce și comisia metodică a CLI respectiv.
(2) Profesorul logoped coordonator este numit prin decizie a
directorului CJRAE/CMBRAE, la propunerea comisiei metodice
a profesorilor logopezi, ca urmare a respectării procedurii
interne.
(3) Procedura internă este elaborată de către consiliul de
administrație al CJRAE/CMBRAE.
Art. 14. — Relațiile profesorului logoped cu directorii unităților
școlare sunt relații de colaborare, comunicare și sunt
circumscrise de normele etico-profesionale.
Art. 15. — Normele de încadrare, salarizare și premiere a
profesorilor logopezi din CLI se stabilesc conform legislației în
vigoare.
Art. 16. — (1) În CLI pot fi încadrați profesori logopezi cu
specializările psihopedagogie specială, psihologie sau
pedagogie, în baza prevederilor art. 247 lit. h) din Legea
nr. 1/2011.
(2) Formarea inițială, încadrarea și formarea continuă a
cadrelor didactice din CLI se reglementează prin legislația
școlară în vigoare.
Art. 17. — Consiliile locale/ale sectoarelor municipiului
București asigură unităților de învățământ în care funcționează
CLI baza materială necesară desfășurării eficiente a activității:
mobilier, echipamente, aparatură specifică.
Art. 18. — Baza materială recomandată a cabinetelor
logopedice cuprinde următoarele:
a) material didactic: audiovideo, oglindă logopedică, copiator,
calculator, truse logopedice, atlase logopedice, jocuri pentru
dezvoltarea limbajului, casete, dischete etc.;
b) materiale psihopedagogice speciale: teste pentru
examinarea limbajului, probe pentru cunoașterea vârstei
psihologice;
c) teste de evaluare a proceselor psihice;
d) probe de evaluare a nivelului de cunoștințe.
CAPITOLUL III
Evaluarea personalului
Art. 19. — Evaluarea anuală a coordonatorului CLI se face
de către consiliul de administrație al CJRAE/CMBRAE, în baza
unei fișe de post și a unei fișe de evaluare specifice propuse de
către directorul CJRAE/CMBRAE și avizate de către consiliul de
administrație.
Art. 20. — Domeniile de competență ale personalului didactic
din CLI vor fi stipulate în fișele postului, însoțite de fișele de
evaluare. Fișele de post și, respectiv, fișele de evaluare se
elaborează și se avizează anual de către directorul
CJRAE/CMBRAE, cu aprobarea consiliului de administrație, la
propunerea coordonatorului CLI, în funcție de aceste documente
realizându-se evaluarea anuală a profesorilor logopezi.
CAPITOLUL IV
Dispoziții finale
Art. 21. — Rețeaua care cuprinde CLI este propusă de
CJRAE/CMBRAE și este avizată pentru conformitate de către
inspectoratele școlare județene/al municipiului București.
Art. 22. — CLI sunt numerotate la nivelul
județelor/municipiului București.
Art. 23. — În vederea integrării și reabilitării copiilor/elevilor
cu cerințe educative speciale în/prin comunitate, inspectoratele
școlare vor aviza un număr suficient de posturi de profesor
logoped, corelat cu populația școlară.
Art. 24. — Personalul didactic din CLI beneficiază de toate
drepturile prevăzute în Legea nr. 1/2011.

12

MONITORUL OFICIAL AL ROMÂNIEI, PARTEA I, Nr. 759/27.X.2011
ANEXA Nr. 3
la regulament

REGULAMENT-CADRU

privind organizarea și funcționarea centrelor școlare pentru educație incluzivă
CAPITOLUL I
Dispoziții generale
Art. 1. — (1) Centrul școlar pentru educație incluzivă
reprezintă cadrul instituțional de acțiune care asigură accesul la
educație tuturor copiilor, prin educație formală și servicii
educaționale acordate copiilor cu cerințe educaționale speciale,
școlarizați atât în învățământul special, cât și în învățământul de
masă, precum și personalului care este implicat în educația
acestora.
(2) Centrul școlar pentru educație incluzivă este o unitate de
învățământ cu personalitate juridică, care face parte din rețeaua
școlară, fiind organizată de către Ministerul Educației, Cercetării,
Tineretului și Sportului, având ca scop și finalitate recuperarea,
compensarea, reabilitarea și integrarea școlară și socială a
diferitelor categorii de copii/elevi/tineri cu deficiențe.
(3) Activitățile specifice procesului de învățământ din centrul
școlar pentru educație incluzivă se află sub îndrumarea și
coordonarea inspectoratului școlar județean/al municipiului
București, iar documentele emise vor fi echivalente celor emise
de orice unitate de învățământ preuniversitar din țară.
(4) În sensul prezentului regulament-cadru, termenii și
sintagmele specifice învățământului special și special integrat
se definesc după cum urmează:
a) deficiență — absența, pierderea sau alterarea unei
structuri ori a unei funcții anatomice, fiziologice sau psihice a
individului, rezultând în urma unei maladii, unui accident ori a
unei perturbări, care îi împiedică participarea normală la
activitate în societate;
b) incapacitate — limitări funcționale cauzate de
disfuncționalități, deficiențe fizice, intelectuale sau senzoriale,
de condiții de sănătate ori de mediu și care reduc posibilitatea
individului de a realiza o activitate motrică sau cognitivă ori un
comportament;
c) dizabilitate — rezultatul sau efectul unor relații complexe
dintre starea de sănătate a individului, factorii personali și factorii
externi care reprezintă circumstanțele de viață ale acestui
individ;
d) educație specială — ansamblul proceselor de punere în
aplicare a programelor, activităților de învățare și asistență
complexă de recuperare-compensare psihoterapeutică,
medicală, socială și culturală, adaptate persoanelor care nu
reușesc independent să atingă, temporar sau pe toată durata
școlarizării, un nivel de dezvoltare corespunzător vârstei, pentru
formarea competențelor de bază în vederea pregătirii pentru
viața de adult;
e) integrare școlară — procesul de adaptare a persoanei cu
cerințe educaționale speciale la normele și cerințele școlii pe
care o urmează, de stabilire a unor relații afective pozitive cu
membrii grupului școlar (clasa) și de desfășurare cu succes a
activităților școlare;
f) incluziune școlară — procesul permanent de îmbunătățire
a serviciilor oferite de unitățile de învățământ pentru a cuprinde
în procesul de educație toți membrii comunității, indiferent de
caracteristicile, dezavantajele sau dificultățile acestora;
g) cerințe educaționale speciale (CES) — necesități
educaționale suplimentare, complementare, care solicită o
școlarizare adaptată particularităților individuale și celor
caracteristice unei anumite deficiențe sau tulburări/dificultăți de
învățare, precum și o asistență complexă.
Art. 2. —
Centrul școlar pentru educație incluzivă
colaborează cu unități de învățământ, cu unități conexe ale

învățământului preuniversitar, cu universitățile, cu direcțiile
județene de asistență socială și protecția copilului, cu autoritățile
locale,
cu
operatorii
economici,
cu
organizații
neguvernamentale, cu reprezentanți ai comunității locale,
precum și cu persoane fizice din țară și din străinătate care au
preocupări în domeniul educației.
Art. 3. — Centrul școlar pentru educație incluzivă dispune de
planuri de învățământ, programe școlare, de manuale și
metodologii didactice alternative, adaptate tipului și gradului de
dizabilitate, în baza prevederilor art. 53 din Legea educației
naționale nr. 1/2011.
CAPITOLUL II
Scopul, obiectivele, responsabilitățile și atribuțiile
centrului școlar pentru educație incluzivă
Art. 4. — Scopul centrului școlar pentru educație incluzivă
este reprezentat de instruirea, educarea, recuperarea și
integrarea socială a copiilor, elevilor și tinerilor cu CES.
Art. 5. — Centrul școlar pentru educație incluzivă desfășoară
activități de predare-învățare-evaluare, normate în baza
legislației în vigoare, și dezvoltă servicii educaționale în
domeniul educației incluzive, de tipul: formare, informare,
documentare, consiliere, proiecte și programe etc.
Art. 6. — Obiectivele centrului școlar pentru educație
incluzivă sunt următoarele:
a) intervenția directă, prin oferirea de servicii
psihopedagogice, psihologice și de consiliere în domeniul
educației incluzive beneficiarilor direcți: copii/elevi/tineri cu CES,
părinți, cadre didactice din școlile de masă, membri ai
comunității locale;
b) informarea, formarea continuă/perfecționarea și
consilierea personalului didactic în domeniul educației incluzive;
c) oferirea de suport metodico-științific în domeniul educației
incluzive pentru cadrele didactice din școlile de masă;
d) oferirea de servicii de învățare, de pregătire pentru viața
de adult.
Art. 7. — (1) Centrul școlar pentru educație incluzivă are
următoarele atribuții:
a) realizează depistarea precoce și asigură intervenția
timpurie în cazul copiilor cu CES;
b) școlarizează copii/elevi/tineri cu diverse grade și tipuri de
deficiență;
c) realizează terapii specifice pentru copiii cu CES din
învățământul special și din învățământul de masă;
d) evaluează și urmărește evoluția școlară a copiilor cu CES
prin intermediul comisiei interne de expertiză complexă;
e) întocmește dosarul copiilor/elevilor/tinerilor cu CES și îl
trimite către comisia de evaluare și orientare școlară și
profesională din cadrul centrului județean de resurse și asistență
educațională (CJRAE)/Centrului Municipiului București de
Resurse și Asistență Educațională (CMBRAE);
f) face propuneri de reorientare dinspre școala specială spre
școala de masă și invers, prin intermediul comisiei interne de
expertiză complexă, în baza prevederilor art. 54 alin. (1) din
Legea nr. 1/2011;
g) realizează și aplică planuri de servicii individualizate
pentru fiecare copil/elev evaluat;
h) realizează adaptări curriculare și asigură asistența psihoeducațională a copiilor/elevilor cu CES integrați, prin profesori
itineranți și de sprijin;
i) propune servicii de sprijin și/sau terapii specifice, după caz;

MONITORUL OFICIAL AL ROMÂNIEI, PARTEA I, Nr. 759/27.X.2011
j) oferă consiliere și asistență psihopedagogică cadrelor
didactice din învățământul de masă care furnizează programe
de educație remedială;
k) promovează învățământul incluziv;
l) asigură școlarizarea și asistența educațională și
terapeutică a copiilor/elevilor nedeplasabili, prin forme de
școlarizare la domiciliul elevului, cu frecvență redusă, cu scutire
de frecvență, comasate etc.;
m) monitorizează evoluția copiilor/elevilor cu CES;
n) oferă asistență socială și servicii în regim de
semiinternat/internat/centru de zi pentru copiii/elevii cu CES care
solicită acest lucru; informează și consiliază familiile
copiilor/elevilor cu CES cu privire la problematica educației
acestora;
o) participă, împreună cu CJRAE/CMBRAE, la activități de
informare, formare, perfecționare și documentare a cadrelor
didactice din învățământul obișnuit și special care se ocupă de
educația copiilor cu CES;
p) valorifică experiența psihopedagogică pozitivă și
promovează ideile moderne privind educația specială prin
publicații de specialitate periodice, prin cercetare aplicativă și
prin crearea de mijloace didactice;
q) asigură resursele umane și materiale necesare realizării
practicii pedagogice în domeniul educației speciale;
r) desfășoară activități de cercetare și consultanță metodicoștiințifică;
s) asigură propria dezvoltare instituțională prin mijloacele
legale disponibile (granturi, proiecte de finanțare, sponsorizări,
donații, parteneriate etc.);
t) colaborează cu instituțiile care promovează alternativele
educaționale aprobate și cu toate instituțiile din comunitatea
locală implicate în problematica copiilor;
u) în vederea obținerii unei calificări și a integrării în viața
activă a tinerilor cu CES, se pot organiza ateliere protejate, în
baza prevederilor art. 55 alin. (2) din Legea nr. 1/2011.
(2) Atribuțiile personalului didactic, didactic-auxiliar și
nedidactic al centrelor școlare pentru educație inclusivă sunt
derivate din atribuțiile prevăzute la alin. (1) și sunt stipulate în
fișa postului.
CAPITOLUL III
Serviciile oferite de centrul școlar pentru educație
incluzivă și beneficiarii acestor servicii
Art. 8. — Centrul școlar pentru educație incluzivă asigură
următoarele servicii specializate:
a) educație specială și specializată a copiilor/elevilor/tinerilor
cu dizabilități;
b) compensare prin terapii specifice pentru copiii/elevii cu
dificultăți de învățare, dificultăți de dezvoltare, dificultăți de
adaptare, tulburări de limbaj, tulburări de comportament,
dizabilități mintale, senzoriale, fizice, neuromotorii și asociate;
c)
evaluarea
psihopedagogică
a
competențelor
fundamentale la finalul claselor a II-a, a IV-a, a VI-a și a IX-a;
d) evaluarea, diagnosticarea, orientarea școlară și
profesională a elevilor din clasa a IX-a;
e) asistență educațională și terapeutic-recuperatorie pentru
copiii/elevii cu CES integrați în unitățile de învățământ de masă;
f) informare și consiliere pentru părinți;
g) informarea și consilierea cadrelor didactice;
h) cercetare psihopedagogică și elaborare de studii de
specialitate;
i) testare și consiliere psihologică.
Art. 9. — De serviciile centrului școlar pentru educație
incluzivă beneficiază:
a) preșcolari și școlari din învățământul special și din cel de
masă;
b) părinți sau aparținători legali ai copiilor;

13

c) personalul angajat în unitățile de învățământ sau în alte
instituții care acționează în domeniul educației speciale a
copiilor;
d) elevi/studenți care efectuează module de practică
pedagogică;
e) membri ai comunității locale.
CAPITOLUL IV
Comisia internă de expertiză complexă
Art. 10. — În vederea exercitării în mod corespunzător a
atribuțiilor care îi revin comisiei de evaluare și orientare școlară
și profesională din cadrul CJRAE/CMBRAE, în fiecare unitate
de învățământ cu personalitate juridică din învățământul special
se înființează și funcționează comisia internă de expertiză
complexă.
Art. 11. — Comisia internă de expertiză complexă are ca
scop principal realizarea unei evaluări complexe (fizice,
psihologice, intelectuale și sociale) a copilului/elevului/tânărului
cu CES în vederea sprijinirii comisiei de evaluare și orientare
școlară și profesională din cadrul CJRAE/CMBRAE în luarea
unor decizii corecte, în interesul suprem al copilului.
Art. 12. — Comisia internă de expertiză complexă are
următoarele atribuții:
a) efectuează monitorizarea completă a activității
copiilor/elevilor/tinerilor din zona sa de acțiune, sector, județ,
indiferent de forma de școlarizare pe care o urmează;
b) validează/invalidează diagnosticul psihologic și cel
educațional;
c) transmite comisiei de orientare școlară și profesională din
cadrul
CJRAE/CMBRAE
dosarul
complet
al
copiilor/elevilor/tinerilor cu CES din învățământul special și
special integrat, precum și recomandări psihologice de orientare
școlară și profesională;
d) transmite comisiei de orientare școlară și profesională din
cadrul
CJRAE/CMBRAE
dosarul
complet
al
copiilor/elevilor/tinerilor care au întrerupt școlarizarea, au studii
incomplete, nu au urmat nicio formă de școlarizare, au depășit
cu peste 3 ani vârsta clasei școlare, aflați în situație de
repetenție sau cu dificultăți grave de învățare, care au tulburări
de comportament ori au fost marginalizați și face recomandări
psihologice de orientare școlară și profesională;
e) asigură repartizarea pe grupe/clase/ani de studiu a
copiilor/elevilor/tinerilor cu CES din unitățile școlare de
învățământ special la începutul anului școlar, după criterii
obiective (diagnostic, gradul deficienței, nivelul psihointelectual,
gradul de integrare socio-școlară);
f) elaborează, realizează și urmărește realizarea planului de
servicii individualizat al copilului/elevului cu CES;
g) fundamentează din punct de vedere psihopedagogic
reevaluarea absolvenților clasei a IX-a din unități de învățământ
special, în vederea orientării profesionale;
h) efectuează reevaluarea anuală a copiilor/elevilor cu CES
(la cererea părinților, reprezentantului legal sau a cadrelor
didactice), în vederea orientării școlare;
i) propune comisiei de orientare școlară și profesională din
cadrul CJRAE/CMBRAE schimbarea diagnosticului sau
reorientarea școlară cu cel puțin 30 de zile înainte de expirarea
termenului de valabilitate a certificatului de expertiză școlară ori
în situația în care se constată schimbarea condițiilor pentru care
s-a eliberat certificatul.
Art. 13. — Categoriile de copii/elevi/tineri evaluate de comisia
internă de expertiză complexă sunt următoarele:
a) toți copiii/elevii/tinerii cu CES înscriși în învățământul
special și special integrat;
b) copiii/elevii/tinerii propuși spre evaluare de către
CJRAE/CMBRAE;

14

MONITORUL OFICIAL AL ROMÂNIEI, PARTEA I, Nr. 759/27.X.2011

c) copiii/elevii/tinerii propuși spre evaluare de către
conducerile unităților din învățământul de masă;
d) copiii/elevii/tinerii propuși spre evaluare de către părinții
acestora;
e) copiii/elevii/tinerii propuși spre evaluare de către centrele
de plasament;
f) copiii/elevii/tinerii propuși spre evaluare de către centrele
de primire a minorilor; copiii/elevii/tinerii propuși spre evaluare
de către medicii de familie, medicii pediatri, medicii
neuropsihiatri, medicii oftalmologi, medicii neurologi, medicii
ORL-iști;
g) copiii/elevii/tinerii propuși spre evaluare de către unitățile
de învățământ cu dublă subordonare: Ministerul Educației,
Cercetării, Tineretului și Sportului și Ministerul Administrației și
Internelor, Ministerul Justiției, Ministerul Sănătății etc.
Art. 14. — Comisia internă de expertiză complexă se
înființează prin decizie a directorului unității de învățământ.
Art. 15. — (1) Comisia internă de expertiză complexă are
următoarea componență:
a) coordonatorul comisiei, ales de consiliul profesoral al
unității de învățământ special și numit prin decizie de către
directorul unității;
b) membri permanenți: un profesor de educație specială, un
profesor psihopedagog, de preferință cel care se ocupă de
psihodiagnoză în unitatea școlară, medicul unității școlare,
asistentul social al unității școlare;
c) membri nepermanenți, cadre didactice care lucrează
efectiv cu copilul/elevul/tânărul ce urmează a fi evaluat:
profesorul psihopedagog, profesorul de educație specială,
profesorul-educator, profesorul itinerant și de sprijin.
(2) Coordonatorul comisiei interne de expertiză complexă
este un profesor din unitatea de învățământ special, titular,
absolvent al uneia dintre specializările psihologie,
psihopedagogie, pedagogie, cu gradul didactic I și o vechime
de cel puțin 5 ani în învățământul special sau special integrat.
(3) Activitatea de evaluare continuă a comisiei interne de
expertiză complexă este trecută ca sarcină în fișa postului și
trebuie evaluată ca atare. Având în vedere că activitatea din
cadrul comisiei interne de expertiză complexă prezintă
particularități și necesită eforturi deosebite din partea membrilor
acesteia, conducerile unităților de învățământ din care fac parte
membrii comisiei vor ține cont de aceasta în acordarea premiilor,
gradațiilor de merit, recompenselor, distincțiilor etc.
(4) Comisia internă de expertiză complexă funcționează pe
întreaga perioadă a anului școlar. Ea se întrunește bilunar în
ședințe ordinare și ori de câte ori este necesar în ședințe
extraordinare.
(5) Pentru asigurarea unor hotărâri corecte și obiective,
membrii comisiei interne de expertiză complexă nu pot fi membri
cu drept de vot ai comisiei de evaluare și orientare școlară și
profesională din cadrul CJRAE/CMBRAE, dar ei pot fi invitați
pentru clarificarea unor cazuri mai dificile.
Art. 16. — Comisia internă de expertiză complexă
colaborează cu:
a) comisia de orientare școlară și profesională din cadrul
CJRAE/CMBRAE;
b) comisia de protecție a copilului județeană/a sectorului
municipiului București;
c) centrele logopedice interșcolare;
d) centrele de asistență psihopedagogică;
e) unitățile de învățământ preuniversitar;
f) asociații neguvernamentale.
Art. 17. — (1) Diagnosticarea copiilor, elevilor și tinerilor cu
CES se face în baza prevederilor art. 50 alin. (3) din Legea
nr. 1/2011.
(2) Dosarul copilului/elevului cuprinde:
1. cererea părinților/tutorilor;

2. copii ale actelor de identitate ale părinților/tutorilor și ale
copiilor/elevilor/tinerilor cu CES;
3. certificatul de încadrare într-un grad de deficiență, după
caz;
4. certificatul medical sau scrisoarea medicală;
5. raportul și recomandarea comisiei interne de expertiză
complexă;
6. fișa psihopedagogică;
7. fișa de traseu educațional;
8. rezultatul anchetei sociale;
9. caracterizarea profesorului diriginte.
Art. 18. — (1) Este interzisă înscrierea de către conducerea
unității de învățământ special a unui copil/elev în cadrul
învățământului special fără prezentarea, în prealabil, a hotărârii
comisiei pentru orientare școlară și profesională din cadrul
CJRAE/CMBRAE.
(2) Nerespectarea prevederilor alin. (1) sau nerespectarea
hotărârii comisiei interne de expertiză complexă cu privire la
orientarea școlară și profesională a copilului atrage sancționarea
disciplinară, în condițiile legii, a persoanei vinovate.
CAPITOLUL V
Structura organizatorică
Art. 19. — Centrul școlar pentru educație incluzivă se
organizează și funcționează ca unitate de învățământ
preuniversitar cu personalitate juridică, în conformitate cu
prevederile legale.
Art. 20. — Structura organizatorică a centrului școlar pentru
educație incluzivă se stabilește în concordanță cu prevederile
legale în vigoare.
CAPITOLUL VI
Resurse umane: formațiunile de studiu, normarea,
încadrarea, salarizarea, evaluarea personalului
Art. 21. — (1) Activitatea de predare-învățare-evaluare din
centrul școlar pentru educație incluzivă se desfășoară pe
nivelurile și formațiunile de studiu prevăzute la alin. (2)—(5), în
baza prevederilor art. 23 din Legea nr. 1/2011.
(2) Copiii/elevii/tinerii cu diferite grade și tipuri de deficiențe
beneficiază de toate serviciile oferite de centrul școlar de
educație incluzivă, inclusiv cele de terapii specifice, indiferent
de nivelul de învățământ pe care îl frecventează.
(3) Pentru copiii/elevii/tinerii cu deficiențe ușoare și/sau
medii, grupele/clasele cuprind în medie 10 elevi, dar nu mai
puțin de 8 și nu mai mult de 12.
(4) Pentru copiii/elevii/tinerii cu deficiențe grave,
grupele/clasele cuprind în medie 5 elevi, dar nu mai puțin de 4
și nu mai mult de 6.
(5) Pentru copiii/elevii/tinerii cu deficiențe senzoriale multiple
sau cu autism, grupele/clasele cuprind în medie 3 elevi, dar nu
mai puțin de 2 și nu mai mult de 4.
Art. 22. — (1) În cadrul centrului școlar pentru educație
incluzivă există posibilitatea redistribuirii posturilor/catedrelor în
funcție de conținutul activității proiectate.
(2) Personalul didactic, didactic-auxiliar și nedidactic al
centrului școlar pentru educație incluzivă va fi angajat prin
concurs organizat de către consiliul de administrație al unității,
în baza prevederilor art. 254 alin. (3) și (4) și art. 248 alin. (5) din
Legea nr. 1/2011.
Art. 23. — (1) Funcțiile, normele didactice și condițiile de
ocupare a catedrelor/posturilor din centrul școlar pentru educație
incluzivă sunt:
a) profesor pentru învățământ preșcolar — un post pentru
fiecare grupă cu program normal sau două posturi pentru fiecare
grupă cu program prelungit, cu norma didactică de 16 ore
săptămânal;

MONITORUL OFICIAL AL ROMÂNIEI, PARTEA I, Nr. 759/27.X.2011
b) profesor psihopedagog — un post pentru fiecare grupă de
preșcolari, cu norma didactică de 16 ore săptămânal, cu
calificare în psihopedagogie specială, psihologie sau pedagogie;
c) profesor de educație specială pentru activitățile de predare
în învățământul primar pentru elevi cu deficiențe senzoriale, cu
norma didactică de 16 ore săptămânal, cu calificare în
psihopedagogie specială, psihologie sau pedagogie;
d) profesor de educație specială pentru activitățile de predare
în învățământul primar și gimnazial pentru elevi cu deficiențe
mintale, cu norma didactică de 16 ore săptămânal, cu calificare
în psihopedagogie specială, psihologie sau pedagogie;
e) profesor, cu diferite specialități, pentru activitățile de
predare în învățământul gimnazial, liceal și postliceal pentru
elevi cu deficiențe senzoriale, cu norma didactică de 16 ore
săptămânal;
f) profesor psihopedagog, profesor psiholog școlar, profesor
logoped, profesor de psihodiagnoză, kinetoterapeut — un post
la fiecare grupă/clasă, cu norma didactică de 16 ore
săptămânal, cu calificare în psihopedagogie specială,
psihologie, pedagogie sau kinetoterapie, după caz;
g) profesor-educator — un post la fiecare grupă/clasă, cu
norma didactică de 20 de ore săptămânal;
h) profesor de instruire practică pentru activitățile de instruire
practică, cu norma didactică de 20 de ore săptămânal;
i) profesor itinerant și de sprijin — un post la 8 copii/elevi cu
deficiențe moderate și ușoare sau la 4 copii/elevi cu deficiențe
grave, profunde sau asociate, integrați în învățământul de masă,
cu norma didactică de 16 ore săptămânal, cu calificare în
psihopedagogie specială, psihologie sau pedagogie;
j) profesor de educație specială pentru școlarizarea la
domiciliu — o catedră la 4 copii/elevi/tineri cu dizabilități
nedeplasabili, cu norma didactică de 16 ore săptămânal, cu
calificare în psihopedagogie specială, psihologie sau pedagogie.
(2) Pentru ocuparea funcțiilor didactice prevăzute la alin. (1)
lit. d), f) și g) este necesar un stagiu atestat de pregătire
teoretică și practică în educația specială, în baza prevederilor
art. 248 alin. (5) din Legea nr. 1/2011.
Art. 24. — Personalul didactic auxiliar din centrul școlar
pentru educație incluzivă este format din:
a) bibliotecar — un post în unitățile cu personalitate juridică;
b) informatician — un post în unitățile cu personalitate
juridică;
c) instructor de educație extrașcolară sau pedagog școlar —
un post pentru două clase de elevi;
d) asistent social — un post în unitățile cu personalitate
juridică;
e) secretar — un post în unitățile cu personalitate juridică;
f) administrator financiar — un post în unitățile cu
personalitate juridică;
g) administrator de patrimoniu — un post în unitățile cu
personalitate juridică.
Art. 25. — Personalul nedidactic din centrul școlar pentru
educație incluzivă este format din:
a) medic pediatru — un post pentru fiecare unitate cu
personalitate juridică;
b) medic specialist — 1/2 post la unitățile școlare unde există
cabinete de specialitate dotate;
c) asistent medical — un post pe tură pentru unitățile cu
internat săptămânal ori semestrial sau un post pe unitate în
celelalte unități școlare;
d) infirmieră — un post pe tură la 50 de elevi, iar la clasele
de elevi cu dizabilități severe, profunde și asociate se normează
un post la două clase de elevi;
e) supraveghetor de noapte — un post la două clase de elevi
interni;
f) bucătar, muncitor la bucătărie — un post pe tură la unitățile
de învățământ cu cantină;

15

g) muncitor calificat — un post pe unitate;
h) îngrijitor — un post la 250 m2 de suprafață de curățat;
i) șofer — un post pentru unitățile dotate cu mijloace de
transport.
Art. 26. — Personalul didactic, didactic auxiliar și nedidactic
din centrul școlar pentru educație incluzivă beneficiază de toate
drepturile prevăzute de Legea nr. 1/2011.
Art. 27. — (1) Directorul centrului școlar pentru educație
incluzivă este cadru didactic cu specialitatea psihopedagogie
specială, psihologie sau pedagogie, cu o vechime de cel puțin
5 ani în învățământul special și gradul didactic II, numit prin
concurs organizat de unitatea de învățământ, prin intermediul
consiliului de administrație, în baza prevederilor art. 257 din
Legea nr. 1/2011.
(2) Directorul centrului școlar pentru educație incluzivă
încheie contract de management cu președintele consiliului
județean/primarul sectorului municipiului București pe raza
căruia se află unitatea de învățământ.
Art. 28. — Ocuparea posturilor în centrul școlar pentru
educație incluzivă se realizează prin concurs, în baza
prevederilor art. 248 și 254 din Legea nr. 1/2011.
Art. 29. — Centrul școlar pentru educație incluzivă poate să
angajeze colaboratori în regim de cumul sau plată cu ora, fără
a depăși numărul de posturi/catedre aprobat anual.
Art. 30. — Personalul didactic auxiliar, conform art. 249 din
Legea nr. 1/2011, își desfășoară activitatea având durata
timpului de muncă de 8 ore pe zi și de 40 de ore pe săptămână.
Art. 31. — Personalul nedidactic își desfășoară activitatea cu
normă de 8 ore pe zi și de 40 de ore pe săptămână.
Art. 32. — Domeniile de competență ale personalului didactic
auxiliar și nedidactic sunt cele stipulate în normativele aflate în
vigoare, precum și în regulamentul de ordine interioară al
centrului școlar pentru educație incluzivă. În funcție de aceste
documente se realizează evaluarea anuală a acestor categorii
de personal.
Art. 33. — Evaluarea anuală a personalului didactic din
centrul școlar pentru educație incluzivă se face de către
conducerea centrului și de către consiliul de administrație al
acestuia, conform atribuțiilor menționate în fișa postului.
CAPITOLUL VII
Finanțarea și baza materială a centrului școlar
pentru educație incluzivă
Art. 34. — Finanțarea activității centrului școlar pentru
educație incluzivă se asigură de la bugetul consiliului
județean/sectorului municipiului București, din sumele defalcate
din unele venituri ale bugetului de stat prin bugetele locale ale
consiliilor județene și ale sectoarelor municipiului București, în
baza prevederilor art. 99 alin. (5) și art. 110 alin. (3) din Legea
nr. 1/2011.
Art. 35. — (1) Terenurile și clădirile în care își desfășoară
activitatea centrul școlar pentru educație incluzivă fac parte din
domeniul public județean, respectiv al municipiului București și
sunt în administrarea consiliului județean, respectiv a consiliului
local al sectorului municipiului București în a cărui rază teritorială
își desfășoară activitatea, prin consiliile de administrație ale
unității.
(2) Celelalte componente ale bazei materiale a centrului
școlar pentru educație incluzivă sunt de drept proprietatea
acestuia și sunt administrate de către consiliile de administrație
ale acestuia.
Art. 36. — Centrul școlar pentru educație incluzivă poate
beneficia de sprijin material și financiar din partea unor persoane
fizice sau juridice din țară și din străinătate, în condițiile legii.
Art. 37. — Centrul școlar pentru educație incluzivă poate
obține venituri proprii din activități specifice, prin contract de

16

MONITORUL OFICIAL AL ROMÂNIEI, PARTEA I, Nr. 759/27.X.2011

prestări de servicii, în baza prevederilor art. 108 alin. (1) și (2)
din Legea nr. 1/2011.
Art. 38. — Copiii și tinerii cu CES școlarizați în unitățile de
învățământ special sau de masă, inclusiv cei școlarizați în alt
județ decât cel de domiciliu, beneficiază de asistență socială
constând în asigurarea alocației zilnice de hrană, rechizitelor
școlare, cazarmamentului, îmbrăcămintei și a încălțămintei în
cuantum egal cu cele alocate copiilor aflați în sistemul de
protecție a copilului, precum și de găzduire gratuită în internate
sau centrele de asistare pentru copiii cu CES din cadrul
direcțiilor generale județene/a municipiului București de
asistență socială și protecția copilului.
Art. 39. — Baza materială recomandată a centrului școlar
pentru educație incluzivă cuprinde următoarele spații/utilități:
a) săli de clasă;
b) cabinete pentru terapii specifice și consiliere;
c) cabinet pentru comisia internă de expertiză complexă;
d) sală de sport și cabinet de cultură fizică
medicală/kinetoterapie;
e) laboratoare și cabinete pentru învățarea limbilor străine și
de informatică;

Georgeta N. Stoica

f) ateliere pentru activități practice sau de profesionalizare;
g) sală de festivități;
h) ludotecă;
i) bibliotecă/centru de documentare metodico-științifică și în
domeniul legislației școlare, care dispune și de o sală de lectură;
j) baza logistică necesară desfășurării activităților de formare
și de editare a materialelor didactice;
k) sală de mese și bloc alimentar;
l) spații de cazare și dormitoare;
m) spălătorie;
n) spații de joacă special amenajate pentru copii.
CAPITOLUL VIII
Dispoziții finale
Art. 40. — În centrul școlar pentru educație incluzivă se
interzic activitățile de propagandă politică, prozelitismul religios
sau activitățile care încalcă normele generale de moralitate.
Art. 41. — În termen de 30 de zile de la data intrării în vigoare
a prezentului regulament-cadru, centrul școlar pentru educație
incluzivă își elaborează regulamentul de ordine interioară.

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 759/27.X.2011 conține 16 pagini.

Prețul: 3,20 lei

&JUYDGY|527201]
ISSN 1453—4495

