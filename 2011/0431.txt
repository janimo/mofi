Anul 179 (XXIII) — Nr. 431

PARTEA I

LEGI, DECRETE, HOTĂRÂRI ȘI ALTE ACTE

Marți, 21 iunie 2011

SUMAR

Pagina
DECIZII ALE CURȚII CONSTITUȚIONALE
Decizia nr. 385 din 24 martie 2011 referitoare la excepția de
neconstituționalitate a dispozițiilor art. 2 din Ordonanța
de urgență a Guvernului nr. 51/2008 privind ajutorul
public judiciar în materie civilă, precum și a ordonanței
de urgență în ansamblul său ......................................
Decizia nr. 457 din 12 aprilie 2011 referitoare la excepția de
neconstituționalitate a prevederilor art. 9 alin. (1) din
Legea nr. 1/2000 pentru reconstituirea dreptului de
proprietate asupra terenurilor agricole și celor
forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997 ..............

2–4

Pagina

funcționarea Academiei de Științe Agricole și Silvice
ăGheorghe Ionescu-Șișești” și a sistemului de
cercetare-dezvoltare din domeniile agriculturii,
silviculturii și industriei alimentare ..............................
Decizia nr. 463 din 12 aprilie 2011 referitoare la excepția de
neconstituționalitate a dispozițiilor art. 180 alin. 2 și
art. 321 din Codul penal ............................................

10–11

597.
4–6

Decizia nr. 458 din 12 aprilie 2011 referitoare la excepția de
neconstituționalitate a dispozițiilor art. 197 alin. 2 și 3,
art. 264 alin. 3 și 4 și art. 4145 alin. 4 din Codul de
procedură penală ......................................................

6–8

Decizia nr. 459 din 12 aprilie 2011 referitoare la excepția de
neconstituționalitate a dispozițiilor art. 217 alin. 1 din
Codul penal și art. 262 pct. 1 lit. a), art. 322 și art. 323
din Codul de procedură penală ..................................

8–9

Decizia nr. 462 din 12 aprilie 2011 referitoare la excepția de
neconstituționalitate a prevederilor art. 35 alin. (2) din
Legea fondului funciar nr. 18/1991 și art. 31 alin. (3)
din Legea nr. 45/2009 privind organizarea și

Nr.

381.

11–13

HOTĂRÂRI ALE GUVERNULUI ROMÂNIEI
— Hotărâre privind darea în administrarea Ministerului
Administrației și Internelor — Inspectoratul pentru Situații
de Urgență ăCpt. Puica Nicolae” al Județului Argeș a unui
imobil trecut în domeniul public al statului ....................

13–14

ACTE ALE CONSILIULUI SUPERIOR
AL MAGISTRATURII
— Hotărâre pentru modificarea și completarea
Regulamentului privind concursul de admitere și
examenul de absolvire a Institutului Național al
Magistraturii, aprobat prin Hotărârea Plenului
Consiliului Superior al Magistraturii nr. 439/2006 și a
Regulamentului privind organizarea și desfășurarea
concursului de admitere în magistratură, precum și
procedura de numire în funcțiile de judecător și
procuror, fără concurs, aprobat prin Hotărârea Plenului
Consiliului Superior al Magistraturii nr. 152/2006 ......

14–16

2

MONITORUL OFICIAL AL ROMÂNIEI, PARTEA I, Nr. 431/21.VI.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 385
din 24 martie 2011

referitoare la excepția de neconstituționalitate a dispozițiilor art. 2 din Ordonanța de urgență
a Guvernului nr. 51/2008 privind ajutorul public judiciar în materie civilă, precum și a ordonanței
de urgență în ansamblul său
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Cristina Cătălina Turcu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 2 din Ordonanța de urgență a Guvernului
nr. 51/2008 privind ajutorul public judiciar în materie civilă,
excepție ridicată de Nicolae Toteanu în Dosarul nr. 343/216/2010
al Judecătoriei Curtea de Argeș, care formează obiectul
Dosarului Curții Constituționale nr. 1.518 D/2010.
La apelul nominal se constată lipsa părților, față de care
procedura de citare este legal îndeplinită.
Magistratul-asistent învederează completului de judecată că
la dosar autorul excepției a depus o cerere de amânare,
solicitând un nou termen de judecată în vederea angajării unui
apărător.
Reprezentantul Ministerului Public, având cuvântul pe
cererea de amânare, solicită respingerea acesteia.
Curtea respinge cererea de amânare, în temeiul art. 156 alin. 1
din Codul de procedură civilă, apreciind că aceasta este
neîntemeiată.
Președintele dispune a se face apelul și în dosarele nr. 1.676
D/2010 și nr. 3.628 D/2010 având ca obiect o excepție de
neconstituționalitate cu obiect similar, ridicată de același autor în
Dosarul nr. 410/216/2010 al Judecătoriei Curtea de Argeș și de
Anica Nistor, prin mandatar cu procură Marin Frunză, în Dosarul
nr. 1.447/121/2010 al Tribunalului Galați — Secția comercială,
maritimă și fluvială și de contencios administrativ.
La apelul nominal se constată lipsa părților, față de care
procedura de citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele sus-menționate, din
oficiu, pune în discuție conexarea dosarelor nr. 1.676 D/2010 și
nr. 3.628 D/2010 la Dosarul nr. 1.518 D/2010.
Reprezentantul Ministerului Public este de acord cu măsura
conexării.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarelor nr. 1.676 D/2010 și
nr. 3.628 D/2010 la Dosarul nr. 1.518 D/2010, care este primul
înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate și păstrarea
jurisprudenței Curții în materie.

C U R T E A,

având în vedere actele și lucrările dosarelor, constată
următoarele:
Prin încheierile din 18 martie 2010, pronunțate în dosarele
nr. 343/216/2010 și nr. 410/216/2010, Judecătoria Curtea de
Argeș a sesizat Curtea Constituțională cu excepția de
neconstituționalitate a dispozițiilor art. 2 din Ordonanța de
urgență a Guvernului nr. 51/2008 privind ajutorul public
judiciar în materie civilă, iar prin Încheierea din 17 mai 2010,
pronunțată în Dosarul nr. 1.447/121/2010, Tribunalul Galați —
Secția comercială, maritimă și fluvială și de contencios
administrativ a sesizat Curtea Constituțională cu excepția
de neconstituționalitate a dispozițiilor Ordonanței de
urgență a Guvernului nr. 51/2008 privind ajutorul public
judiciar în materie civilă, în integralitatea sa. Excepția a fost
ridicată în cauze în care s-a solicitat acordarea de ajutor public
judiciar.
În motivarea excepției de neconstituționalitate autorul
Nicolae Toteanu susține, în esență, că prevederile legale
criticate generează discriminări pe criterii de avere între cetățenii
români și cetățenii celorlalte state membre ale Uniunii Europene.
Susține, de asemenea, că legiuitorul român a transpus în
legislația internă Directiva Consiliului Uniunii Europene
2003/8/CE privind îmbunătățirea accesului la justiție în cazul
litigiilor transfrontaliere, ce nu are legătură cu acordarea
ajutorului public judiciar în materie civilă.
Pe de altă parte, autorul Anica Nistor, prin mandatar Marin
Frunză, arată că actul normativ criticat este neconstituțional în
ansamblul său, deoarece prin prevederile acestuia ăse impun
condiții, criterii exagerate, multe dar și limitative, arbitrare și
sofisticate care necesită foarte mult timp” pentru îndeplinire. În
acest sens, limitarea cuantumului sumei acordate ca ajutor
public judiciar, judecarea cererii de acordare a acestuia în
camera de consiliu, fără citarea părților, inexistența căii de atac
a recursului la o instanță superioară, judecarea cererii de
reexaminare de către magistrații aceleiași instanțe, faptul că nu
sunt admise în dovedirea cererii toate mijloacele de probă
reglementate de Codul de procedură civilă sunt de natură a
aduce atingere dreptului la apărare, dreptului la un proces
echitabil, dreptului la un recurs efectiv în fața unui tribunal
imparțial, precum și principiului statului de drept.
Judecătoria Curtea de Argeș consideră că excepția de
neconstituționalitate este neîntemeiată, arătând că textul de lege
criticat este în acord cu Directiva 2003/8/CE și nu generează
discriminări între cetățenii români și cetățenii celorlalte state
membre ale Uniunii Europene care ar solicita asistență judiciară
în fața instanțelor sau a altor autorități române, scopul urmărit
fiind asigurarea efectivă a accesului la justiție a persoanelor
vizate prin susținerea de către stat, din resurse financiare
publice, a costurilor procedurilor judiciare.
Tribunalul Galați — Secția comercială, maritimă și
fluvială și de contencios administrativ nu și-a exprimat opinia
asupra excepției de neconstituționalitate, contrar prevederilor

MONITORUL OFICIAL AL ROMÂNIEI, PARTEA I, Nr. 431/21.VI.2011
art. 29 alin. (4) din Legea nr. 47/1992 privind organizarea și
funcționarea Curții Constituționale.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului, în punctul de vedere comunicat în
Dosarul nr. 1.676 D/2010, apreciază că dispozițiile art. 2 din
Ordonanța de urgență a Guvernului nr. 51/2008 sunt
constituționale, arătând că acestea constituie o garanție
suplimentară a accesului efectiv la justiție, reprezentând
transpunerea în dreptul intern a Directivei 2003/8/CE. În acest
sens citează cele reținute în expunerea de motive la actul
normativ criticat.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
prevederile Ordonanței de urgență a Guvernului nr. 51/2008
privind ajutorul public judiciar în materie civilă, publicată în
Monitorul Oficial al României, Partea I, nr. 327 din 25 aprilie
2008, aprobată cu modificări și completări prin Legea
nr. 193/2008, în ansamblul său, precum și ale art. 2 din acest
act normativ, care au următorul conținut:
— Art. 2: ă(1) Prezenta ordonanță de urgență este aplicabilă
în toate cazurile în care se solicită ajutor public judiciar în fața
instanțelor judecătorești sau a altor autorități cu atribuții
jurisdicționale române de către orice persoană fizică având
domiciliul sau reședința obișnuită în România sau într-un alt stat
membru al Uniunii Europene.
(2) Pentru a determina dacă solicitantul are domiciliul pe
teritoriul României se aplică legea română. În cazul în care
solicitantul nu are domiciliul pe teritoriul României, pentru a se
stabili dacă acesta are domiciliul pe teritoriul unui alt stat
membru se aplică legea statului membru în cauză.
(3) Stabilirea domiciliului sau a reședinței obișnuite se
determină în funcție de data depunerii cererii de ajutor public
judiciar.”
Autorul Nicolae Toteanu consideră că prevederile art. 2 din
Ordonanța de urgență a Guvernului nr. 51/2008 încalcă
dispozițiile constituționale ale art. 4 alin. (2), art. 11 alin. (3),
art. 20, art. 21 alin. (1) și (3) și ale art. 148 alin. (2) și (4).
Autorul Anica Nistor, prin mandatar Marin Frunză, consideră
că prevederile Ordonanței de urgență a Guvernului nr. 51/2008
încalcă dispozițiile art. 1 alin. (3), art. 11, 15, 16, 20, 21, 24, 53,
124, 126 și 148 din Constituție, prevederile art. 1, 6, 13, 14 și 17
din Convenția pentru apărarea drepturilor omului și a libertăților
fundamentale, precum și dispozițiile Declarației Universale a
Drepturilor Omului.
Examinând excepția de neconstituționalitate a dispozițiilor
art. 2 din Ordonanța de urgență a Guvernului nr. 51/2008,
Curtea constată că aceasta este motivată numai prin raportare
la prevederile constituționale ale art. 4 alin. (2) referitor la
interzicerea discriminării pe criterii de rasă, de naționalitate, de

3

origine etnică, de limbă, de religie, de sex, de opinie, de
apartenență politică, de avere sau de origine socială.
Curtea reține că actul normativ criticat se aplică în egală
măsură atât persoanelor fizice care au domiciliul sau reședința
obișnuită în România, cât și celor care au domiciliul sau
reședința într-un alt stat membru al Uniunii Europene, fără a
face distincție pe criterii de avere sau de cetățenie și, ca atare,
critica autorului excepției nu poate fi reținută.
Pe de altă parte, Curtea observă că autorul este nemulțumit
de modul de receptare în legislația internă a prevederilor
Directivei 2003/8/CE a Consiliului din 27 ianuarie 2003 de
îmbunătățire a accesului la justiție în litigiile transfrontaliere prin
stabilirea unor norme minime comune privind asistența judiciară
acordată în astfel de litigii. Aceste aspecte privesc însă procesul
de legiferare, iar nu controlul de constituționalitate, Curtea
neavând competența de a modifica legislația în sensul celor
dorite de autor.
Examinând excepția de neconstituționalitate a dispozițiilor
Ordonanței de urgență a Guvernului nr. 51/2008 în integralitatea
sa, Curtea constată că prin Decizia nr. 1.098 din 21 septembrie
2010, publicată în Monitorul Oficial al României, Partea I, nr. 753
din 11 noiembrie 2010, a fost soluționată o excepție cu o
motivare similară celei din prezenta cauză.
Cu acel prilej, Curtea a reținut, făcând referire la
jurisprudența sa, că stabilirea unor limite și condiții privind
acordarea ajutorului public judiciar a fost determinată de
posibilitatea asigurării resurselor financiare publice necesare
acordării ajutorului, de realizarea unei distribuiri echitabile a
ajutorului în formele prevăzute la art. 6 din ordonanța de
urgență, de prevenirea exercitării abuzive a cererii de ajutor și a
prejudicierii altor categorii de persoane fizice care ar fi în nevoie
de susținere din partea statului și l-ar solicita, fără a se îngrădi
în acest mod accesul efectiv la justiție și exercițiul dreptului la un
proces echitabil și fără a institui vreo discriminare pe criterii de
avere.
În ceea ce privește critica de neconstituționalitate referitoare
la posibilitatea de a ataca încheierea prin care s-a soluționat
cererea de ajutor public judiciar, Curtea constată că și aceasta
este neîntemeiată, deoarece, potrivit art. 15 din actul normativ
criticat, împotriva încheierii prin care se respinge cererea de
acordare a ajutorului public judiciar cel interesat poate face
ăcerere de reexaminare, în termen de 5 zile de la data
comunicării încheierii”, iar cererea de reexaminare se
soluționează în camera de consiliu ăde un alt complet”.
Soluția pronunțată cu acel prilej și argumentele pe care
aceasta s-a bazat își mențin valabilitatea și în cauza de față,
neintervenind elemente de noutate, care să justifice
reconsiderarea acestei jurisprudențe.
Distinct de cele arătate, Curtea mai reține că judecarea
cererii privind acordarea ajutorului public judiciar nu vizează
fondul cauzei și nu presupune în mod necesar dezbateri
contradictorii. Prin această reglementare legiuitorul a avut în
vedere instituirea unei proceduri simple și operative de
soluționare a acestei cereri, astfel încât sunt justificate, din
considerente de celeritate, judecarea în camera de consiliu, fără
citarea părților, și inexistența căii de atac a recursului la o
instanță superioară. Totodată, în soluționarea cererii nu este
necesară administrarea tuturor mijloacelor de probă
reglementate de Codul de procedură civilă, deoarece judecarea
se face pe baza unor criterii obiective ce pot fi probate prin
înscrisuri.
Faptul că judecarea cererii de reexaminare se face de către
magistrații aceleiași instanțe nu este de natură să aducă
atingere dreptului la un tribunal imparțial și dreptului la apărare.
Prezumția de imparțialitate și independență a judecătorilor nu
poate fi înlăturată prin faptul că aceștia lucrează la aceeași
instanță ca și colegii lor care au soluționat fondul cererii. Pe de

4

MONITORUL OFICIAL AL ROMÂNIEI, PARTEA I, Nr. 431/21.VI.2011

altă parte, soluționarea cererii de reexaminare se face pe baza
unor criterii obiective și presupune verificarea anumitor înscrisuri
din care să rezulte starea materială a solicitantului și a familiei
sale.
Referitor la judecarea cauzei de către completele aceleiași
instanțe prin Decizia nr. 90 din 7 februarie 2006, publicată în
Monitorul Oficial al României, Partea I, nr. 193 din 1 martie 2006,
Curtea a reținut că această soluție legislativă nu relevă niciun
fine de neconstituționalitate. Astfel, soluționarea aparține unor
complete cu o compunere diferită, iar părțile beneficiază de
toate drepturile și garanțiile procesuale menite să le asigure
dreptul la apărare, dreptul la un proces echitabil și la
soluționarea acestuia într-un termen rezonabil.

Prin urmare, Curtea constată că sunt îndeplinite toate
cerințele dreptului la un proces echitabil și la soluționarea cauzei — a
cererii de ajutor public judiciar — într-un termen rezonabil și de
către o instanță independentă și imparțială.
Curtea observă că autorii excepției de neconstituționalitate
nu își motivează criticile în raport cu celelalte dispoziții din Legea
fundamentală și din actele internaționale invocate. Așa fiind,
Curtea constată că nu își poate aroga competența de a formula
propriile critici, la care, ulterior, să și răspundă. O simplă
enumerare a prevederilor constituționale și a actelor
internaționale pretins încălcate prin ordonanța de urgență
criticată nu respectă exigențele art. 10 alin. (2) din Legea
nr. 47/1992, așa încât nu echivalează cu o veritabilă critică de
neconstituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 2 din Ordonanța de urgență a Guvernului
nr. 51/2008 privind ajutorul public judiciar în materie civilă, precum și a ordonanței de urgență în ansamblul său, excepție ridicată
de Nicolae Toteanu în dosarele nr. 343/216/2010 și nr. 410/216/2010 ale Judecătoriei Curtea de Argeș, și de Anica Nistor, prin
mandatar cu procură Marin Frunză, în Dosarul nr. 1.447/121/2010 al Tribunalului Galați — Secția comercială, maritimă și fluvială
și de contencios administrativ.
Definitivă și general obligatorie.
Pronunțată în ședința publică din data de 24 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Cătălina Turcu

CURTEA CONSTITUȚIONALĂ

D E C I Z I A Nr. 457
din 12 aprilie 2011

referitoare la excepția de neconstituționalitate a prevederilor art. 9 alin. (1) din Legea nr. 1/2000
pentru reconstituirea dreptului de proprietate asupra terenurilor agricole și celor forestiere,
solicitate potrivit prevederilor Legii fondului funciar nr. 18/1991 și ale Legii nr. 169/1997
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
—judecător
—magistrat-asistent

Cu participarea reprezentantului Ministerului Public, procuror
Carmen-Cătălina Gliga.

Pe rol se află soluționarea excepției de neconstituționalitate
a prevederilor art. 9 alin. (1) din Legea nr. 1/2000 pentru
reconstituirea dreptului de proprietate asupra terenurilor agricole
și celor forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997, excepție ridicată de
Gavril Bereș și alții, prin avocatul Cosmin Costea, în Dosarul
nr. 6.297/55/2007 al Tribunalului Arad — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.

MONITORUL OFICIAL AL ROMÂNIEI, PARTEA I, Nr. 431/21.VI.2011
C U R T E A,

având în vedere actele și lucrările dosarului, constată
următoarele:
Prin Încheierea din 29 aprilie 2010, pronunțată în Dosarul
nr. 6.297/55/2007, Tribunalul Arad — Secția civilă a sesizat
Curtea Constituțională cu excepția de neconstituționalitate
a prevederilor art. 9 alin. (1) din Legea nr. 1/2000 pentru
reconstituirea dreptului de proprietate asupra terenurilor
agricole și celor forestiere, solicitate potrivit prevederilor
Legii fondului funciar nr. 18/1991 și ale Legii nr. 169/1997,
excepție ridicată de Gavril Bereș și alții, prin avocatul Cosmin
Costea, într-o cauză civilă având ca obiect fond funciar.
În motivarea excepției de neconstituționalitate autorii
acesteia susțin că prin aplicarea art. 9 alin. (1) din Legea
nr. 1/2000 se creează o diferență de tratament juridic între
persoanele care au formulat cereri de reconstituire a dreptului
de proprietate, de acest drept beneficiind doar foștii proprietari
sau succesorii acestora, ale căror terenuri au fost preluate de
către stat, fiind excluse alte categorii de persoane ce au formulat
cereri de reconstituire a dreptului de proprietate.
Tribunalul Arad — Secția civilă apreciază că excepția de
neconstituționalitate este neîntemeiată. În acest sens, arată că,
în jurisprudența sa, Curtea Constituțională a statuat în mod
constant că egalitatea consacrată de art. 16 din Constituție nu
pretinde uniformitate, ci presupune existența unui tratament egal
pentru persoanele aflate în situații similare, precum și
reglementarea unor măsuri sau soluții diferite pentru situații
diferite.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile criticate sunt
constituționale, întrucât acestea reprezintă opțiunea legiuitorului
și nu conțin privilegii sau discriminări în raport cu criteriile
egalității în drepturi, aplicându-se în mod egal tuturor
persoanelor vizate de ipoteza normei juridice.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile legale criticate, raportate la
dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 9 alin. (1) din Legea nr. 1/2000 pentru
reconstituirea dreptului de proprietate asupra terenurilor agricole
și celor forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997, publicată în
Monitorul Oficial al României, Partea I, nr. 8 din 12 ianuarie
2000, prevederi care au următorul conținut: ăTerenurile
proprietate de stat, administrate de institutele, centrele și
stațiunile de cercetare, destinate cercetării și producerii de

5

semințe, de material săditor din categorii biologice superioare
și de animale de rasă, rămân în administrarea acestora, cu
excepția terenurilor agricole preluate de la foștii proprietari și
solicitate de persoanele îndreptățite la reconstituire. Terenurile
din perimetrele stațiunilor, institutelor și centrelor de cercetare
care fac obiectul retrocedării se vor delimita în sole compacte,
începând de la marginea perimetrului, conform Legii
nr. 290/2002 privind organizarea și funcționarea unităților de
cercetare-dezvoltare din domeniile agriculturii, silviculturii,
industriei alimentare și a Academiei de Științe Agricole și Silvice
«Gheorghe Ionescu-Șișești», cu modificările si completările
ulterioare.”
În opinia autorilor excepției de neconstituționalitate, textul de
lege criticat contravine dispozițiilor constituționale ale art. 16 alin. (1)
care consacră egalitatea în drepturi a cetățenilor în fața legii și
a autorităților publice.
Examinând excepția de neconstituționalitate referitoare la
trimiterea la Legea nr. 290/2002 privind organizarea și
funcționarea unităților de cercetare-dezvoltare din domeniile
agriculturii, silviculturii, industriei alimentare și a Academiei de
Științe Agricole și Silvice ăGheorghe Ionescu-Șișești” din
cuprinsul textului de lege criticat, Curtea constată că în prezent
organizarea și funcționarea Academiei de Științe Agricole și
Silvice ăGheorghe Ionescu-Șișești” și a sistemului de cercetaredezvoltare din domeniile agriculturii, silviculturii și industriei
alimentare este reglementat prin Legea nr. 45/2009.
Curtea constată că suprafețele de teren asupra cărora se
solicită reconstituirea dreptului de proprietate se află în
proprietatea publică a statului și în administrarea Institutului de
Stat pentru Testarea și Înregistrarea Soiurilor și a Stațiunii de
Cercetare-Dezvoltare pentru Creșterea Bovinelor Arad.
În acest context, în jurisprudența sa, Curtea a statuat cu
valoare de principiu că soluția de restituire a unor asemenea
categorii de terenuri este rezultatul opțiunii legiuitorului și are la
bază exercitarea dreptului acestuia de a decide asupra modului
de reparare a abuzurilor din legislația trecută cu privire la
proprietatea funciară.
De asemenea, potrivit Legii nr. 45/2009, terenurile aparținând
foștilor proprietari, dar indispensabile activității de cercetaredezvoltare-inovare, colecțiile de material biologic, loturi
demonstrative, suprafețe destinate producerii de sămânță și
material de plantat din verigi superioare, testări tehnologice și
terenurile pentru producerea furajelor necesare animalelor de
experiență și producție, plantații cu rol în ameliorare, parcele
amenajate special pentru experimentări multianuale rămân în
administrarea unităților de profil. Reconstituirea dreptului de
proprietate se face pe alte amplasamente dacă există teren la
nivelul comisiilor locale sau persoanele îndreptățite sunt
despăgubite prin echivalent, potrivit Legilor fondului funciar.
Curtea constată că textul de lege criticat nu reglementează
vreun tratament juridic favorabil unei persoane juridice sau
alteia, așa cum se arată în motivarea excepției de
neconstituționalitate, ci se aplică în mod unitar tuturor
subiectelor de drept destinatare ale acestei norme juridice.
Dacă, însă, în practică apare o situație discriminatorie, ca
urmare a interpretării și aplicării legii la circumstanțele specifice
cauzei deduse judecății, aceasta nu poate echivala, în niciun
caz, cu neconstituționalitatea textului de lege criticat, ci
constituie o problemă de competența instanțelor de judecată.

6

MONITORUL OFICIAL AL ROMÂNIEI, PARTEA I, Nr. 431/21.VI.2011

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 9 alin. (1) din Legea nr. 1/2000 pentru
reconstituirea dreptului de proprietate asupra terenurilor agricole și celor forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997, excepție ridicată de Gavril Bereș și alții, prin avocatul Cosmin Costea, în Dosarul
nr. 6.297/55/2007 al Tribunalului Arad — Secția civilă.
Definitivă și general obligatorie.
Pronunțată în ședința publică din data de 12 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 458
din 12 aprilie 2011

referitoare la excepția de neconstituționalitate a dispozițiilor art. 197 alin. 2 și 3, art. 264
alin. 3 și 4 și art. 4145 alin. 4 din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 197 alin. 2 și 3, art. 264 alin. 3 și 4 și art. 4145
alin. 4 din Codul de procedură penală, excepție ridicată de
Monica Adina Codreanu în Dosarul nr. 3.647/208/2009 al
Judecătoriei Caransebeș.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției ca inadmisibilă, deoarece
autorul excepției solicită modificarea textului legal criticat în
sensul eliminării obligativității pentru instanțe a dezlegării date
problemelor de drept judecate cu prilejul judecării unui recurs în
interesul legii.
C U R T E A,

având în vedere actele și lucrările dosarului, constată
următoarele:
Prin Încheierea din 7 iunie 2010, pronunțată în Dosarul
nr. 3.647/208/2009, Judecătoria Caransebeș a sesizat Curtea

Constituțională cu excepția de neconstituționalitate a
prevederilor art. 197 alin. 2 și 3, art. 264 alin. 3 și 4 și
art. 4142 alin. 3 teza finală din Codul de procedură penală,
excepție ridicată de Monica Adina Codreanu în dosarul de mai
sus având ca obiect soluționarea unei cauze penale la fond.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 15 alin. (2) referitoare la
principiul neretroactivității legii cu excepția legii penale sau
contravenționale mai favorabile, art. 21 referitoare la Accesul
liber la justiție, art. 61 referitoare la Rolul și structura
Parlamentului și art. 126 alin. (2) teza finală referitoare la
prevederea numai prin lege a procedurii de judecată, deoarece
în cauza dedusă judecății de drept comun rechizitoriul nu poartă
mențiunea verificat sub aspectul legalității. Or, neregularitatea
a fost invocată în fața instanței care a respins-o pe motiv că, în
acord cu Decizia nr. 9 din 18 februarie 2008, pronunțată cu
prilejul soluționării unui recurs în interesul legii, Înalta Curte de
Casație și Justiție a apreciat că în speță este vorba de o nulitate
relativă care se poate acoperi prin acordarea unui nou termen
de judecată.
Prin urmare, caracterul obligatoriu al dezlegărilor date
problemelor de drept judecate cu prilejul pronunțării unui recurs
în interesul legii are drept consecință înfrângerea dispozițiilor
constituționale potrivit cărora numai Parlamentul este organul
reprezentativ suprem al poporului român și unică autoritate
legiuitoare a țării. Se ajunge la situația ca o hotărâre
judecătorească să modifice procedura de judecată, care, potrivit
art. 126 alin. (2) din Legea fundamentală, este prevăzută numai
de lege.
De asemenea, aplicarea prevederilor legale contestate în
maniera descrisă de autor are, în opinia sa, drept urmare
afectarea liberului acces la justiție și principiului neretroactivității
legii. În consecință, justiția este înfăptuită nu în numele legii, ci

MONITORUL OFICIAL AL ROMÂNIEI, PARTEA I, Nr. 431/21.VI.2011
în numele deciziilor pronunțate de Înalta Curte de Casație și
Justiție cu prilejul soluționării recursurilor în interesul legii.
Judecătoria Caransebeș opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 197 alin. 2 și 3 cu denumirea marginală Încălcări
care atrag nulitatea, art. 264 alin. 3 și 4 cu denumirea marginală
Actul de sesizare a instanței și art. 4142 alin. 3 teza finală cu
denumirea marginală Recursul în interesul legii din Codul de
procedură penală. După sesizarea Curții Constituționale prin
încheierea din 7 iunie 2010, dispozițiile art. 4142 alin. 3 teza
finală din Codul de procedură penală au fost modificate prin
art. XVIII pct. 57 din Legea nr. 202/2010 privind unele măsuri
pentru accelerarea soluționării proceselor, publicată în Monitorul
Oficial al României, Partea I, nr. 714 din 26 octombrie 2010.
Astfel, soluția legislativă contestată de autor, potrivit căreia
ăDezlegarea dată problemelor de drept judecate este obligatorie
pentru instanțe” a fost preluată de art. 4145 alin. 4 din Codul de
procedură penală, text introdus prin art. XVIII pct. 58 din Legea
nr. 202/2010, iar Curtea Constituțională, potrivit jurisprudenței
sale, urmează să se pronunțe cu privire la textul legal în vigoare.
Prin urmare, dispozițiile legale criticate au următorul conținut:
— Art. 197 alin. 2 și 3: ăDispozițiile relative la competența
după materie sau după calitatea persoanei, la sesizarea
instanței, la compunerea acesteia și la publicitatea ședinței de
judecată sunt prevăzute sub sancțiunea nulității. De asemenea,
sunt prevăzute sub sancțiunea nulității și dispozițiile relative la
participarea procurorului, prezența învinuitului sau a inculpatului
și asistarea acestora de către apărător, când sunt obligatorii,
potrivit legii, precum și la efectuarea referatului de evaluare în
cauzele cu infractori minori.
Nulitatea prevăzută în alin. 2 nu poate fi înlăturată în niciun
mod. Ea poate fi invocată în orice stare a procesului și se ia în
considerare chiar din oficiu.”;
— Art. 264 alin. 3 și 4: ăRechizitoriul este verificat sub
aspectul legalității și temeiniciei de prim-procurorul parchetului
sau, după caz, de procurorul general al parchetului de pe lângă
curtea de apel, iar când urmărirea este făcută de acesta,
verificarea se face de procurorul ierarhic superior. Când
urmărirea penală este efectuată de un procuror de la Parchetul
de pe lângă Înalta Curte de Casație și Justiție, rechizitoriul este
verificat de procurorul-șef de secție, iar când urmărirea penală
este efectuată de acesta, verificarea se face de către procurorul
general al acestui parchet. În cauzele cu arestați, verificarea se
face de urgență și înainte de expirarea duratei arestării
preventive.
Dacă rechizitoriul nu a fost infirmat, procurorul ierarhic care
a efectuat verificarea îl înaintează instanței competente,
împreună cu dosarul cauzei și cu un număr necesar de copii de

7

pe rechizitoriu pentru a fi comunicate inculpaților aflați în stare
de deținere.”;
— Art. 4145 alin. 4: ăDezlegarea dată problemelor de drept
judecate este obligatorie pentru instanțe de la data publicării
deciziei în Monitorul Oficial al României, Partea I.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 15 alin. (2) referitoare la principiul
neretroactivității legii cu excepția legii penale sau
contravenționale mai favorabile, art. 21 referitoare la Accesul
liber la justiție, art. 61 referitoare la Rolul și structura
Parlamentului și art. 126 alin. (2) teza finală referitoare la
prevederea numai prin lege a procedurii de judecată.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 851 din 24 iunie 2010, publicată
în Monitorul Oficial al României, Partea I, nr. 551 din 5 august
2010, Curtea Constituțională a respins ca neîntemeiată excepția
de neconstituționalitate a dispozițiilor art. 264 alin. 3 și 4, art. 197
alin. 2 și 3 și art. 4142 alin. 3 teza finală din Codul de procedură
penală, statuând că instituția recursului în interesul legii este o
cale extraordinară de atac, a cărei rațiune izvorăște din
necesitatea de a asigura interpretarea și aplicarea unitară a legii,
și nu de a se reforma hotărârile judecătorești definitive. Tocmai
de aceea dezlegarea dată problemelor de drept judecate este ex
nunc obligatorie pentru instanțe.
O asemenea reglementare nu afectează cu nimic prevederile
referitoare la accesul liber la justiție, având în vedere faptul că
deciziile pronunțate ca urmare a formulării unui recurs în
interesul legii sunt obligatorii pentru instanțele ierarhic inferioare,
acestea urmând să țină seama de ele în judecarea cauzelor
aflate pe rolul lor în modul prevăzut de lege.
Totodată, referitor la critica de neconstituționalitate față de
art. 61 din Constituție, Curtea a constatat că aceasta nu poate
fi reținută, întrucât scopul căii de atac a recursului în interesul
legii nu este acela de creare a unor norme de drept, ci de
interpretare și aplicare unitară a legii pe întreg teritoriul țării de
către Înalta Curte de Casație și Justiție, care se pronunță
exclusiv asupra chestiunilor de drept ce au primit o soluționare
diferită din partea instanțelor judecătorești.
În ceea ce privește celelalte aspecte invocate de autor în
susținerea excepției, respectiv cele referitoare la verificarea
legalității și temeiniciei actului de inculpare și la incidența într-un
caz ori altul a dispozițiilor ce reglementează încălcări care atrag
nulitatea absolută ori relativă, Curtea constată că acestea au
fost dezlegate de Înalta Curte de Casație și Justiție prin
Decizia nr. 9 din 18 februarie 2008, prilej cu care a admis
recursul în interesul legii declarat de procurorul general al
Parchetului de pe lângă Înalta Curte de Casație și Justiție,
urmând ca dispozițiile art. 264 alin. 3 din Codul de procedură
penală să se interpreteze în sensul că rechizitoriul trebuie să
conțină mențiunea ăverificat sub aspectul legalității și
temeiniciei”, iar lipsa mențiunii atrage neregularitatea actului de
sesizare, în condițiile art. 300 alin. 2 din Codul de procedură
penală, în sensul că ea poate fi înlăturată, după caz, fie de
îndată, fie prin acordarea unui termen în acest scop. Însă, toate
aceste critici vizează modul de aplicare și interpretare a
dispozițiilor legale, care, potrivit art. 2 alin. (3) din Legea
nr. 47/1992 privind organizarea și funcționarea Curții
Constituționale, excedează competenței instanței de contencios
constituțional.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.

8

MONITORUL OFICIAL AL ROMÂNIEI, PARTEA I, Nr. 431/21.VI.2011

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 197 alin. 2 și 3, art. 264 alin. 3 și 4 și art. 4145
alin. 4 din Codul de procedură penală, excepție ridicată de Monica Adina Codreanu în Dosarul nr. 3.647/208/2009 al Judecătoriei
Caransebeș.
Definitivă și general obligatorie.
Pronunțată în ședința publică din data de 12 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 459
din 12 aprilie 2011

referitoare la excepția de neconstituționalitate a dispozițiilor art. 217 alin. 1 din Codul penal
și art. 262 pct. 1 lit. a), art. 322 și art. 323 din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 217 alin. 1 din Codul penal și art. 262 pct. 1
lit. a), art. 322 și art. 323 din Codul de procedură penală,
excepție ridicată de Dumitru Capotă și Șerban Capotă în
Dosarul nr. 659/85/2010 al Tribunalului Sibiu — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, deoarece nu a fost motivată în acord cu exigențele
art. 10 alin. (2) din Legea nr. 47/1992.
C U R T E A,

având în vedere actele și lucrările dosarului, constată
următoarele:
Prin Încheierea din 31 mai 2010, pronunțată în Dosarul
nr. 659/85/2010, Tribunalul Sibiu — Secția penală a sesizat
Curtea Constituțională cu excepția de neconstituționalitate
a prevederilor art. 217 alin. 1 din Codul penal și art. 262

pct. 1 lit. a), art. 322 și art. 323 din Codul de procedură
penală, excepție ridicată de Dumitru Capotă și Șerban Capotă
în dosarul de mai sus având ca obiect soluționarea unei cauze
penale în care inculpații sunt cercetați pentru săvârșirea
infracțiunilor de omor și distrugere.
În motivarea excepției de neconstituționalitate autorii
acesteia susțin că prevederile legale menționate încalcă
dispozițiile constituționale ale art. 16 alin. (1) referitoare la
egalitatea cetățenilor în fața legii, art. 21 referitoare la Accesul
liber la justiție, art. 23 alin. (12) referitoare la principiul legalității
pedepsei, art. 24 referitoare la Dreptul la apărare, art. 44 alin. (1)
și (2) referitoare la garantarea și ocrotirea dreptului de
proprietate privată, art. 53 alin. (1) referitoare la situațiile în care
poate fi restrâns exercițiul unui drept sau al unei libertăți, art. 124
referitoare la Înfăptuirea justiției și art. 136 alin. (5) referitoare la
inviolabilitatea proprietății private.
Astfel, autorii sunt nemulțumiți că în cauza dedusă judecății
de drept comun au fost trimiși în judecată pentru săvârșirea
infracțiunii prevăzute și pedepsite de art. 217 alin. 1 din Codul
penal, în condițiile în care de la dosar lipsește plângerea
prealabilă a persoanei vătămate.
Totodată, se mai arată că, după punerea în mișcare a acțiunii
penale, inculpații nu au mai fost chemați de procuror pentru a li
se prezenta materialul de urmărire penală.
Tribunalul Sibiu — Secția penală opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 431/21.VI.2011
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 217 alin. 1 din Codul penal — Distrugerea și
art. 262 pct. 1 lit. a) cu denumirea marginală Rezolvarea
cauzelor, art. 322 cu denumirea marginală Începerea cercetării
judecătorești și art. 323 cu denumirea marginală Ascultarea
inculpatului din Codul de procedură penală, care au următorul
conținut:
— Art. 217 alin. 1 din Codul penal: ăDistrugerea, degradarea
ori aducerea în stare de neîntrebuințare a unui bun aparținând
altuia sau împiedicarea luării măsurilor de conservare ori de
salvare a unui astfel de bun, precum și înlăturarea măsurilor
luate, se pedepsesc cu închisoare de la o lună la 3 ani sau cu
amendă.”;
— Art. 262 pct. 1 lit. a) din Codul de procedură penală: ăDacă
procurorul constată că au fost respectate dispozițiile legale care
garantează aflarea adevărului, că urmărirea penală este
completă, existând probele necesare și legal administrate,
procedează, după caz, astfel:
1. când din materialul de urmărire penală rezultă că fapta
există, că a fost săvârșită de învinuit sau de inculpat și că acesta
răspunde penal:
a) dacă acțiunea penală nu a fost pusă în mișcare în cursul
urmăririi penale, dă rechizitoriu prin care pune în mișcare
acțiunea penală și dispune trimiterea în judecată;”;
— Art. 322 din Codul de procedură penală: ăPreședintele
dispune ca grefierul să dea citire sau să facă o prezentare
succintă a actului de sesizare a instanței, după care explică
inculpatului în ce constă învinuirea ce i se aduce. Totodată,
înștiințează pe inculpat cu privire la dreptul de a nu face nicio
declarație, atrăgându-i atenția că ceea ce declară poate fi folosit
și împotriva sa, precum și cu privire la dreptul de a pune întrebări
coinculpaților, celorlalte părți, martorilor, experților și de a da
explicații în tot cursul cercetării judecătorești, când socotește că
este necesar.”;
— Art. 323 din Codul de procedură penală: ăInstanța
procedează apoi la ascultarea inculpatului.
Inculpatul este lăsat să arate tot ce știe despre fapta pentru
care a fost trimis în judecată, apoi i se pot pune întrebări de către

9

președinte și în mod nemijlocit de ceilalți membri ai completului,
de către procuror, de partea vătămată, de partea civilă, de
partea responsabilă civilmente, de ceilalți inculpați și de
apărătorul inculpatului a cărui ascultare se face.
Instanța poate respinge întrebările care nu sunt concludente
și utile cauzei.
Inculpatul poate fi ascultat ori de câte ori este necesar.”
Autorii excepției de neconstituționalitate susțin că prin
dispozițiile legale criticate sunt încălcate prevederile
constituționale ale art. 16 alin. (1) referitoare la egalitatea
cetățenilor în fața legii, art. 21 referitoare la Accesul liber la
justiție, art. 23 alin. (12) referitoare la principiul legalității
pedepsei, art. 24 referitoare la Dreptul la apărare, art. 44 alin. (1)
și (2) referitoare la garantarea și ocrotirea dreptului de
proprietate privată, art. 53 alin. (1) referitoare la situațiile în care
poate fi restrâns exercițiul unui drept sau al unei libertăți,
art. 124 referitoare la Înfăptuirea justiției și art. 136 alin. (5)
referitoare la inviolabilitatea proprietății private.
Examinând excepția de neconstituționalitate, Curtea
constată că autorii acesteia nu sunt nemulțumiți de o eventuală
contrarietate a dispozițiilor legale contestate cu prevederile
Constituției, ci de modul lor de interpretare și aplicare.
Împrejurarea că la dosar nu există plângerea prealabilă a
persoanei vătămate, victimă a infracțiunii de distrugere, nu este
de natură a atrage neconstituționalitatea dispozițiilor art. 217
alin. 1 din Codul penal. Acest aspect este unul de aplicare a legii,
situație în care pot fi operabile sau nu prevederile art. 10 lit. f) din
Codul de procedură penală potrivit cărora punerea în mișcare ori
exercitarea acțiunii penale este împiedicată. De asemenea, lipsa
de la dosar a dovezii ce atestă că inculpaților li s-a adus la
cunoștință întregul material de urmărire penală privește tot un
aspect de domeniul legii, care, în acord cu Decizia Curții
Constituționale nr. 24 din 23 februarie 1999, publicată în
Monitorul Oficial al României, Partea I, nr. 136 din 1 aprilie 1999,
este obligatoriu. Nerespectarea sa poate fi însă cenzurată de
instanța de judecată și nu poate fi convertită în vicii de
neconstituționalitate.
Totodată, Curtea mai constată că motivarea autorilor nu
respectă exigențele dispozițiilor art. 10 alin. (2) din Legea
nr. 47/1992 privind organizarea și funcționarea Curții
Constituționale, potrivit cărora ăSesizările trebuie făcute în formă
scrisă și motivate”. Or, Curtea nu se poate substitui acestora în
desprinderea unor critici de neconstituționalitate din critici de
nelegalitate.
Pe cale de consecință, prezenta excepție urmează a fi
respinsă ca inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 217 alin. 1 din Codul penal și art. 262 pct. 1
lit. a), art. 322 și art. 323 din Codul de procedură penală, excepție ridicată de Dumitru Capotă și Șerban Capotă în Dosarul
nr. 659/85/2010 al Tribunalului Sibiu — Secția penală.
Definitivă și general obligatorie.
Pronunțată în ședința publică din data de 12 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

10

MONITORUL OFICIAL AL ROMÂNIEI, PARTEA I, Nr. 431/21.VI.2011
CURTEA CONSTITUȚIONALĂ

D E C I Z I A Nr. 462
din 12 aprilie 2011

referitoare la excepția de neconstituționalitate a prevederilor art. 35 alin. (2) din Legea fondului
funciar nr. 18/1991 și art. 31 alin. (3) din Legea nr. 45/2009 privind organizarea și funcționarea
Academiei de Științe Agricole și Silvice ăGheorghe Ionescu-Șișești” și a sistemului
de cercetare-dezvoltare din domeniile agriculturii, silviculturii și industriei alimentare
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 35 alin. (2) din Legea fondului funciar
nr. 18/1991 și art. 31 alin. (3) din Legea nr. 45/2009 privind
organizarea și funcționarea Academiei de Științe Agricole și
Silvice ăGheorghe Ionescu-Șișești” și a sistemului de cercetaredezvoltare din domeniile agriculturii, silviculturii și industriei
alimentare, excepție ridicată de Vioara Agra Cheveresan și alții
prin avocatul Cosmin Costea, în Dosarul nr. 12.326/55/2007 al
Tribunalului Arad — Secția penală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 29 aprilie 2010, pronunțată în Dosarul
nr. 12.326/55/2007, Tribunalul Arad — Secția penală a
sesizat Curtea Constituțională cu excepția de neconstituționalitate a prevederilor art. 35 alin. (2) din Legea fondului
funciar nr. 18/1991 și art. 31 alin. (3) din Legea nr. 45/2009
privind organizarea și funcționarea Academiei de Științe
Agricole și Silvice ăGheorghe Ionescu-Șișești” și a
sistemului de cercetare-dezvoltare din domeniile
agriculturii, silviculturii și industriei alimentare, excepție
ridicată de Vioara Agra Cheveresan și alții prin avocatul Cosmin
Costea, într-o cauză având ca obiect fond funciar.
În motivarea excepției de neconstituționalitate autorii
acesteia susțin că textele de lege criticate împiedică
reconstituirea dreptului de proprietate prin crearea unui
tratament juridic privilegiat în favoarea unor categorii de instituții,
în detrimentul altor persoane. De asemenea, aceștia consideră
că prevederile art. 31 alin. (3) din Legea nr. 45/2009 aduc
atingere principiului neretroactivității legii civile, în măsura în
care se aplică inclusiv cererilor de reconstituire validate prin
hotărâri ale comisiilor de fond funciar, adoptate anterior intrării în
vigoare a legii.

Tribunalul Arad — Secția penală consideră că excepția de
neconstituționalitate este neîntemeiată, deoarece legiuitorul este
suveran să reglementeze, potrivit politicii sale legislative,
tratamente juridice diferite pentru situații diferite. În ceea ce
privește critica autorilor excepției privind înfrângerea principiului
neretroactivității legii civile, instanța apreciază că aceasta nu
reprezintă un aspect de neconstituționalitate, ci o problemă ce
ține de aplicarea în timp a dispozițiilor legale de către instanță.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 35 alin. (2) din Legea fondului funciar
nr. 18/1991, republicată în Monitorul Oficial al României, Partea I,
nr. 1 din 5 ianuarie 1998, și cele ale art. 31 alin. (3) din Legea
nr. 45/2009 privind organizarea și funcționarea Academiei de
Științe Agricole și Silvice ăGheorghe Ionescu-Șișești” și a
sistemului de cercetare-dezvoltare din domeniile agriculturii,
silviculturii și industriei alimentare, publicată în Monitorul Oficial
al României, Partea I, nr. 200 din 30 martie 2009.
Textele de lege criticate au următorul cuprins:
— Art. 35 alin. (2) din Legea fondului funciar nr. 18/1991:
ăTerenurile proprietate de stat, administrate de institutele și
stațiunile de cercetări științifice, agricole și silvice, destinate
cercetării și producerii de semințe și material săditor din categorii
biologice superioare și a animalelor de rasă, precum și din
administrarea Institutului pentru Testarea și Înregistrarea
Soiurilor de Plante de Cultură și a centrelor sale teritoriale
aparțin domeniului public și rămân în administrarea acestora. În
termen de 90 de zile de la intrarea în vigoare a prezentei legi,
Guvernul, la propunerea Ministerului Agriculturii și Alimentației,
va delimita suprafețele de teren strict necesare cercetării și
producerii de semințe și material săditor din categorii biologice
superioare și animalelor de rasă și pe cele destinate producției,
din administrarea institutelor și stațiunilor de cercetare și
producție agricolă.”;
— Art. 31 alin. (3) din Legea nr. 45/2009:
ăTerenurile date în administrarea instituțiilor și unităților de
cercetare-dezvoltare de drept public sunt inalienabile,
insesizabile, imprescriptibile și nu pot fi scoase din proprietatea

MONITORUL OFICIAL AL ROMÂNIEI, PARTEA I, Nr. 431/21.VI.2011
publică și din administrarea unităților de cercetare-dezvoltare
din agricultură și silvicultură decât prin lege, exceptând
terenurile prevăzute la art. 6 alin. (3).”
Autorii excepției invocă încălcarea dispozițiilor constituționale
ale art. 15 alin. (2) privind neretroactivitatea legii civile și a celor
ale art. 16 alin. (1) care consacră egalitatea în drepturi.
Examinând excepția de neconstituționalitate, Curtea
constată că s-a mai pronunțat asupra constituționalității textelor
de lege criticate, statuând că acestea nu contravin normelor
constituționale invocate. În acest sens, este Decizia
n r. 197/2011, publicată în Monitorul Oficial al României,
Partea I, nr. 264 din 14 aprilie 2011.

11

Prin această decizie, Curtea a statuat că textele de lege care
reglementează regimul juridic al acestor terenuri dispun pentru
viitor, fiind conforme cu principiile neretroactivității legii civile și
egalității în drepturi, dat fiind că aceste prevederi legale nu
creează privilegii sau discriminări și nici inegalități în fața legii și
a autorităților publice, ci se aplică tuturor celor aflați în situația
prevăzută de ipoteza normei legale.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în decizia menționată
își păstrează valabilitatea și în cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 35 alin. (2) din Legea fondului funciar
nr. 18/1991 și art. 31 alin. (3) din Legea nr. 45/2009 privind organizarea și funcționarea Academiei de Științe Agricole și Silvice
ăGheorghe Ionescu-Șișești” și a sistemului de cercetare-dezvoltare din domeniile agriculturii, silviculturii și industriei alimentare,
excepție ridicată de Vioara Agra Cheveresan și alții prin avocatul Cosmin Costea, în Dosarul nr. 12.326/55/2007 al Tribunalului Arad —
Secția penală.
Definitivă și general obligatorie.
Pronunțată în ședința publică din data de 12 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 463
din 12 aprilie 2011

referitoare la excepția de neconstituționalitate a dispozițiilor art. 180 alin. 2 și art. 321
din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.

ridicată de Ion Palaghia în Dosarul nr. 5.206/256/2008 al
Tribunalului Constanța — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, deoarece examinarea constituționalității unui text
de lege are în vedere compatibilitatea acelui text cu dispozițiile
constituționale pretins încălcate, iar nu compararea mai multor
prevederi legale între ele și raportarea concluziei ce ar rezulta
din această comparație la dispoziții ori principii ale Constituției.
C U R T E A,

Pe rol se află soluționarea excepției de neconstituționalitate
a dispozițiilor art. 180 alin. 2 și art. 321 din Codul penal, excepție

având în vedere actele și lucrările dosarului, constată
următoarele:

12

MONITORUL OFICIAL AL ROMÂNIEI, PARTEA I, Nr. 431/21.VI.2011

Prin Încheierea din 11 mai 2010, pronunțată în Dosarul
nr. 5.206/256/2008, Tribunalului Constanța — Secția penală
a sesizat Curtea Constituțională cu excepția de
neconstituționalitate a prevederilor art. 180 alin. 2 și art. 321
din Codul penal, excepție ridicată de Ion Palaghia în dosarul de
mai sus având ca obiect soluționarea unei cauze penale în apel,
inculpatul în cauză fiind cercetat pentru săvârșirea infracțiunilor
prevăzute de art. 180 alin. 2 și art. 321 alin. 1 din Codul penal.
În motivarea excepției de neconstituționalitate autorul
acesteia susține că prevederile art. 180 alin. 2 din Codul penal
încalcă dispozițiile constituționale ale art. 16 alin. (1) și (2)
referitoare la egalitatea în drepturi a cetățenilor în fața legii și a
autorităților, art. 21 alin. (3) referitoare la dreptul la un proces
echitabil, art. 24 referitoare la Dreptul la apărare, art. 124
referitoare la Înfăptuirea justiției, precum și ale art. 6 privind
Dreptul la un proces echitabil din Convenția pentru apărarea
drepturilor omului și a libertăților fundamentale, deoarece atât
legea penală, cât și cea contravențională apără valori
fundamentale, cu deosebirea că încadrarea faptei antisociale în
una din cele două categorii este dată de importanța relației
sociale protejate și de gradul concret de pericol. Or, de vreme ce
nu există niciun fel de diferență între infracțiunea prevăzută de
art. 180 alin. 2 din Codul penal și contravenția prevăzută de
art. 2 pct. 1 din Legea nr. 61/1991 pentru sancționarea faptelor
de încălcare a unor norme de conviețuire socială, a ordinii și a
liniștii publice, nu se justifică incriminarea penală a actelor de
violență în funcție de numărul zilelor de îngrijiri medicale.
De asemenea, prevederile art. 321 din Codul penal
contravin, în opinia autorului, dispozițiilor constituționale ale
art. 30 alin. (1) referitoare la inviolabilitatea libertății de
exprimare, deoarece incriminarea unor astfel de acțiuni
contrazice esența temeiului constituțional invocat. Totodată,
afectează și art. 16 referitor la Egalitatea în drepturi, art. 124
alin. (1) și (2) referitor la unicitatea, egalitatea și imparțialitatea
justiției înfăptuită numai în numele legii și art. 126 referitor la
Instanțele judecătorești, deoarece fapta incriminată poate
constitui atât infracțiune, cât și contravenție. Întrucât nu există
însă criterii concrete de diferențiere a celor două fapte
antisociale, autorul consideră că este posibilă o interpretare
subiectivă și arbitrară a acestora de natură a prejudicia
drepturile constituționale menționate anterior.
Tribunalul Constanța — Secția penală opinează că
excepția de neconstituționalitate este neîntemeiată, sens în care
face trimitere la jurisprudența în materie.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 180 alin. 2 — Lovirea sau alte violențe și art. 321 —
Ultrajul contra bunelor moravuri și tulburarea ordinii și liniștii
publice din Codul penal, care au următorul conținut:
— Art. 180 alin. 2: ăLovirea sau actele de violență care au
pricinuit o vătămare ce necesită pentru vindecare îngrijiri
medicale de cel mult 20 de zile se pedepsesc cu închisoare de
la 3 luni la 2 ani sau cu amendă.”
— Art. 321: ăFapta persoanei care, în public, săvârșește acte
sau gesturi, proferează cuvinte ori expresii, sau se dedă la orice
alte manifestări prin care se aduce atingere bunelor moravuri
sau se produce scandal public ori se tulbură, în alt mod, liniștea
și ordinea publică, se pedepsește cu închisoare de la unu la
5 ani.
Dacă prin fapta prevăzută la alin. 1 s-au tulburat grav liniștea
și ordinea publică, pedeapsa este închisoarea de la 2 la 7 ani.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 16 referitoare la Egalitatea în drepturi,
art. 21 alin. (3) referitoare la dreptul la un proces echitabil, art. 24
referitoare la Dreptul la apărare, art. 30 alin. (1) referitoare la
inviolabilitatea libertății de exprimare, art. 124 referitoare la
Înfăptuirea justiției și art. 126 referitoare la Instanțele
judecătorești, precum și ale art. 6 privind Dreptul la un proces
echitabil din Convenția pentru apărarea drepturilor omului și a
libertăților fundamentale.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 1.433 din 4 noiembrie 2010,
publicată în Monitorul Oficial al României, Partea I, nr. 12 din
6 ianuarie 2011, Curtea Constituțională a statuat că o critică
fundamentată pe compararea modului de incriminare în Codul
penal a infracțiunii de lovire sau alte violențe și a infracțiunii de
ultraj contra bunelor moravuri cu sancționarea contravențională
a altor fapte antisociale este inadmisibilă, deoarece ăexaminarea
constituționalității unui text de lege are în vedere compatibilitatea
acelui text cu dispozițiile constituționale pretins încălcate, iar nu
compararea mai multor prevederi legale între ele și raportarea
concluziei ce ar rezulta din această comparație la dispoziții ori
principii ale Constituției. Procedându-se altfel, s-ar ajunge
inevitabil la concluzia că, deși fiecare dintre dispozițiile legale
este constituțională, numai coexistența lor ar pune în discuție
constituționalitatea uneia dintre ele.
Ipotetic, chiar dacă s-ar accepta această posibilitate,
referitoare la identitatea de fapte între contravenție și infracțiune,
Curtea constată că o eventuală eroare cu privire la dispozițiile ce
ar putea fi incidente fondului poate fi cenzurată doar de instanța
de judecată, controlul de contencios constituțional, în acord cu
prevederile art. 124 alin. (1) și ale art. 126 alin. (1) din
Constituție, neputând fi convertit într-un control judiciar chemat
să înfăptuiască justiția. Curtea Constituțională nu face parte din
autoritatea judecătorească, ci este unica autoritate de jurisdicție
constituțională, care asigură, printre altele, pe calea excepției,
controlul legilor sau ordonanțelor ori dispozițiilor dintr-o lege sau
ordonanță în vigoare, care încalcă dispozițiile ori principiile Legii
fundamentale, și nicidecum pe cele ale celorlalte acte
normative.”

MONITORUL OFICIAL AL ROMÂNIEI, PARTEA I, Nr. 431/21.VI.2011

13

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 180 alin. 2 și art. 321 din Codul penal, excepție
ridicată de Ion Palaghia în Dosarul nr. 5.206/256/2008 al Tribunalului Constanța — Secția penală.
Definitivă și general obligatorie.
Pronunțată în ședința publică din data de 12 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind darea în administrarea Ministerului Administrației și Internelor —
Inspectoratul pentru Situații de Urgență ăCpt. Puica Nicolae” al Județului Argeș
a unui imobil trecut în domeniul public al statului
În temeiul art. 108 din Constituția României, republicată, și al art. 12 alin. (1) și (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă darea în administrarea Ministerului
Administrației și Internelor — Inspectoratul pentru Situații de
Urgență ăCpt. Puica Nicolae” al Județului Argeș a unui imobil
situat în orașul Costești, județul Argeș, având datele de
identificare prevăzute în anexa care face parte integrantă din
prezenta hotărâre, trecut în domeniul public al statului prin
Hotărârea Consiliului Local al Orașului Costești nr. 7 din
18 ianuarie 2011, în vederea funcționării operative a
Detașamentului de Pompieri Costești.

Art. 2. — Predarea-preluarea imobilului transmis potrivit art. 1 se
face pe bază de protocol încheiat între părțile interesate, în termen
de 30 de zile de la data intrării în vigoare a prezentei hotărâri.
Art. 3. — Ministerul Administrației și Internelor își va actualiza
în mod corespunzător datele din evidența cantitativ-valorică și,
împreună cu Ministerul Finanțelor Publice, va opera modificarea
corespunzătoare a anexei nr. 1 la Hotărârea Guvernului
nr. 1.705/2006 pentru aprobarea inventarului centralizat al
bunurilor din domeniul public al statului, publicată în Monitorul
Oficial al României, Partea I, nr. 1.020 și 1.020 bis din
21 decembrie 2006, cu modificările și completările ulterioare.

PRIM-MINISTRU

EMIL BOC
Contrasemnează:
p. Ministrul administrației și internelor,
Ioan Dascălu,
secretar de stat
Ministrul finanțelor publice,
Gheorghe Ialomițianu

București, 8 iunie 2011.
Nr. 597.

14

MONITORUL OFICIAL AL ROMÂNIEI, PARTEA I, Nr. 431/21.VI.2011
ANEXĂ

D AT E L E D E I D E N T I F I C A R E

a imobilului, proprietate publică a statului, care se dă în administrarea Ministerului Administrației și Internelor —
Inspectoratul pentru Situații de Urgență ăCpt. Puica Nicolae” al Județului Argeș
Locul unde este situat imobilul

Persoana juridică
de la care se transmite
imobilul

Persoana juridică
la care se transmite imobilul

Orașul Costești, Str. Mărgăritarului Din administrarea În administrarea Ministerului
nr. 1, județul Argeș
Consiliului Local al Administrației și Internelor —
Orașului Costești Inspectoratul pentru Situații de
Urgență ăCpt. Puica Nicolae”
al Județului Argeș

Caracteristicile tehnice ale imobilului

Nr. MFP

Pavilion administrativ (C1)
Suprafața construită = 251 m2
Suprafața desfășurată = 251 m2
Se va atribui.
Garaj (C2)
Suprafața construită = 236 m2
Suprafața desfășurată = 236 m2
Clădire multifuncțională (C3)
Suprafața construită = 111 m2
Suprafața desfășurată = 111 m2
Magazie materiale (C4)
Suprafața construită = 106 m2
Suprafața desfășurată = 106 m2
Suprafața totală a terenului = 3.293 m2

A C T E A L E C O N S I L I U L U I S U P E R I O R A L M A G I S T R AT U R I I
CONSILIUL SUPERIOR AL MAGISTRATURII
PLENUL

HOTĂRÂRE
pentru modificarea și completarea Regulamentului privind concursul de admitere
și examenul de absolvire a Institutului Național al Magistraturii, aprobat prin Hotărârea Plenului
Consiliului Superior al Magistraturii nr. 439/2006 și a Regulamentului privind organizarea
și desfășurarea concursului de admitere în magistratură, precum și procedura de numire în
funcțiile de judecător și procuror, fără concurs, aprobat prin Hotărârea Plenului Consiliului Superior
al Magistraturii nr. 152/2006
Având în vedere dispozițiile art. 38 alin. (1) din Legea nr. 317/2004 privind Consiliul Superior al Magistraturii, republicată,
cu modificările și completările ulterioare, art. 12, 33 și ale art. 106 lit. a) și d) din Legea nr. 303/2004 privind statutul judecătorilor
și procurorilor, republicată, cu modificările și completările ulterioare,
în temeiul prevederilor art. 134 alin. (4) din Constituția României, republicată, și ale art. 23 alin. (1) din Legea nr. 317/2004,
republicată, cu modificările și completările ulterioare,
Plenul Consiliului Superior al Magistraturii h o t ă r ă ș t e:
Art. I. — Regulamentul privind concursul de admitere și
examenul de absolvire a Institutului Național al Magistraturii,
aprobat prin Hotărârea Plenului Consiliului Superior al
Magistraturii nr. 439/2006, publicată în Monitorul Oficial al
României, Partea I, nr. 560 din 28 iunie 2006, cu modificările și
completările ulterioare, se modifică și se completează după cum
urmează:
1. La articolul 23, alineatul (1) se modifică și va avea
următorul cuprins:
ă(1) Candidații susțin un interviu în fața comisiei de
examinare din care fac parte un psiholog, un judecător, un
procuror, un profesor universitar și un pedagog, desemnați de
Consiliul Superior al Magistraturii, la propunerea Institutului
Național al Magistraturii. Numărul comisiilor de interviu, ordinea
acestora și componența nominală a fiecărei comisii vor fi

stabilite în funcție de numărul candidaților declarați admiși după
proba eliminatorie. În situația în care se stabilesc mai multe
comisii, componența nominală a fiecăreia dintre ele va fi stabilită
prin tragere la sorți, în ziua desfășurării probei.”
2. La articolul 27, după alineatul (1) se introduc cinci noi
alineate, alineatele (11)—(15), cu următorul cuprins:
ă(11) În vederea verificării îndeplinirii condiției bunei reputații,
candidații admiși au obligația de a depune la tribunalele,
respectiv la parchetele de pe lângă tribunalele în a căror
circumscripție domiciliază, în termen de 10 zile de la data
publicării rezultatelor finale ale concursului, următoarele
documente:
a) curriculum vitae care să cuprindă datele de identificare,
datele de stare civilă, datele cu privire la studiile absolvite și
locurile de muncă anterioare;

MONITORUL OFICIAL AL ROMÂNIEI, PARTEA I, Nr. 431/21.VI.2011
b) caracterizarea de la ultimul loc de muncă sau, după caz,
caracterizarea de la unitatea de învățământ absolvită, pentru
candidații care nu au fost anterior încadrați în muncă, care să
cuprindă inclusiv referiri la eventualele sancțiuni disciplinare sau
administrative aplicate;
c) adeverințe eliberate de administrațiile financiare de la
domiciliile avute în ultimii 3 ani anterior datei susținerii
concursului, din care să rezulte, dacă este cazul, natura și tipul
contravențiilor comise și sancțiunile contravenționale aplicate în
această perioadă;
d) orice alte înscrisuri pe care le consideră relevante pentru
verificarea îndeplinirii condiției bunei reputații.
(12) La expirarea termenului prevăzut la alin. (11), tribunalele,
respectiv parchetele de pe lângă tribunalele în a căror
circumscripție domiciliază candidații centralizează documentele
depuse în vederea verificării îndeplinirii condiției bunei reputații
și le transmit de îndată la Consiliul Superior al Magistraturii,
unde sunt înregistrate la Direcția resurse umane și organizare —
Biroul organizare concursuri.
(13) Direcția resurse umane și organizare — Biroul
organizare concursuri solicită Inspectoratului General al Poliției
Române comunicarea datelor rezultate din evidența operativă
a organelor judiciare cu privire la candidații declarați admiși,
Direcției Generale de Evidență a Persoanelor transmiterea
informațiilor cu privire la domiciliile avute de candidați în ultimii
3 ani anterior datei susținerii testului-grilă și poate solicita, în
măsura în care consideră necesar, relații și de la alte instituții.
(14) Direcția resurse umane și organizare — Biroul organizare
concursuri verifică documentele prevăzute la alin. (11) și (13) și,
atunci când este cazul, sesizările primite cu privire la candidații
declarați admiși. În cazul persoanelor care au mai îndeplinit
anterior funcția de judecător sau procuror, vor constitui obiect al
verificării și datele cuprinse în dosarul profesional al acestora.
(15) Rezultatele verificării se consemnează în cuprinsul
raportului referitor la îndeplinirea condițiilor de numire în funcția
de judecător sau procuror, care se înaintează Plenului
Consiliului Superior al Magistraturii.”
3. La articolul 27, după alineatul (2) se introduc două noi
alineate, alineatele (21) și (22), cu următorul cuprins:
ă(21) Pentru stabilirea condiției bunei reputații sunt analizate
faptele pentru care candidaților admiși li s-au aplicat sancțiuni
contravenționale, amenzi administrative, inclusiv cele aplicate
conform art. 91 raportat la art. 181 din Codul penal, sancțiuni
disciplinare în alte profesii în ultimii 3 ani anterior datei susținerii
testului-grilă, precum și faptele pentru care candidaților li s-au
aplicat sancțiuni de drept penal.
(22) La verificarea condiției bunei reputații sunt avute în
vedere următoarele criterii: tipul și împrejurările de săvârșire a
faptei, forma de vinovăție, tipul de sancțiune aplicată, conduita
adoptată în timpul cercetării disciplinare sau a procesului
judiciar, impactul asupra opiniei publice generat de fapta
persoanei în cauză, precum și perioada de timp care a trecut de
la aplicarea sancțiunii disciplinare, contravenționale,
administrative sau de la rămânerea definitivă a condamnării.”
Art. II. — Regulamentul privind organizarea și desfășurarea
concursului de admitere în magistratură, precum și procedura
de numire în funcțiile de judecător și procuror, fără concurs,
aprobat prin Hotărârea Plenului Consiliului Superior al

15

Magistraturii nr. 152/2006, publicată în Monitorul Oficial al
României, Partea I, nr. 230 din 14 martie 2006, cu modificările
și completările ulterioare, se modifică și se completează după
cum urmează:
1. La articolul 226, alineatul (1) se modifică și va avea
următorul cuprins:
ă(1) Candidații admiși la proba scrisă vor fi verificați sub
aspectul bunei reputații de către Biroul organizare concursuri
din cadrul Direcției resurse umane și organizare a Consiliului
Superior al Magistraturii, cu respectarea dispozițiilor Legii
nr. 677/2001 pentru protecția persoanelor cu privire la
prelucrarea datelor cu caracter personal și libera circulație a
acestor date, cu modificările și completările ulterioare, și vor fi
programați pentru a se prezenta la vizita medicală.”
2. La articolul 226, după alineatul (1) se introduc cinci noi
alineate, alineatele (11)—(15), cu următorul cuprins:
ă(11) În vederea verificării îndeplinirii condiției bunei reputații,
candidații admiși au obligația de a depune la tribunalele,
respectiv la parchetele de pe lângă tribunalele în a căror
circumscripție domiciliază, în termen de 10 zile de la data
publicării rezultatelor finale ale concursului, următoarele
documente:
a) curriculum vitae care să cuprindă datele de identificare,
datele de stare civilă, datele cu privire la studiile absolvite și
locurile de muncă anterioare;
b) caracterizarea de la ultimul loc de muncă, care să
cuprindă inclusiv referiri la eventualele sancțiuni disciplinare sau
administrative aplicate;
c) adeverințe eliberate de administrațiile financiare de la
domiciliile avute în ultimii 3 ani anterior datei susținerii testuluigrilă, din care să rezulte, dacă este cazul, natura și tipul
contravențiilor comise și sancțiunile contravenționale aplicate în
această perioadă;
d) orice alte înscrisuri pe care le consideră relevante pentru
verificarea îndeplinirii condiției bunei reputații.
(12) La expirarea termenului prevăzut la alin. (11), tribunalele,
respectiv parchetele de pe lângă tribunalele în a căror
circumscripție domiciliază candidații centralizează documentele
depuse în vederea verificării îndeplinirii condiției bunei reputații
și le transmit de îndată la Consiliul Superior al Magistraturii,
unde sunt înregistrate la Direcția resurse umane și organizare —
Biroul organizare concursuri.
(13) Direcția resurse umane și organizare — Biroul
organizare concursuri solicită Inspectoratului General al Poliției
Române comunicarea datelor rezultate din evidența operativă
a organelor judiciare cu privire la candidații declarați admiși,
Direcției Generale de Evidență a Persoanelor transmiterea
informațiilor cu privire la domiciliile avute de candidați în ultimii
3 ani anterior datei susținerii testului-grilă și poate solicita, în
măsura în care consideră necesar, relații și de la alte instituții.
(14) Direcția resurse umane și organizare — Biroul
organizare concursuri verifică documentele prevăzute la
alin. (11) și (13) și, atunci când este cazul, sesizările primite cu
privire la candidații declarați admiși. În cazul persoanelor care au
mai îndeplinit anterior funcția de judecător sau procuror, va
constitui obiect al verificării și datele cuprinse în dosarul
profesional al acestora.
(15) Rezultatele verificării se consemnează în cuprinsul
raportului referitor la îndeplinirea condițiilor de numire în funcția
de judecător sau procuror, care se înaintează secției
corespunzătoare a Consiliului Superior al Magistraturii.”

16

MONITORUL OFICIAL AL ROMÂNIEI, PARTEA I, Nr. 431/21.VI.2011

3. La articolul 226, după alineatul (2) se introduc două
noi alineate, alineatele (3) și (4), cu următorul cuprins:
ă(3) Pentru stabilirea condiției bunei reputații sunt analizate
faptele pentru care candidaților admiși li s-au aplicat sancțiuni
contravenționale, amenzi administrative, inclusiv cele aplicate
conform art. 91 raportat la art. 181 din Codul penal, sancțiuni
disciplinare în alte profesii în ultimii 3 ani anteriori datei
desfășurării testului-grilă, precum și faptele pentru care
candidaților li s-au aplicat sancțiuni de drept penal.
(4) La verificarea condiției bunei reputații sunt avute în
vedere următoarele criterii: tipul și împrejurările de săvârșire
a faptei, forma de vinovăție, tipul de sancțiune aplicată,
conduita adoptată în timpul cercetării disciplinare sau a

procesului judiciar, impactul asupra opiniei publice generat
de fapta persoanei în cauză, precum și perioada de timp care
a trecut de la aplicarea sancțiunii disciplinare,
contravenționale, administrative sau de la rămânerea
definitivă a condamnării.”
Art. III. — La data publicării în Monitorul Oficial a prezentei
hotărâri își încetează efectele Hotărârea Plenului Consiliului
Superior al Magistraturii nr. 886/2008 privind procedura de
verificare a îndeplinirii condiției bunei reputații de către candidații
declarați admiși la concursul de admitere la Institutul Național al
Magistraturii și la concursul de admitere în magistratură.*)
Art. IV. — Prezenta hotărâre se publică în Monitorul Oficial
al României, Partea I.

Președintele Consiliului Superior al Magistraturii,
judecător Nicolae Horațius Dumbravă

București, 6 iunie 2011.
Nr. 381.

*) Hotărârea Plenului Consiliului Superior al Magistraturii nr. 886/2008 este publicată pe site-ul Consiliului Superior al Magistraturii.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 431/21.VI.2011 conține 16 pagini.

Prețul: 3,20 lei

&JUYDGY|523920]
ISSN 1453—4495

