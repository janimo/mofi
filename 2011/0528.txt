Anul 179 (XXIII) — Nr. 528

PARTEA I

Miercuri, 27 iulie 2011

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 353 din 22 martie 2011 referitoare la excepția de
neconstituționalitate a dispozițiilor Ordonanței de
urgență a Guvernului nr. 71/2009 privind plata unor
sume prevăzute în titluri executorii având ca obiect
acordarea de drepturi salariale personalului din
sectorul bugetar..........................................................

2–3

Decizia nr. 356 din 22 martie 2011 referitoare la excepția de
neconstituționalitate a dispozițiilor art. 1 alin. (1) și (2)
și art. 3 din Ordonanța de urgență a Guvernului
nr. 71/2009 privind plata unor sume prevăzute în titluri
executorii având ca obiect acordarea de drepturi
salariale personalului din sectorul bugetar ................

4–7

Decizia nr. 376 din 22 martie 2011 asupra excepției de
neconstituționalitate a dispozițiilor art. 1 alin. (1), art. 3,
art. 4 alin. (1) și (2), art. 5 alin. (1) și (4) din Legea
nr. 221/2009 privind condamnările cu caracter politic
și măsurile administrative asimilate acestora,
pronunțate în perioada 6 martie 1945—22 decembrie
1989 ..........................................................................

7–9

Decizia nr. 405 din 24 martie 2011 referitoare la excepția de
neconstituționalitate a dispozițiilor art. 5 alin. (1) lit. a)
teza întâi din Legea nr. 221/2009 privind condamnările
cu caracter politic și măsurile administrative asimilate
acestora, pronunțate în perioada 6 martie 1945—
22 decembrie 1989 ....................................................

10–11

Decizia nr. 546 din 28 aprilie 2011 referitoare la excepția de
neconstituționalitate a prevederilor Ordonanței de
urgență a Guvernului nr. 24/2008 privind accesul la
propriul dosar și deconspirarea Securității, precum și
ale Legii nr. 293/2008 pentru aprobarea Ordonanței de
urgență a Guvernului nr. 24/2008 privind accesul la
propriul dosar și deconspirarea Securității ................

12–16

2

MONITORUL OFICIAL AL ROMÂNIEI, PARTEA I, Nr. 528/27.VII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 353
din 22 martie 2011

referitoare la excepția de neconstituționalitate a dispozițiilor Ordonanței de urgență a Guvernului
nr. 71/2009 privind plata unor sume prevăzute în titluri executorii având ca obiect
acordarea de drepturi salariale personalului din sectorul bugetar
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 71/2009
privind plata unor sume prevăzute în titluri executorii având ca
obiect acordarea de drepturi salariale personalului din sectorul
bugetar, excepție invocată din oficiu de Judecătoria Sectorului 5
București — Secția a II-a civilă în Dosarul nr. 2.862/302/2010 al
acestei instanțe.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 16 iunie 2010, pronunțată în Dosarul
nr. 2.862/302/2010, Judecătoria Sectorului 5 București —
Secția a II-a civilă a sesizat Curtea Constituțională cu
excepția de neconstituționalitate a dispozițiilor Ordonanței
de urgență a Guvernului nr. 71/2009 privind plata unor sume
prevăzute în titluri executorii având ca obiect acordarea de
drepturi salariale personalului din sectorul bugetar, excepție
invocată din oficiu de Judecătoria Sectorului 5 București —
Secția a II-a civilă cu ocazia soluționării unei cauze civile având
ca obiect o contestație la executare.
În motivarea excepției de neconstituționalitate se susține,
în esență, că prin noua eșalonare instituită de dispozițiile
Ordonanței de urgență a Guvernului nr. 45/2010 pentru
modificarea art. 1 din Ordonanța de urgență a Guvernului
nr. 71/2009 privind plata unor sume prevăzute în titluri executorii
având ca obiect acordarea de drepturi salariale personalului din
sectorul bugetar se încalcă dreptul de acces liber la justiție,
respectiv la un proces echitabil, prevăzute de art. 21 alin. (1)—(3)
din Constituție. Totodată, prin intermediul acestor prevederi, se
aduce atingere dispozițiilor constituționale privind principiul
separației și echilibrului puterilor în stat. În acest sens, prezintă
evoluția legislativă privind stabilirea de măsuri pentru
soluționarea unor aspecte financiare în sistemul justiției, precum
și reeșalonarea datoriei reprezentând drepturi salariale
executorii, câștigate de personalul bugetar, reținând că nu au
fost respectate măsurile și termenele prevăzute de acestea.

Astfel, instanța arată că potrivit dispozițiilor art. 11 și 20 din
Constituție prevederile Convenției pentru apărarea drepturilor
omului și a libertăților fundamentale sunt direct aplicabile în
ordinea juridică internă a fiecărui stat parte la Convenție, iar
Curtea Europeană a Drepturilor Omului a reamintit că art. 6
paragraful 1 din Convenție garantează fiecărei persoane dreptul
ca o instanță să judece orice contestație privind drepturile și
obligațiile sale cu caracter civil, consacrând în acest fel dreptul
la o instanță, unul dintre aspectele acestui drept fiind dreptul de
acces, adică dreptul de a sesiza o instanță în materie civilă
(Hotărârea din 1991, pronunțată în Cauza Philis împotriva
Greciei). Totuși, dreptul ar fi iluzoriu dacă ordinea juridică internă
a unui stat contractant ar permite ca o hotărâre judecătorească
definitivă și obligatorie să rămână inoperantă, fără efect, în
detrimentul uneia dintre părți. Dacă administrația refuză sau
omite să execute hotărârea judecătorească sau întârzie să o
facă, garanțiile art. 6 din Convenție, de care a beneficiat
justițiabilul în cursul fazei judiciare a procedurii, și-ar pierde
rațiunile de a fi.
În consecință, statul nu poate să refuze, să omită sau să
întârzie într-un mod nerezonabil executarea unor asemenea
hotărâri. Lipsa fondurilor autorității publice nu este considerată
un motiv justificat pentru întârziere (Hotărârea din 2002,
pronunțată în Cauza Burdov împotriva Rusiei).
Curtea Europeană a Drepturilor Omului a statuat că este
compatibilă cu cerința art. 6 din Convenție executarea eșalonată
într-un anumit interval de timp, dacă este impusă de anumite
cerințe de interes public, însă cu condiția ca prin această
modalitate de executare să nu se a ducă atingere însăși
substanței dreptului creditorului (Hotărârea pronunțată în Cauza
Immobiliare Saffi împotriva Italiei).
În cazul de față, prin eșalonările obligației de plată, creditorii
sunt puși în ipostaza de a-și vedea concretizate drepturile
salariale într-un interval cuprins între 4 și 6 ani de la data
pronunțării titlului, iar succesivitatea acestor eșalonări aduce
atingere însăși substanței dreptului de creanță de natură
salarială și dă senzația perpetuării acestei situații.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

MONITORUL OFICIAL AL ROMÂNIEI, PARTEA I, Nr. 528/27.VII.2011
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum
reiese din încheierea de sesizare, îl constituie prevederile
Ordonanței de urgență a Guvernului nr. 71/2009 privind plata
unor sume prevăzute în titluri executorii având ca obiect
acordarea de drepturi salariale personalului din sectorul bugetar,
publicată în Monitorul Oficial al României, Partea I, nr. 416 din
18 iunie 2009, astfel cum a fost modificată prin Ordonanța de
urgență a Guvernului nr. 45 din 19 mai 2010 pentru modificarea
art. 1 din Ordonanța de urgență a Guvernului nr. 71/2009 privind
plata unor sume prevăzute în titluri executorii având ca obiect
acordarea de drepturi salariale personalului din sectorul bugetar,
publicată în Monitorul Oficial al României, Partea I, nr. 337 din
20 mai 2010.
În opinia instanței, acestea contravin dispozițiilor
constituționale ale art. 1 alin. (4) privind principiul separației și
echilibrului puterilor în stat și art. 21 alin. (1) și (3) privind dreptul
la un proces echitabil și soluționarea cauzelor într-un termen
rezonabil.
Examinând excepția de neconstituționalitate, Curtea
constată că asupra dispozițiilor Ordonanței de urgență a
Guvernului nr. 71/2009, cu modificările și completările ulterioare,
s-a pronunțat prin Decizia nr. 188 din 2 martie 2010, publicată în
Monitorul Oficial al României, Partea I, nr. 237 din 14 aprilie
2010, Decizia nr. 823 din 22 iunie 2010, publicată în Monitorul
Oficial al României, Partea I, nr. 611 din 30 august 2010, Decizia
nr. 712 din 25 mai 2010, publicată în Monitorul Oficial al
României, Partea I, nr. 416 din 22 iunie 2010, prin raportare la
critici de neconstituționalitate similare cu cele invocate în
prezenta cauză, respingând excepția de neconstituționalitate.
În ceea ce privește pretinsa încălcare a prevederilor
constituționale ale art. 1 alin. (4) privind principiul separației și
echilibrului puterilor în stat, Curtea observă că aceasta nu poate
fi reținută din moment ce Guvernul nu refuză aplicarea
hotărârilor judecătorești, ci, din contră, le recunoaște și își ia
angajamentul ferm de a le executa întocmai potrivit criteriilor
rezonabile și obiective stabilite în actul normativ contestat. Prin
urmare, Curtea constată că ordonanța de urgență nu este o
măsură prin care se interzice nici măcar temporar executarea
unei hotărâri judecătorești și, în consecință, nu reprezintă o
imixtiune a puterii legislative în procesul de realizare a justiției.

3

Cu privire la invocarea art. 21 alin. (1)—(3) privind accesul
liber la justiție și la un proces echitabil, Curtea reține că, potrivit
jurisprudenței sale, ăprocesul civil parcurge două faze: judecata
și executarea silită, aceasta din urmă intervenind în cazul
hotărârilor susceptibile de a fi puse în executare cu ajutorul forței
de constrângere a statului sau a altor titluri executorii, în măsura
în care debitorul nu își execută de bunăvoie obligația” (Decizia
nr. 458 din 31 martie 2009, publicată în Monitorul Oficial al
României, Partea I, nr. 256 din 17 aprilie 2009).
Însă actul normativ criticat este o măsură de natură să
întărească finalitatea procesului judiciar, în sensul că reprezintă
un prim pas important al debitorului de a-și executa creanța.
Faptul că acesta își execută creanța într-o perioadă de 3 ani nu
reprezintă o durată excesivă a executării unei hotărâri
judecătorești, datorită caracterului sistemic al problemelor
apărute în legătură cu executarea titlurilor executorii ale
personalului bugetar.
De altfel, chiar și Curtea Europeană a Drepturilor Omului,
soluționând cererea nr. 60.858/00 și pronunțând Decizia de
admisibilitate din 17 septembrie 2002 în Cauza Vasyl Petrovych
Krapyvnytskiy împotriva Ucrainei, a apreciat că un termen de
2 ani și 7 luni de executare a unei hotărâri judecătorești nu este
excesiv în condițiile concrete ale cauzei, respectiv lipsa vădită
de fonduri a unității militare debitoare. Totodată, prin Hotărârea
din 2002 pronunțată în Cauza Burdov împotriva Rusiei, Curtea
Europeană a Drepturilor Omului a apreciat că o autoritate statală
nu ar putea să invoce lipsa de lichidități pentru a justifica refuzul
de a executa o condamnare.
Or, în cauza de față, Guvernul român nu numai că nu refuză
executarea hotărârilor judecătorești, ci se obligă la plata
eșalonată a sumelor prevăzute prin acestea. Executarea
eșalonată a unor titluri executorii care au ca obiect drepturi
bănești nu este interzisă în niciun mod de Convenția pentru
apărarea drepturilor omului și a libertăților fundamentale;
executarea uno icto constituie doar o altă modalitate de
executare, fără ca acest lucru să însemne că este singura și
unica posibilă modalitate de executare pe care Guvernul o poate
aplica.
Neintervenind elemente noi, de natură a determina
schimbarea jurisprudenței Curții Constituționale, considerentele
și soluția deciziilor menționate își păstrează valabilitatea și în
cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a Ordonanței de urgență a Guvernului nr. 71/2009 privind
plata unor sume prevăzute în titluri executorii având ca obiect acordarea de drepturi salariale personalului din sectorul bugetar,
excepție invocată din oficiu de Judecătoria Sectorului 5 București — Secția a II-a civilă în Dosarul nr. 2.862/302/2010 al acestei
instanțe.
Definitivă și general obligatorie.
Pronunțată în ședința publică din data de 22 martie 2011.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

4

MONITORUL OFICIAL AL ROMÂNIEI, PARTEA I, Nr. 528/27.VII.2011
CURTEA CONSTITUȚIONALĂ

D E C I Z I A Nr. 356
din 22 martie 2011

referitoare la excepția de neconstituționalitate a dispozițiilor art. 1 alin. (1) și (2) și art. 3
din Ordonanța de urgență a Guvernului nr. 71/2009 privind plata unor sume prevăzute în titluri
executorii având ca obiect acordarea de drepturi salariale personalului din sectorul bugetar
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 1 alin. (1) și (2) și art. 3 din Ordonanța de
urgență a Guvernului nr. 71/2009 privind plata unor sume
prevăzute în titluri executorii având ca obiect acordarea de
drepturi salariale personalului din sectorul bugetar, excepție
ridicată de Crina Roșan, Valentina Rusu, Florentina Simina
Stanciu, Florentina Valentina Pencu, Steluța Ivan și Monica
Emilia Ciocoiu în Dosarul nr. 21.694/300/2009 al Tribunalului
București — Secția a IV-a civilă.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în Dosarul
nr. 1.927D/2010,
având
ca
obiect
excepția
de
neconstituționalitate a dispozițiilor art. 1 alin. (2) din Ordonanța
de urgență a Guvernului nr. 71/2009 privind plata unor sume
prevăzute în titluri executorii având ca obiect acordarea de
drepturi salariale personalului din sectorul bugetar, excepție
ridicată de Aurelia Gui în Dosarul nr. 5.875/337/2009 al
Judecătoriei Zalău.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, pune în discuție problema conexării
dosarelor.
Reprezentantul Ministerului Public este de acord cu
conexarea cauzelor.
Curtea, având în vedere obiectul excepțiilor de
neconstituționalitate, în temeiul art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 1.927D/2010
la Dosarul nr. 1.888D/2010, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, cu referire la jurisprudența Curții Constituționale.
C U R T E A,

având în vedere actele și lucrările dosarelor, constată
următoarele:
Prin Încheierea din 23 iunie 2010, pronunțată în Dosarul
nr. 21.694/300/2009, Tribunalul București — Secția a IV-a
Civilă a sesizat Curtea Constituțională cu excepția de
neconstituționalitate a dispozițiilor art. 1 alin. (1) și (2) și art. 3
din Ordonanța de urgență a Guvernului nr. 71/2009 privind
plata unor sume prevăzute în titluri executorii având ca

obiect acordarea de drepturi salariale personalului din
sectorul bugetar, excepție invocată de Crina Roșan, Valentina
Rusu, Florentina Simina Stanciu, Florentina Valentina Pencu,
Steluța Ivan și Monica Emilia Ciocoiu cu ocazia soluționării
recursului civil declarat împotriva încheierii din camera de
consiliu, pronunțată de Judecătoria Sectorului 2 București într-o
cauză având ca obiect încuviințare executare silită.
Prin Încheierea din 14 aprilie 2010, pronunțată în Dosarul
nr. 5.875/337/2009, Judecătoria Zalău a sesizat Curtea
Constituțională cu excepția de neconstituționalitate a
dispozițiilor art. 1 alin. (2) din Ordonanța de urgență a
Guvernului nr. 71/2009 privind plata unor sume prevăzute
în titluri executorii având ca obiect acordarea de drepturi
salariale personalului din sectorul bugetar, excepție invocată
de Gui Aurelia cu ocazia judecării cauzei civile având ca obiect
contestație la executare.
În motivările excepției de neconstituționalitate în Dosarul
nr. 1.888D/2010, se susține, în esență, că Ordonanța de urgență
a Guvernului nr. 71/2009 contravine art. 115 alin. (4) din
Constituție, deoarece elementele cuprinse în nota de
fundamentare nu sunt de natură să justifice adoptarea
ordonanței de urgență, în condițiile stabilite de prevederile
constituționale menționate, întrucât nu a fost motivată de
necesitatea unei situații extraordinare a cărei reglementare nu
putea fi amânată, ci a fost impusă de diverse situații cu implicații
financiare legate de punerea în executare a hotărârilor
judecătorești. Consideră, de asemenea, că sunt încălcate
dispozițiile art. 21 din Constituție deoarece eșalonarea plății
sumelor stabilite în titluri executorii se prelungește nejustificat,
iar motivația Guvernului nu are o justificare rezonabilă, și cele
ale art. 44 prin crearea unei inegalități între instituțiile statului și
particulari în ceea ce privește regimul executării silite asupra
fondurilor bănești.
În Dosarul nr. 1.927D/2010, autorul excepției de
neconstituționalitate susține că prin prevederile criticate se
creează o discriminare între stat și cetățean, dându-se
posibilitatea organelor administrative ale statului să
prelungească, în mod nejustificat, executarea titlurilor executorii
ale salariaților din sistemul bugetar. Consideră că este încălcat
și art. 15 alin. (2) din Constituție, deoarece acesta dispune
pentru viitor; or, acest act normativ vizează hotărârile
judecătorești devenite executorii până la 31 decembrie 2009.
Dreptul la un proces echitabil și accesul la justiție sunt, de
asemenea, încălcate deoarece faza de executare silită face
parte din procesul civil, or, în situația îngrădirii executării silite,
actul normativ lasă fără conținut dreptul de acces la justiției.
Tribunalul București — Secția a IV-a civilă apreciază că
excepția de neconstituționalitate este întemeiată. Astfel, arată
că prin Decizia nr. 50 din 21 martie 2000, Curtea Constituțională
a reținut că o prevedere legală, prin care s-ar interzice — fie și
numai temporar — executarea unei hotărâri judecătorești ar
reprezenta o imixtiune a puterii legislative în procesul de
realizare a justiției, fiind contrară principiului constituțional al
separației puterilor în stat.
Judecătoria
Zalău
apreciază
că
excepția
de
neconstituționalitate este neîntemeiată.

MONITORUL OFICIAL AL ROMÂNIEI, PARTEA I, Nr. 528/27.VII.2011
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctele de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 1 alin. (1) și (2) și art. 3 din Ordonanța de urgență
a Guvernului nr. 71/2009 privind plata unor sume prevăzute în
titluri executorii având ca obiect acordarea de drepturi salariale
personalului din sectorul bugetar, publicată în Monitorul Oficial
al României, Partea I, nr. 416 din 18 iunie 2009. Art. 1 a fost
modificat prin art. I din Ordonanța de urgență a Guvernului
nr. 45/2010 pentru modificarea art. 1 din Ordonanța de urgență
a Guvernului nr. 71/2009 privind plata unor sume prevăzute în
titluri executorii având ca obiect acordarea de drepturi salariale
personalului din sectorul bugetar, publicată în Monitorul Oficial
al României, Partea I, nr. 337 din 20 mai 2010.
Prevederile criticate au următorul cuprins:
— Art. 1 alin. (1) și (2): ă(1) Plata sumelor prevăzute prin
hotărâri judecătorești având ca obiect acordarea unor drepturi
de natură salarială stabilite în favoarea personalului din sectorul
bugetar, devenite executorii până la data de 31 decembrie 2009,
se va realiza după o procedură de executare care începe astfel:
a) în anul 2012 se plătește 34% din valoarea titlului
executoriu;
b) în anul 2013 se plătește 33% din valoarea titlului
executoriu;
c) în anul 2014 se plătește 33% din valoarea titlului
executoriu.
(2) În cursul termenului prevăzut la alin. (1) orice procedură
de executare silită se suspendă de drept.”;
— Art. 3: ăPlățile restante la sumele aferente titlurilor
executorii aflate sub incidența prevederilor Ordonanței de
urgență a Guvernului nr. 75/2008 privind stabilirea de măsuri
pentru soluționarea unor aspecte financiare în sistemul justiției,
aprobată cu modificări prin Legea nr. 76/2009, și a prevederilor
Ordinului ministrului justiției, al ministrului economiei și finanțelor,
al președintelui Consiliului Superior al Magistraturii, al
președintelui Înaltei Curți de Casație și Justiție și al procurorului
general al Parchetului de pe lângă Înalta Curte de Casație și
Justiție nr. 1.859/C/2.484/26.650/131/3.774/C/2008 privind
modalitatea de eșalonare a plății sumelor prevăzute în titlurile
executorii emise până la intrarea în vigoare a Ordonanței de
urgență a Guvernului nr. 75/2008 privind stabilirea de măsuri
pentru soluționarea unor aspecte financiare în sistemul justiției
se execută cu respectarea prevederilor art. 1 și 2.”
Autorii excepției de neconstituționalitate susțin că textele de
lege criticate sunt contrare prevederilor constituționale ale
art. 15 alin. (2) privind neretroactivitatea legii, cu excepția legii
penale sau contravenționale mai favorabile, art. 16 privind
egalitatea în drepturi, art. 21 privind accesul liber la justiție,
art. 44 privind dreptul de proprietate privată și art. 115 alin. (4)
privind delegarea legislativă, precum și dispozițiilor art. 6 din

5

Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că asupra dispozițiilor Ordonanței de urgență a
Guvernului nr. 71/2009, cu modificările și completările ulterioare,
s-a pronunțat spre exemplu prin Decizia nr. 823 din 22 iunie
2010, publicată în Monitorul Oficial al României, Partea I, nr. 611
din 30 august 2010, prin Decizia nr. 188 din 2 martie 2010,
publicată în Monitorul Oficial al României, Partea I, nr. 237 din
14 aprilie 2010, Decizia nr. 712 din 25 mai 2010, publicată în
Monitorul Oficial al României, Partea I, nr. 416 din 22 iunie 2010
prin raportare la critici de neconstituționalitate similare cu cele
invocate în prezenta cauză, respingând excepția de
neconstituționalitate.
Cu acele prilejuri, Curtea a reținut — referitor la criticile de
neconstituționalitate extrinsecă — că susținerea potrivit căreia
Ordonanța de urgență a Guvernului nr. 71/2009 încalcă
prevederile art. 115 alin. (4) din Constituție este neîntemeiată.
Curtea, în jurisprudența sa, a statuat în mod constant că
situațiile extraordinare exprimă un grad mare de abatere de la
obișnuit sau comun, aspect întărit și prin adăugarea sintagmei
ăa căror reglementare nu poate fi amânată” (Decizia nr. 255 din
11 mai 2005, publicată în Monitorul Oficial al României, Partea I,
nr. 511 din 16 iunie 2005).
Curtea a mai arătat, prin Decizia nr. 1.008 din 7 iulie 2009,
publicată în Monitorul Oficial al României, Partea I, nr. 507 din
23 iulie 2009, că pentru îndeplinirea cerințelor prevăzute de
art. 115 alin. (4) din Constituție este necesară existența unei
stări de fapt obiective, cuantificabile, independente de voința
Guvernului, care pune în pericol un interes public.
Cu privire la criteriul obiectiv necesar pentru aprecierea
situației extraordinare, Curtea a reținut, cu prilejul pronunțării
Deciziei nr. 255 din 11 mai 2005, că ăinvocarea elementului de
oportunitate, prin definiție de natură subiectivă, căruia i se
conferă o eficiență contributivă determinantă a urgenței, ceea
ce, implicit, îl convertește în situație extraordinară, impune
concluzia că aceasta nu are, în mod necesar și univoc, caracter
obiectiv, ci poate da expresie și unor factori subiectivi, de
oportunitate [...]. Întrucât, însă, asemenea factori nu sunt
cuantificabili, afirmarea existenței situației extraordinare, în
temeiul lor sau prin convertirea lor într-o asemenea situație,
conferă acesteia un caracter arbitrar, de natură să creeze
dificultăți insurmontabile în legitimarea delegării legislative.
S-ar ajunge, astfel, ca un criteriu de constituționalitate — situația
extraordinară —, a cărui respectare este prin definiție supusă
controlului Curții, să fie, practic, sustras unui atare control, ceea
ce ar fi inadmisibil”.
Totodată, cu prilejul pronunțării Deciziei nr. 421 din 9 mai
2007, publicată în Monitorul Oficial al României, Partea I, nr. 367
din 30 mai 2007, Curtea Constituțională a statuat că ăurgența
reglementării nu echivalează cu existența situației extraordinare,
reglementarea operativă putându-se realiza și pe calea
procedurii obișnuite de legiferare”.
Mai mult, Curtea a statuat că nu se constituie într-o situație
extraordinară cazurile ăcu implicații financiare legate de punerea
în executare a hotărârilor judecătorești. Aceste aspecte țin de
oportunitatea adoptării reglementării” (Decizia nr. 104 din
20 ianuarie 2009, publicată în Monitorul Oficial al României,
Partea I, nr. 73 din 6 februarie 2009, și Decizia nr. 784 din 12 mai
2009, publicată în Monitorul Oficial al României, Partea I, nr. 466
din 7 iulie 2009).
Curtea a observat că Guvernul a motivat situația
extraordinară ca fiind determinată de:
— dificultățile întâmpinate cu privire la executarea hotărârilor
judecătorești având ca obiect drepturi de natură salarială
stabilite în favoarea personalului din sectorul bugetar;

6

MONITORUL OFICIAL AL ROMÂNIEI, PARTEA I, Nr. 528/27.VII.2011

— influența substanțială asupra bugetului de stat pe anul
2009 pe care o are executarea, în condițiile dreptului comun, a
titlurilor executorii;
— necesitatea menținerii echilibrelor bugetare și, în mod
implicit, nerespectarea angajamentelor interne și internaționale
asumate de Guvernul României, inclusiv în ceea ce privește
nivelul deficitului bugetar.
Având în vedere jurisprudența sa cu privire la art. 115 alin. (4)
din Constituție, Curtea a analizat fiecare dintre aceste motive
invocate de Guvern, pentru a stabili dacă implicațiile financiare
legate de punerea în executare a hotărârilor judecătorești, în
situația dată, se circumscriu situației extraordinare sau unor
elemente de oportunitate. O atare analiză este necesară pentru
a stabili dacă un considerent de principiu rezultat din
jurisprudența Curții Constituționale, în speță fiind vorba de
Decizia nr. 104 din 20 ianuarie 2009 și Decizia nr. 784 din 12 mai
2009, este aplicabil fără nicio circumstanțiere sau, din contră, în
funcție de circumstanțele speței să îi poată fi adăugat un corectiv
și să poată fi considerată ca fiind o situație extraordinară.
Astfel, prin Decizia nr. 1.414 din 4 noiembrie 2009, publicată
în Monitorul Oficial al României, Partea I, nr. 796 din
23 noiembrie 2009, Curtea a reținut că situația de criză
financiară mondială ar putea afecta, în lipsa unor măsuri
adecvate, stabilitatea economică a țării și, implicit, securitatea
națională. Aceasta este premisa de la care Curtea urmează să
analizeze relevanța motivelor invocate de Guvern în adoptarea
ordonanței de urgență criticate.
Primul motiv pentru justificarea situației extraordinare este
cel ce vizează dificultățile întâmpinate cu privire la executarea
hotărârilor judecătorești având ca obiect drepturi de natură
salarială stabilite în favoarea personalului din sectorul bugetar.
Un atare motiv privit ut singuli nu justifică existența unei situații
extraordinare, de aceea Curtea va proceda la analizarea și a
următoarelor două motive invocate de Guvern, respectiv
influența negativă pe care executarea titlurilor executorii le-ar
avea asupra bugetului de stat și creșterea deficitului bugetar.
Aceste ultime două motive sunt susținute de faptul că valoarea
titlurilor executorii având ca obiect drepturi de natură salarială
stabilite în favoarea personalului din sectorul bugetar este foarte
mare din moment ce nu este vorba despre titluri executorii
singulare sau care afectează un anume domeniu de activitate,
ci despre o chestiune sistemică, la nivel statal. Nici aceste
motive privite ut singuli nu justifică existența unei situații
extraordinare însă, privind toate cele 3 motive în mod cumulat și
plecând de la premisa constatată de către Curte prin Decizia
nr. 1.414 din 4 noiembrie 2009, Curtea Constituțională ajunge
la concluzia că, în cauza de față, există un grad mare de abatere
de la obișnuit, și anume de la condițiile concrete în care
executarea titlurilor executorii se face cu respectarea Codului
de procedură civilă, respectiv a Ordonanței Guvernului
nr. 22/2002 privind executarea obligațiilor de plată ale instituțiilor
publice, stabilite prin titluri executorii, publicată în Monitorul
Oficial al României, Partea I, nr. 81 din 1 februarie 2002, după
caz, astfel încât consideră că există o situație extraordinară în
sensul art. 115 alin. (4) din Constituție. Prin urmare, Curtea
constată că există o stare de fapt obiectivă, cuantificabilă și
independentă de voința Guvernului, care pune în pericol un
interes public, respectiv stabilitatea economică a statului român.
De asemenea, Curtea a constatat că ordonanța de urgență
a fost adoptată în vederea atenuării efectelor unei stări de criză
economică generalizată. O atare finalitate economică implica,
în mod necesar și neechivoc, o reglementare juridică primară,
rapidă, unitară și energică. În consecință, adoptarea măsurii
criticate reclama, în mod indubitabil, urgență; or, reglementarea
urgentă a situației rezultate în condițiile de criză economică nu
putea fi făcută în mod rapid și rezonabil nici prin asumarea
răspunderii Guvernului în fața Camerei Deputaților și a Senatului

asupra unui proiect de lege și nici prin adoptarea unui proiect
de lege cu procedura de urgență. În aceste condiții, pentru
conservarea stabilității economice a statului, singurul instrument
rămas la îndemâna Guvernului a fost adoptarea unei ordonanțe
de urgență.
Pentru aceste motive, Curtea a constatat că reglementarea
criticată îndeplinește exigențele urgenței prevăzute în art. 115
alin. (4) din Constituție.
Cu privire la criticile de neconstituționalitate intrinsecă,
Curtea a constatat, prin aceleași decizii, că și acestea sunt
neîntemeiate pentru următoarele motive:
Nu se poate reține existența niciunei discriminări între
debitori, în sensul că statul ca debitor și-ar aroga mai multe
drepturi decât debitorii persoane de drept privat în ceea ce
privește executarea hotărârilor judecătorești.
Curtea Europeană a Drepturilor Omului a statuat că o
deosebire de tratament juridic este discriminatorie atunci când
nu este justificată în mod obiectiv și rezonabil, aceasta
însemnând că nu urmărește un scop legitim sau nu păstrează
un raport rezonabil de proporționalitate între mijloacele folosite
și obiectivul avut în vedere (în acest sens, a se vedea hotărârile
pronunțate în cauzele ăAspecte privind regimul lingvistic în
școlile belgiene” împotriva Belgiei, 1968, Marckx împotriva
Belgiei, 1979, Rasmussen împotriva Danemarcei, 1984,
Abdulaziz, Cabales și Balkandali împotriva Regatului Unit, 1985,
Gaygusuz împotriva Austriei, 1996, Larkos împotriva Cipru,
1999, Bocancea și alții împotriva Moldovei, 2004). Totodată, în
conformitate cu jurisprudența Curții Europene a Drepturilor
Omului, statele beneficiază de o anumită marjă de apreciere în
a decide dacă și în ce măsură diferențele între diversele situații
similare justifică un tratament juridic diferit, iar scopul acestei
marje variază în funcție de anumite circumstanțe, de domeniu și
de context (în acest sens, a se vedea hotărârile pronunțate în
cauzele ăAspecte privind regimul lingvistic în școlile belgiene”
împotriva Belgiei, 1968, Gaygusuz împotriva Austriei, 1996,
Bocancea și alții împotriva Moldovei, 2004).
Or, în cauza de față, astfel cum s-a arătat și mai sus, măsura
contestată urmărește un scop legitim — asigurarea stabilității
economice a țării — și păstrează un raport rezonabil de
proporționalitate între mijloacele folosite și obiectivul avut în
vedere — executarea eșalonată a hotărârilor judecătorești în
cauză. Astfel, situația particulară ivită și motivată prin existența
unei situații extraordinare este una care reclamă o diferență
evidentă de tratament juridic.
În ceea ce privește invocarea art. 21 privind accesul liber la
justiție și la un proces echitabil, Curtea reține că, potrivit
jurisprudenței sale — Decizia nr. 458 din 31 martie 2009,
publicată în Monitorul Oficial al României, Partea I, nr. 256 din
17 aprilie 2009 —, ăprocesul civil parcurge două faze: judecata
și executarea silită, aceasta din urmă intervenind în cazul
hotărârilor susceptibile de a fi puse în executare cu ajutorul forței
de constrângere a statului sau a altor titluri executorii, în măsura
în care debitorul nu își execută de bunăvoie obligația”. Însă, așa
cum s-a arătat și mai sus, actul normativ criticat este o măsură
de natură să întărească finalitatea procesului judiciar, în sensul
că reprezintă un prim pas important al debitorului de a-și
executa creanța. Faptul că acesta își execută creanța într-o
perioadă de 3 ani nu reprezintă o durată excesivă a executării
unei hotărâri judecătorești, datorită caracterului sistemic al
problemelor apărute în legătură cu executarea titlurilor executorii
ale personalului bugetar. De altfel, chiar și Curtea Europeană a
Drepturilor Omului, soluționând cererea nr. 60.858/00 și
pronunțând decizia de admisibilitate din 17 septembrie 2002 în
Cauza Vasyl Petrovych Krapyvnytskiy împotriva Ucrainei, a
apreciat că un termen de 2 ani și 7 luni de executare a unei
hotărâri judecătorești nu este excesiv în condițiile concrete ale
cauzei, respectiv lipsa vădită de fonduri a unității militare

MONITORUL OFICIAL AL ROMÂNIEI, PARTEA I, Nr. 528/27.VII.2011
debitoare. Totodată, în Cauza Burdov împotriva Rusiei, 2002,
Curtea Europeană a Drepturilor Omului a apreciat că o
autoritate statală nu ar putea să invoce lipsa de lichidități pentru
a justifica refuzul de a executa o condamnare. Or, în cauza de
față, Guvernul român nu numai că nu refuză executarea
hotărârilor judecătorești, ci se obligă la plata eșalonată a
sumelor prevăzute prin acestea. Executarea eșalonată a unor
titluri executorii care au ca obiect drepturi bănești nu este
interzisă în niciun mod de Convenția pentru apărarea drepturilor
omului și a libertăților fundamentale; executarea uno icto
constituie doar o altă modalitate de executare, fără ca acest
lucru să însemne că este singura și unica posibilă modalitate de
executare pe care Guvernul o poate aplica.
În ceea ce privește dreptul de proprietate, Curtea Europeană
a Drepturilor Omului a statuat că despăgubirea recunoscută
printr-o decizie definitivă și executorie constituie un bun în
sensul art. 1 din Protocolul nr. 1 adițional la Convenția pentru
apărarea drepturilor omului și a libertăților fundamentale;
neexecutarea plății într-un termen rezonabil constituie deci o
atingere a dreptului reclamantului la respectarea bunurilor, ca și

7

faptul că lipsa de lichidități nu poate justifica un asemenea
comportament (Ambruosi împotriva Italiei, 2000, Burdov
împotriva Rusiei, 2002). Guvernul, prin adoptarea ordonanței de
urgență criticate, nu neagă existența și întinderea despăgubirilor
constatate prin hotărâri judecătorești și nu refuză punerea în
aplicare a acestora. Măsura criticată este mai degrabă una de
garantare a dreptului de proprietate asupra bunului dobândit în
sensul Convenției, fiind deci o aplicare a art. 44 alin. (2) din
Constituție, în condițiile unei crize financiare accentuate.
Critica referitoare la pretinsa încălcare a art. 15 alin. (2)
privind neretroactivitatea este evident neîntemeiată, întrucât
textul criticat se aplică pentru viitor, neexistând, în acest sens,
nicio urmă de îndoială, cum de altfel a statuat Curtea
Constituțională și prin Decizia nr. 206 din 4 martie 2010,
publicată în Monitorul Oficial al României, Partea I, nr. 313 din
13 mai 2010.
Având în vedere toate aceste considerente, Curtea constată
că atât soluțiile, cât și considerentele deciziilor menționate își
păstrează valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1 alin. (1) și (2) și art. 3 din Ordonanța de
urgență a Guvernului nr. 71/2009 privind plata unor sume prevăzute în titluri executorii având ca obiect acordarea de drepturi
salariale personalului din sectorul bugetar, excepție ridicată de Crina Roșan, Valentina Rusu, Florentina Simina Stanciu, Florentina
Valentina Pencu, Steluța Ivan și Monica Emilia Ciocoiu în Dosarul nr. 21.694/300/2009 al Tribunalului București — Secția a IV-a
civilă și de Aurelia Gui în Dosarul nr. 5.875/337/2009 al Judecătoriei Zalău.
Definitivă și general obligatorie.
Pronunțată în ședința publică din data de 22 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

CURTEA CONSTITUȚIONALĂ

D E C I Z I A Nr. 376
din 22 martie 2011

asupra excepției de neconstituționalitate a dispozițiilor art. 1 alin. (1), art. 3, art. 4 alin. (1) și (2),
art. 5 alin. (1) și (4) din Legea nr. 221/2009 privind condamnările cu caracter politic și măsurile
administrative asimilate acestora, pronunțate în perioada 6 martie 1945—22 decembrie 1989
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 5 alin. (1) și (4) din Legea nr. 221/2009,

excepție ridicată de Hettman Robert-Ludovic în Dosarul
nr. 1.927/108/2010 al Tribunalului Arad — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate, cu
referire la jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 9 iunie 2010, pronunțată în Dosarul
nr. 1.927/108/2010, Tribunalul Arad — Secția civilă a sesizat

8

MONITORUL OFICIAL AL ROMÂNIEI, PARTEA I, Nr. 528/27.VII.2011

Curtea Constituțională cu excepția de neconstituționalitate
a dispozițiilor art. 5 alin. (1) și (4) din Legea nr. 221/2009
privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, excepție ridicată de
Hettman Robert-Ludovic, într-o cauză având ca obiect
acordarea de despăgubiri în baza Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989.
În motivarea excepției de neconstituționalitate autorul
acesteia susține, în esență, că sintagma ăreferitoare la perioada
6 martie 1945—22 decembrie 1989” regăsită în cuprinsul art. 1
alin. (1), art. 3, art. 4 alin. (1) și (2), art. 5 alin. (1) și (4) din Legea
nr. 221/2009 creează o situație discriminatorie, întrucât exclude
din categoria persoanelor îndreptățite a beneficia de
despăgubirile conferite prin legea specială pe cele care au fost
supuse condamnărilor și măsurilor administrative cu caracter
politic luate după data de 23 august 1944 și până la instaurarea
oficială a regimului comunist din România, la data de 6 martie
1945. Există situații în care persoanele care au fost supuse unor
măsuri administrative cu caracter politic luate față de ele în
perioada 23 august 1944—6 martie 1945 au obținut
recunoașterea statutului de persoană condamnată sau față de
care s-a luat o măsură administrativă cu caracter politic conform
prevederilor Decretului-lege nr. 118/1990 privind acordarea unor
drepturi persoanelor persecutate din motive politice de dictatură
instaurată cu începere de la 6 martie 1945, precum și celor
deportate în străinătate ori constituite în prizonieri și ale
Ordonanței de Urgență a Guvernului nr. 214/1999 privind
acordarea calității de luptător în rezistența anticomunistă
persoanelor condamnate pentru infracțiuni săvârșite din motive
politice persoanelor împotriva cărora au fost dispuse, din motive
politice, măsuri administrative abuzive, precum și persoanelor
care au participat la acțiuni de împotrivire cu arme și de
răsturnare prin forță a regimului comunist instaurat în România.
Deși recunoașterea calității de persoane persecutate politic,
condamnate, deportate, internate în lagăre de muncă sau în
colonii a fost recunoscută de actele prevederile de lege
menționate anterior, aceste persoane nu pot beneficia de
prevederile Legii nr. 221/2009, întrucât prin folosirea sintagmei
în perioada 6 martie 1945—22 decembrie 1989 în cuprinsul
prevederilor art. 1 alin. (1), art. 3, art. 4 alin. (1) și (2), art. 5
alin. (1) și (4) sunt excluse din categoria persoanelor îndreptățite
de a beneficia de dispozițiile acestei legi cu caracter reparator.
Tribunalul Arad — Secția civilă opinează că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului pentru a-și exprima punctul de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum reiese
din încheierea de sesizare, îl constituie dispozițiile art. 5 alin. (1)
și (4) din Legea nr. 221/2009 privind condamnările cu caracter
politic și măsurile administrative asimilate acestora, pronunțate

în perioada 6 martie 1945—22 decembrie 1989, publicată în
Monitorul Oficial al României, Partea I, nr. 396 din 11 iunie 2009.
Din analiza considerentelor încheierii de sesizare, precum și a
notelor autorului excepției de neconstituționalitate reiese că
obiect al excepției îl constituie art. 1 alin. (1), art. 3, art. 4 alin. (1)
și (2), art. 5 alin. (1) și (4) din Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, publicată în Monitorul Oficial al României,
Partea I, nr. 396 din 11 iunie 2009.
Dispozițiile criticate au următorul cuprins:
— Art. 1 alin. (1): ă(1) Constituie condamnare cu caracter
politic orice condamnare dispusă printr-o hotărâre
judecătorească definitivă, pronunțată în perioada 6 martie
1945—22 decembrie 1989, pentru fapte săvârșite înainte de
data de 6 martie 1945 sau după această dată și care au avut
drept scop împotrivirea față de regimul totalitar instaurat la data
de 6 martie 1945.”;
— Art. 3: ăConstituie măsură administrativă cu caracter politic
orice măsură luată de organele fostei miliții sau securități, având
ca obiect dislocarea și stabilirea de domiciliu obligatoriu,
internarea în unități și colonii de muncă, stabilirea de loc de
muncă obligatoriu, dacă au fost întemeiate pe unul sau mai
multe dintre următoarele acte normative:
a) Decretul nr. 6 din 14 ianuarie 1950, Decretul nr. 60 din
10 martie 1950, Decretul nr. 257 din 3 iulie 1952, Decretul
nr. 258 din 22 august 1952, Decretul nr. 77 din 11 martie 1954
și Decretul nr. 89 din 17 februarie 1958;
b) Hotărârea Consiliului de Miniștri nr. 2/1950, Hotărârea
Consiliului de Miniștri nr. 1.154 din 26 octombrie 1950,
Hotărârea Consiliului de Miniștri nr. 344 din 15 martie 1951,
Hotărârea Consiliului de Miniștri nr. 326/1951, Hotărârea
Consiliului de Miniștri nr. 1.554 din 22 august 1952, Hotărârea
Consiliului de Miniștri nr. 337 din 11 martie 1954, Hotărârea
Consiliului de Miniștri nr. 237 din 12 februarie 1957, Hotărârea
Consiliului de Miniștri nr. 282 din 5 martie 1958 și Hotărârea
Consiliului de Miniștri nr. 1.108 din 2 august 1960;
c) Ordinul nr. 100/Cabinet din 3 aprilie 1950 al Direcțiunii
Generale a Securității Poporului;
d)
Ordinul
nr.
5/Cabinet/1948,
Ordinul
nr. 26.500/Cabinet/1948, Ordinul nr. 490/Cabinet/1952 și
Ordinul nr. 8/20/Cabinet/1952 ale Ministerului Afacerilor Interne;
e) deciziile nr. 200/1951, nr. 239/1952 și nr. 744/1952 ale
Ministerului Afacerilor Interne;
f) Ordinul nr. 838 din 4 decembrie 1952 al Ministerului
Securității Statului.”;
— Art. 4 alin. (1) și alin. (2): ă(1) Persoanele condamnate
penal în perioada 6 martie 1945—22 decembrie 1989 pentru
alte fapte decât cele prevăzute la art. 1 alin. (2) pot solicita
instanței de judecată să constate caracterul politic al
condamnării lor, potrivit art. 1 alin. (3). Cererea poate fi introdusă
și după decesul persoanei, de orice persoană fizică sau juridică
interesată ori, din oficiu, de parchetul de pe lângă tribunalul în
circumscripția căruia domiciliază persoana interesată.
(2) Persoanele care au făcut obiectul unor măsuri
administrative, altele decât cele prevăzute la art. 3, pot, de
asemenea, solicita instanței de judecată să constate caracterul
politic al acestora. Prevederile art. 1 alin. (3) se aplică în mod
corespunzător.”;
— Art. 5 alin. (1) și (4): ă(1) Orice persoană care a suferit
condamnări cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic, precum și, după decesul
acestei persoane, soțul sau descendenții acesteia până la
gradul al II-lea inclusiv pot solicita instanței prevăzute la art. 4
alin. (4), în termen de 3 ani de la data intrării în vigoare a
prezentei legi, obligarea statului la:
a) declarat neconstituțional prin Decizia nr. 1.354 din
20 octombrie 2010, publicată în Monitorul Oficial al României,

MONITORUL OFICIAL AL ROMÂNIEI, PARTEA I, Nr. 528/27.VII.2011
Partea I, nr. 761 din 15 noiembrie 2010, Decizia nr. 1.358 din
21 octombrie 2010 și Decizia nr. 1.360 din 21 octombrie 2010,
publicate în Monitorul Oficial al României, Partea I, nr. 761 din
15 noiembrie 2010;
b) acordarea de despăgubiri reprezentând echivalentul
valorii bunurilor confiscate prin hotărâre de condamnare sau ca
efect al măsurii administrative, dacă bunurile respective nu i-au
fost restituite sau nu a obținut despăgubiri prin echivalent în
condițiile Legii nr. 10/2001 privind regimul juridic al unor imobile
preluate în mod abuziv în perioada 6 martie 1945—
22 decembrie 1989, republicată, cu modificările și completările
ulterioare, sau ale Legii nr. 247/2005 privind reforma în
domeniile proprietății și justiției, precum și unele măsuri
adiacente, cu modificările și completările ulterioare;
c) repunerea în drepturi, în cazul în care prin hotărârea
judecătorească de condamnare s-a dispus decăderea din
drepturi sau degradarea militară.
[...]
(4) Prezenta lege se aplică și persoanelor cărora le-au fost
recunoscute drepturile prevăzute de Decretul-lege nr. 118/1990,
republicat, cu modificările și completările ulterioare, persoanelor
cărora li s-a recunoscut calitatea de luptător în rezistența
anticomunistă, potrivit Ordonanței de urgență a Guvernului
nr. 214/1999, aprobată cu modificări și completări prin Legea
nr. 568/2001, cu modificările și completările ulterioare, în
măsura în care se încadrează în prevederile art. 1, 3 și 4,
precum și persoanelor care au fost condamnate prin hotărâri
judecătorești pentru săvârșirea de infracțiuni la care face referire
prezenta lege și care au obținut desființarea, anularea sau
casarea hotărârilor de condamnare, ca urmare a exercitării
căilor extraordinare de atac, până la data intrării în vigoare a
prezentei legi, cu condiția să nu fi beneficiat de drepturile
prevăzute la alin. (1) lit. a), b) sau c).”
Autorul excepției de neconstituționalitate consideră că
prevederile legale pretins a fi încălcate contravin dispozițiilor
constituționale ale art. 16 alin. (1) potrivit cărora cetățenii sunt
egali în fața legii și a autorităților publice, precum și celor ale
art. 14 din Convenția europeană pentru apărarea drepturilor
omului și a libertăților fundamentale și ale art. 1 din Protocolul
nr. 12 la Convenție.
Examinând excepția de neconstituționalitate, Curtea
constată că autorul excepției este nemulțumit de faptul că Legea
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, se referă doar la perioada
ă6 martie 1945—22 decembrie 1989” și exclude din categoria
persoanelor îndreptățite de a beneficia de dispozițiile acestei
legi, cu caracter reparator, pe cele care au fost supuse
condamnărilor și măsurilor administrative cu caracter politic

9

luate după data de 23 august 1944 și până la instaurarea oficială
a regimului comunist din România, la data de 6 martie 1945,
deși calitatea de persoane persecutate politic, condamnate,
deportate, internate în lagăre de muncă sau în colonii a fost
recunoscută prin prevederile Decretului-lege nr. 118/1990 și ale
Ordonanței de urgență a Guvernului nr. 214/1999.
Curtea observă că prevederile criticate fac parte din
categoria actelor normative prin care s-a legiferat în domeniul
măsurilor reparatorii ce se acordă persoanelor privind
condamnările cu caracter politic și măsurile administrative
asimilate acestora.
De asemenea, Curtea constată că legiuitorul este liber să
opteze atât în privința măsurilor reparatorii, cât și a întinderii și
a modalității de acordare a acestora, în funcție de situația
concretă a persoanelor îndreptățite de a beneficia de aceste
despăgubiri, fără ca prin aceasta să se instituie un tratament
juridic diferit pentru categoriile de cetățeni aflate în situații
identice.
Criteriul temporal avut în vedere prin această lege
reparatorie pentru a se constata caracterul politic al condamnării
sau al măsurii administrative asimilate acesteia este departe de
a fi unul aleatoriu sau arbitrar (ad similis a se vedea Decizia
nr. 422 din 15 aprilie 2010, publicată în Monitorul Oficial al
României, Partea I, nr. 349 din 27 mai 2010).
Momentul 6 martie 1945 marchează instaurarea dictaturii
comuniste, iar 22 decembrie 1989 vizează sfârșitul acesteia în
România. Prin urmare, perioada 6 martie 1945—22 decembrie
1989 este circumscrisă în totalitate perioadei dictaturii
comuniste, astfel încât opțiunea legiuitorului de a edicta o lege
reparatorie numai în privința persoanelor aflate în ipoteza art. 1
din lege este una justificată în mod obiectiv și rațional.
Așadar, este neîntemeiată critica potrivit căreia sintagma
ăreferitoare la perioada 6 martie 1945—22 decembrie 1989”,
regăsită în cuprinsul Legii nr. 221/2009, creează o situație
discriminatorie întrucât exclude din categoria persoanelor
îndreptățite a beneficia de despăgubirile conferite prin legile
speciale, respectiv Decretul-lege nr. 118/1990 și Ordonanța de
urgență a Guvernului nr. 214/1999, pe cele care au fost supuse
condamnărilor și măsurilor administrative cu caracter politic
luate după data de 23 august 1944 și până la instaurarea oficială
a regimului comunist din România, la data de 6 martie 1945,
legiuitorul fiind îndreptățit ca pentru situații deosebite să aplice
un tratament juridic diferit. De altfel, în jurisprudența sa, Curtea
Constituțională a statuat că egalitatea nu este sinonimă cu
uniformitatea, astfel încât, dimpotrivă, pentru situații diferite,
justificate obiectiv și rațional, trebuie să corespundă un
tratament juridic diferit, spre exemplu Decizia nr. 126 din 4 iulie
2000, publicată în Monitorul Oficial al României, Partea I, nr. 447
din 11 septembrie 2000.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1 alin. (1), art. 3, art. 4 alin. (1) și (2), art. 5
alin. (1) și (4) din Legea nr. 221/2009 privind condamnările cu caracter politic și măsurile administrative asimilate acestora,
pronunțate în perioada 6 martie 1945—22 decembrie 1989, excepție ridicată de Robert-Ludovic Hettman în Dosarul
nr. 1.927/108/2010 al Tribunalului Arad — Secția civilă.
Definitivă și general obligatorie.
Pronunțată în ședința publică din data de 22 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

10

MONITORUL OFICIAL AL ROMÂNIEI, PARTEA I, Nr. 528/27.VII.2011
CURTEA CONSTITUȚIONALĂ

D E C I Z I A Nr. 405
din 24 martie 2011

referitoare la excepția de neconstituționalitate a dispozițiilor art. 5 alin. (1) lit. a) teza întâi
din Legea nr. 221/2009 privind condamnările cu caracter politic și măsurile administrative
asimilate acestora, pronunțate în perioada 6 martie 1945—22 decembrie 1989
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ionița Cochințu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 5 alin. (1) lit. a) din Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, excepție ridicată de Maria Veronica Lang
în Dosarul nr. 2.759/83/2010 al Tribunalului Satu Mare — Secția
civilă.
La apelul nominal se constată lipsa părților, față de care
procedura de citare a fost legal îndeplinită. Se prezintă domnul
Dumitraș Ioan, interpret autorizat de limba maghiară.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, cu referire la jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 3 septembrie 2010, pronunțată în Dosarul
nr. 2.759/83/2010, Tribunalul Satu Mare — Secția civilă, a
sesizat Curtea Constituțională cu excepția de
neconstituționalitate a prevederilor art. 5 alin. (1) lit. a) din
Legea nr. 221/2009 privind condamnările cu caracter politic
și măsurile administrative asimilate acestora, pronunțate în
perioada 6 martie 1945—22 decembrie 1989, excepție ridicată
de Maria Veronica Lang cu ocazia soluționării unei cauze civile
având ca obiect pretenții daune morale.
În motivarea excepției de neconstituționalitate autorul
acesteia susține că art. 5 alin. (1) lit. a) din Legea nr. 221/2009,
astfel cum a fost modificat prin Ordonanța de urgență a
Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, este neconstituțional deoarece restrânge
categoriile de moștenitori beneficiari ai despăgubirilor prevăzute
prin Legea nr. 221/2009 privind condamnările cu caracter politic
și măsurile administrative asimilate acestora, pronunțate în
perioada 6 martie 1945—22 decembrie 1989.
Tribunalul Satu Mare — Secția civilă opinează în sensul
admiterii excepției de neconstituționalitate.

Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctul de vedere
asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum rezultă
din încheierea de sesizare, îl constituie prevederile art. 5 alin. (1)
lit. a) din Legea nr. 221/2009 privind condamnările cu caracter
politic și măsurile administrative asimilate acestora, pronunțate
în perioada 6 martie 1945—22 decembrie 1989, publicată în
Monitorul Oficial al României, Partea I, nr. 396 din 11 iunie 2009,
care aveau următoarea redactare:
— Art. 5 alin. (1) lit. a): ă(1) Orice persoană care a suferit
condamnări cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic, precum și, după decesul
acestei persoane, soțul sau descendenții acesteia până la
gradul al II-lea inclusiv pot solicita instanței de judecată, în
termen de 3 ani de la data intrării în vigoare a prezentei legi,
obligarea statului la:
a) acordarea unor despăgubiri pentru prejudiciul moral suferit
prin condamnare. La stabilirea cuantumului despăgubirilor se va
ține seama și de măsurile reparatorii deja acordate persoanelor
în cauză în temeiul Decretului-lege nr. 118/1990 privind
acordarea unor drepturi persoanelor persecutate din motive
politice de dictatura instaurată cu începere de la 6 martie 1945,
precum și celor deportate în străinătate ori constituite în
prizonieri, republicat, cu modificările și completările ulterioare,
și al Ordonanței de urgență a Guvernului nr. 214/1999, aprobată
cu modificări și completări prin Legea nr. 568/2001, cu
modificările și completările ulterioare;”.
Dispozițiile art. 5 alin. (1) lit. a) din Legea nr. 221/2009 au
fost modificate prin art. I pct. 1 din Ordonanța de urgență a
Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, publicată în Monitorul Oficial al României,
Partea I, nr. 446 din 1 iulie 2010, dispozițiile modificatoare având
următoarea redactare:
ăArt. I. — Legea nr. 221/2009 privind condamnările cu
caracter politic și măsurile administrative asimilate acestora,

MONITORUL OFICIAL AL ROMÂNIEI, PARTEA I, Nr. 528/27.VII.2011
pronunțate în perioada 6 martie 1945—22 decembrie 1989,
publicată în Monitorul Oficial al României, Partea I, nr. 396 din
11 iunie 2009, se modifică și se completează după cum
urmează:
1. La articolul 5 alineatul (1), litera a) se modifică și va avea
următorul cuprins:
«a) acordarea unor despăgubiri pentru prejudiciul moral
suferit prin condamnare în cuantum de până la:
1. 10.000 de euro pentru persoana care a suferit
condamnarea cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic;
2. 5.000 de euro pentru soțul/soția și descendenții de
gradul I;
3. 2.500 de euro pentru descendenții de gradul al II-lea; [...]»”
Curtea constată că art. I pct. 1 din Ordonanța de urgență a
Guvernului nr. 62/2010 modifică și completează dispozițiile de
lege criticate, prin introducerea a 3 puncte ce stabilesc plafoane
maxime ale cuantumului despăgubirilor, iar fraza a doua a art. 5
alin. (1) lit. a) din lege a fost preluată și completată prin art. I
pct. 2 din Ordonanța de urgență a Guvernului nr. 62/2010
referitor la introducerea unui nou alineat al art. 5, și anume
alin. (11).
Potrivit art. 62 din Legea nr. 24/2000 privind normele de
tehnică legislativă pentru elaborarea actelor normative,
republicată în Monitorul Oficial al României, Partea I, nr. 260 din
21 aprilie 2010, dispozițiile de modificare și de completare se
încorporează, de la data intrării lor în vigoare, în actul de bază,
identificându-se cu acesta.
Curtea observă că dispozițiile art. 5 alin. (1) lit. a) din Legea
nr. 221/2009, astfel cum au fost modificate și completate prin
art. I pct. 1 din Ordonanța de urgență a Guvernului nr. 62/2010,
cuprind două soluții legislative distincte, și anume: pe de o parte,
teza întâi privind acordarea unor despăgubiri (soluție legislativă
preluată și de dispozițiile modificatoare), iar pe de altă parte,
teza a doua, adică pct. 1—3 ale lit. a), referitoare la plafonarea
cuantumului acestor despăgubiri (soluție legislativă introdusă
prin dispozițiile modificatoare).
Întrucât în cauza de față autorul excepției de
neconstituționalitate critică faptul că soluția legislativă de
acordare a despăgubirilor [soluție cuprinsă și de dispozițiile
art. 5 alin. (1) lit. a) din Legea nr. 221/2009, în forma anterioară

11

modificării] se aplică doar anumitor categorii de moștenitori,
Curtea constată că obiect al excepției de neconstituționalitate îl
constituie, așadar, numai dispozițiile art. 5 alin. (1) lit. a) teza
întâi din Legea nr. 221/2009, modificate prin art. XIII din Legea
nr. 202/2010 privind unele măsuri pentru accelerarea soluționării
proceselor, publicată în Monitorul Oficial al României, Partea I,
nr. 714 din 26 octombrie 2010, care au următorul cuprins:
ă(1) Orice persoană care a suferit condamnări cu caracter
politic în perioada 6 martie 1945—22 decembrie 1989 sau care
a făcut obiectul unor măsuri administrative cu caracter politic,
precum și, după decesul acestei persoane, soțul sau
descendenții acesteia până la gradul al II-lea inclusiv pot solicita
instanței prevăzute la art. 4 alin. (4), în termen de 3 ani de la
data intrării în vigoare a prezentei legi, obligarea statului la:
a) acordarea unor despăgubiri pentru prejudiciul moral suferit
prin condamnare în cuantum de până la:
[...].”
Autorul excepției de neconstituționalitate susține că
prevederile de lege criticate contravin dispozițiilor constituționale
ale art. 46 privind dreptul la moștenire și art. 73 alin. (3) lit. m
referitor la regimul juridic general al proprietății.
Examinând excepția de neconstituționalitate, Curtea
constată că, ulterior sesizării sale, prin Decizia nr. 1.354 din
20 octombrie 2010, publicată în Monitorul Oficial al României,
Partea I, nr. 761 din 15 noiembrie 2010, Curtea Constituțională
a admis excepția de neconstituționalitate ridicată direct de
Avocatul Poporului și a constatat că dispozițiile art. I pct. 1 și
art. II din Ordonanța de urgență nr. 62/2010 — prin care se
plafonează despăgubirile prevăzute de art. 5 alin. (1) lit. a) din
Legea nr. 221/2009 — sunt neconstituționale în raport cu criticile
formulate.
Totodată, prin deciziile nr. 1.358 din 21 octombrie 2010 și
nr. 1.360 din 21 octombrie 2010, publicate în Monitorul Oficial
al României, Partea I, nr. 761 din 15 noiembrie 2010, Curtea
Constituțională a admis excepția de neconstituționalitate și a
constatat că dispozițiile art. 5 alin. (1) lit. a) teza întâi din Legea
nr. 221/2009 sunt neconstituționale.
Or, potrivit art. 29 alin. (3) din Legea nr. 47/1992 ăNu pot face
obiectul
excepției
prevederile
constatate
ca
fiind
neconstituționale printr-o decizie anterioară a Curții
Constituționale”.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a dispozițiilor art. 5 alin. (1) lit. a) teza întâi din Legea
nr. 221/2009 privind condamnările cu caracter politic și măsurile administrative asimilate acestora, pronunțate în perioada 6 martie
1945—22 decembrie 1989, excepție ridicată de Maria Veronica Lang în Dosarul nr. 2.759/83/2010 al Tribunalului Satu Mare —
Secția civilă.
Definitivă și general obligatorie.
Pronunțată în ședința publică din data de 24 martie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu

12

MONITORUL OFICIAL AL ROMÂNIEI, PARTEA I, Nr. 528/27.VII.2011
CURTEA CONSTITUȚIONALĂ

D E C I Z I A Nr. 546
din 28 aprilie 2011

referitoare la excepția de neconstituționalitate a prevederilor Ordonanței de urgență a Guvernului
nr. 24/2008 privind accesul la propriul dosar și deconspirarea Securității,
precum și ale Legii nr. 293/2008 pentru aprobarea Ordonanței de urgență a Guvernului nr. 24/2008
privind accesul la propriul dosar și deconspirarea Securității
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 24/2008
privind accesul la propriul dosar și deconspirarea Securității,
excepție ridicată de Ion Enache în Dosarul nr. 10.266/2/2009 al
Curții de Apel București — Secția a VIII-a contencios
administrativ și fiscal și care formează obiectul Dosarului Curții
Constituționale nr. 3.258D/2010.
La apelul nominal răspunde consilierul juridic Mihaela Jugaru
pentru Consiliul Național pentru Studierea Arhivelor Securității,
cu delegația depusă în ședința publică, lipsind autorul excepției
de neconstituționalitate, față de care procedura de citare a fost
legal îndeplinită.
Curtea dispune a se face apelul și în Dosarul
nr. 3.530D/2010,
având
ca
obiect
excepția
de
neconstituționalitate a prevederilor Ordonanței de urgență a
Guvernului nr. 24/2008, precum și ale Legii nr. 293/2008 pentru
aprobarea Ordonanței de urgență a Guvernului nr. 24/2008
privind accesul la propriul dosar și deconspirarea Securității,
ridicată de Valentin Vasilescu în Dosarul nr. 10.582/2/2009 al
Curții de Apel București — Secția a VIII-a contencios
administrativ și fiscal.
La apelul nominal răspunde, pentru autorul excepției de
neconstituționalitate, avocatul Mihai Ștreangă, cu împuternicire
avocațială depusă în ședința publică, precum și consilierul juridic
Mihaela Jugaru pentru Consiliul Național pentru Studierea
Arhivelor Securității, cu delegația depusă în ședința publică.
Procedura de citare a fost legal îndeplinită.
Curtea dispune a se face apelul și în Dosarul
nr. 3.536D/2010 și în Dosarul nr. 3.537D/2010, având ca obiect
excepția de neconstituționalitate a prevederilor Ordonanței de
urgență a Guvernului nr. 24/2008, excepție ridicată de Elena
Arsene în Dosarul nr. 10.477/2/2009 și de Cornel Vrăbeț în
Dosarul nr. 8.030/2/2009, ambele ale Curții de Apel București —
Secția a VIII-a contencios administrativ și fiscal.
La apelul nominal răspunde consilierul juridic Mihaela Jugaru
pentru Consiliul Național pentru Studierea Arhivelor Securității,
cu delegația depusă în ședința publică, lipsind autorii excepției

de neconstituționalitate, față de care procedura de citare a fost
legal îndeplinită.
Curtea dispune a se face apelul și în Dosarul
nr. 3.796D/2010,
având
ca
obiect
excepția
de
neconstituționalitate a prevederilor Ordonanței de urgență a
Guvernului nr. 24/2008, precum și ale Legii nr. 293/2008 pentru
aprobarea Ordonanței de urgență a Guvernului nr. 24/2008
privind accesul la propriul dosar și deconspirarea Securității,
ridicată de Dumitru Gurgui în Dosarul nr. 1.890/2/2009 al Curții
de Apel București — Secția a VIII-a contencios administrativ și
fiscal.
La apelul nominal răspunde autorul excepției de
neconstituționalitate, asistat de avocatul Viorel Răzvan Bălan,
cu împuternicire avocațială depusă în ședința publică, precum și
consilierul juridic Mihaela Jugaru pentru Consiliul Național
pentru Studierea Arhivelor Securității, cu delegația depusă în
ședința publică. Procedura de citare a fost legal îndeplinită.
Curtea dispune a se face apelul și în Dosarul
nr. 4.267D/2010, în Dosarul nr. 4.354D/2010, în Dosarul
nr. 4.397D/2010 și în Dosarul nr. 4.761D/2010 având ca obiect
excepția de neconstituționalitate a prevederilor Ordonanței de
urgență a Guvernului nr. 24/2008, excepție ridicată de Ioan Pop
în Dosarul nr. 10.387/2/2009, de Gheorghe Antonovici în
Dosarul nr. 2.586/2/2010, de Dumitru Manole în Dosarul
nr. 11.446/2/2009, toate ale Curții de Apel București — Secția
a VIII-a contencios administrativ și fiscal, și de Paul Pavel în
Dosarul nr. 9.949/2/2009 al Înaltei Curți de Casație și Justiție —
Secția contencios administrativ și fiscal.
La apelul nominal răspunde, în Dosarul nr. 4.397D/2010,
autorul excepției de neconstituționalitate, prin avocatul Viorel
Spânu, cu împuternicire avocațială depusă în ședința publică,
precum și, în toate dosarele, consilierul juridic Mihaela Jugaru
pentru Consiliul Național pentru Studierea Arhivelor Securității,
cu delegația depusă în ședința publică, lipsind ceilalți autori ai
excepției de neconstituționalitate, față de care procedura de
citare a fost legal îndeplinită.
Curtea dispune a se face apelul și în Dosarul
nr. 4.772D/2010,
având
ca
obiect
excepția
de
neconstituționalitate a prevederilor Ordonanței de urgență a
Guvernului nr. 24/2008, precum și ale Legii nr. 293/2008 pentru
aprobarea Ordonanței de urgență a Guvernului nr. 24/2008
privind accesul la propriul dosar și deconspirarea Securității,
ridicată de Elena Basarab în Dosarul nr. 11.821/2/2009 al Curții
de Apel București — Secția a VIII-a contencios administrativ și
fiscal.
La apelul nominal răspunde autorul excepției de
neconstituționalitate Elena Basarab și consilierul juridic Mihaela
Jugaru pentru Consiliul Național pentru Studierea Arhivelor
Securității, cu delegația depusă în ședința publică. Procedura
de citare a fost legal îndeplinită.

MONITORUL OFICIAL AL ROMÂNIEI, PARTEA I, Nr. 528/27.VII.2011
Curtea, din oficiu, pune în discuție conexarea dosarelor.
Avocatul Mihai Ștreangă, avocatul Viorel Răzvan Bălan,
Dumitru Gurgui, avocatul Viorel Spânu, Elena Basarab și
consilierul juridic al Consiliului Național pentru Studierea
Arhivelor Securității sunt de acord cu conexarea.
Reprezentantul Ministerului Public susține că nu se opune
conexării cauzelor.
Curtea, având în vedere identitatea de obiect a cauzelor, în
temeiul art. 14 și al art. 53 alin. (5) din Legea nr. 47/1992 privind
organizarea și funcționarea Curții Constituționale, raportate la
art. 164 din Codul de procedură civilă, dispune conexarea
dosarelor nr. 3.530D/2010, nr. 3.536D/2010, nr. 3.537D/2010,
nr. 3.796D/2010, nr. 4.267D/2010, nr. 4.354D/2010,
nr. 4.397D/2010, nr. 4.761D/2010 și nr. 4.772D/2010 la Dosarul
nr. 3.528D/2010, care a fost primul înregistrat.
Cauza fiind în stare de judecată, președintele Curții acordă
cuvântul avocatului autorului excepției de neconstituționalitate
Valentin Vasilescu, care solicită admiterea acesteia.
De asemenea, avocatul autorului excepției de
neconstituționalitate Dumitru Gurgui solicită admiterea acesteia,
astfel cum a fost formulată în fața instanței judecătorești,
susținând că, și după modificările legislative survenite în
materie, Consiliul Național pentru Studierea Arhivelor Securității
are atribuții jurisdicționale, ceea ce contravine dispozițiilor art. 21
din Constituție.
Avocatul autorului excepției de neconstituționalitate Dumitru
Manole solicită admiterea acesteia, susținând că Ordonanța de
urgență a Guvernului nr. 24/2008 este neconstituțională, chiar
dacă a fost aprobată ulterior prin lege.
Autorul excepției de neconstituționalitate Elena Basarab
solicită Curții Constituționale admiterea acesteia.
Consilierul juridic al Consiliului Național pentru Studierea
Arhivelor Securității solicită respingerea excepției de
neconstituționalitate, invocând în acest sens jurisprudența
constantă a Curții Constituționale, potrivit căreia Consiliul
Național pentru Studierea Arhivelor Securității nu mai are
atribuții jurisdicționale.
Reprezentantul Ministerului Public pune concluzii de
respingere a excepției de neconstituționalitate, ca neîntemeiată.
În acest sens, invocă Decizia Curții Constituționale
nr. 1.377/2010.
C U R T E A,

având în vedere actele și lucrările dosarelor, constată
următoarele:
Prin Încheierea din 9 iunie 2010, pronunțată în Dosarul
nr. 10.266/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor Ordonanței de urgență a Guvernului
nr. 24/2008 privind accesul la propriul dosar și
deconspirarea Securității. Excepția de neconstituționalitate a
fost ridicată de pârâtul Ion Enache într-o cauză de contencios
administrativ având ca obiect soluționarea acțiunii în constatare
formulate de Consiliul Național pentru Studierea Arhivelor
Securității.
Prin Încheierea din 8 iunie 2010, pronunțată în Dosarul
nr. 10.582/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor Ordonanței de urgență a Guvernului
nr. 24/2008 privind accesul la propriul dosar și

13

deconspirarea Securității și ale Legii nr. 293/2008 pentru
aprobarea Ordonanței de urgență a Guvernului nr. 24/2008
privind accesul la propriul dosar și deconspirarea
Securității. Excepția de neconstituționalitate a fost ridicată de
pârâtul Valentin Vasilescu într-o cauză de contencios
administrativ având ca obiect soluționarea acțiunii în constatare
formulate de Consiliul Național pentru Studierea Arhivelor
Securității.
Prin Încheierea din 17 iunie 2010, pronunțată în Dosarul
nr. 10.477/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor Ordonanței de urgență a Guvernului
nr. 24/2008 privind accesul la propriul dosar și
deconspirarea Securității. Excepția de neconstituționalitate a
fost ridicată de pârâta Elena Arsene într-o cauză de contencios
administrativ având ca obiect soluționarea acțiunii în constatare
formulate de Consiliul Național pentru Studierea Arhivelor
Securității.
Prin Încheierea din 10 martie 2010, pronunțată în Dosarul
nr. 8.030/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor Ordonanței de urgență a Guvernului
nr. 24/2008 privind accesul la propriul dosar și
deconspirarea Securității, aprobată cu modificări prin Legea
nr. 293/2008. Excepția de neconstituționalitate a fost ridicată de
pârâtul Cornel Vrăbeț într-o cauză de contencios administrativ
având ca obiect soluționarea acțiunii în constatare formulate de
Consiliul Național pentru Studierea Arhivelor Securității.
Prin Încheierea din 14 aprilie 2010, pronunțată în Dosarul
nr. 1.890/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor Ordonanței de urgență a Guvernului
nr. 24/2008 privind accesul la propriul dosar și
deconspirarea Securității și ale Legii nr. 293/2008 pentru
aprobarea Ordonanței de urgență a Guvernului nr. 24/2008
privind accesul la propriul dosar și deconspirarea
Securității. Excepția de neconstituționalitate a fost ridicată de
pârâtul Dumitru Gurgui într-o cauză de contencios administrativ
având ca obiect soluționarea acțiunii în constatare formulate de
Consiliul Național pentru Studierea Arhivelor Securității.
Prin Încheierea din 30 septembrie 2010, pronunțată în
Dosarul nr. 10.387/2/2009, Curtea de Apel București — Secția
a VIII-a contencios administrativ și fiscal a sesizat Curtea
Constituțională cu excepția de neconstituționalitate a
prevederilor Ordonanței de urgență a Guvernului
nr. 24/2008 privind accesul la propriul dosar și
deconspirarea Securității, aprobată prin Legea nr. 293/2008
pentru aprobarea Ordonanței de urgență a Guvernului
nr. 24/2008 privind accesul la propriul dosar și
deconspirarea Securității. Excepția de neconstituționalitate a
fost ridicată de pârâtul Ioan Pop într-o cauză de contencios
administrativ având ca obiect soluționarea acțiunii în constatare
formulate de Consiliul Național pentru Studierea Arhivelor Securității.
Prin Încheierea din 13 octombrie 2010, pronunțată în Dosarul
nr. 2.586/2/2010, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor Ordonanței de urgență a Guvernului
nr. 24/2008 privind accesul la propriul dosar și

14

MONITORUL OFICIAL AL ROMÂNIEI, PARTEA I, Nr. 528/27.VII.2011

deconspirarea Securității. Excepția de neconstituționalitate a
fost ridicată de pârâtul Gheorghe Antonovici într-o cauză de
contencios administrativ având ca obiect soluționarea acțiunii în
constatare formulate de Consiliul Național pentru Studierea
Arhivelor Securității.
Prin Încheierea din 11 octombrie 2010, pronunțată în Dosarul
nr. 11.446/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor Ordonanței de urgență a Guvernului
nr. 24/2008 privind accesul la propriul dosar și
deconspirarea Securității. Excepția de neconstituționalitate a
fost ridicată de pârâtul Dumitru Manole într-o cauză de
contencios administrativ având ca obiect soluționarea acțiunii în
constatare formulate de Consiliul Național pentru Studierea
Arhivelor Securității.
Prin Încheierea din 2 decembrie 2010, pronunțată în Dosarul
nr. 9.949/2/2009, Înalta Curte de Casație și Justiție — Secția
contencios administrativ și fiscal a sesizat Curtea
Constituțională cu excepția de neconstituționalitate a
prevederilor Ordonanței de urgență a Guvernului
nr. 24/2008 privind accesul la propriul dosar și
deconspirarea Securității. Excepția de neconstituționalitate a
fost ridicată de recurentul Paul Pavel într-o cauză de contencios
administrativ având ca obiect soluționarea recursului declarat
împotriva sentinței prin care s-a admis cererea formulată de
Consiliul Național pentru Studierea Arhivelor Securității și s-a
constatat calitatea acestuia de lucrător al Securității.
Prin Încheierea din 5 octombrie 2010, pronunțată în Dosarul
nr. 11.821/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor Ordonanței de urgență a Guvernului
nr. 24/2008 privind accesul la propriul dosar și
deconspirarea Securității și ale Legii nr. 293/2008 pentru
aprobarea Ordonanței de urgență a Guvernului nr. 24/2008
privind accesul la propriul dosar și deconspirarea
Securității. Excepția de neconstituționalitate a fost ridicată de
pârâta Elena Basarab într-o cauză de contencios administrativ
având ca obiect soluționarea acțiunii în constatare formulate de
Consiliul Național pentru Studierea Arhivelor Securității.
În motivarea excepției de neconstituționalitate autorii
acesteia susțin, în esență, că prevederile Ordonanței de urgență
a Guvernului nr. 24/2008 și ale Legii nr. 293/2008 sunt
neconstituționale, deoarece încalcă prezumția de nevinovăție,
creând premisele unei forme de răspundere morală și juridică,
fără a se stabili vreo formă de vinovăție. Totodată, dispozițiile
criticate acordă atribuții jurisdicționale Consiliului Național pentru
Studierea Arhivelor Securității, care trebuie să fie doar o
autoritate administrativă autonomă. Or, Ordonanța de urgență
a Guvernului nr. 24/2008 creează posibilitatea acestui consiliu
de a se substitui unei instanțe judecătorești, prin faptul că
structurile sale interne, inclusiv colegiul, emit evaluări și
constatări care sunt de competența unei instanțe judecătorești,
iar foștii lucrători ai Securității nu au dreptul de a se apăra în fața
Colegiului Consiliului Național pentru Studierea Arhivelor
Securității. De asemenea, Consiliul Național pentru Studierea
Arhivelor Securității se subrogă și instituției Avocatului Poporului,
care este creată special pentru apărarea drepturilor și libertăților
persoanelor fizice.

Totodată, se susține că prin adoptarea Ordonanței de
urgență a Guvernului nr. 24/2008 au fost încălcate prevederile
art. 115 alin. (4) și (6) din Constituție, neexistând o situație
extraordinară care a determinat emiterea acestui act normativ,
ce a afectat drepturi fundamentale.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată, deoarece prin
Ordonanța de urgență a Guvernului nr. 24/2008 s-a realizat o
modificare esențială a regimului juridic aplicabil persoanelor
verificate sub aspectul constatării calității de lucrător sau de
colaborator al Securității, precum și o reconfigurare a Consiliului
Național pentru Studierea Arhivelor Securității, ca autoritate
autonomă, lipsită de atribuții jurisdicționale, ale cărei acte privind
accesul la propriul dosar și deconspirarea Securității să fie
supuse controlului instanțelor de judecată.
Înalta Curte de Casație și Justiție — Secția contencios
administrativ și fiscal consideră că dispozițiile criticate sunt
constituționale.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, susținerile părților prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile Ordonanței de urgență a Guvernului nr. 24/2008
privind accesul la propriul dosar și deconspirarea Securității,
publicată în Monitorul Oficial al României, Partea I, nr. 182 din
10 martie 2008, precum și ale Legii nr. 293/2008 pentru
aprobarea Ordonanței de urgență a Guvernului nr. 24/2008
privind accesul la propriul dosar și deconspirarea Securității,
lege publicată în Monitorul Oficial al României, Partea I, nr. 800
din 28 noiembrie 2008.
Autorii excepției de neconstituționalitate consideră că
prevederile criticate contravin dispozițiilor constituționale ale
art. 11 privind dreptul internațional și dreptul intern, ale art. 15
alin. (2) privind principiul neretroactivității legii, ale art. 16 privind
egalitatea în fața legii, ale art. 20 referitoare la tratatele
internaționale privind drepturile omului, ale art. 21 privind
accesul liber la justiție, ale art. 23 alin. (11) privind prezumția de
nevinovăție, ale art. 24 privind dreptul la apărare, ale art. 30
alin. (6) privind libertatea de exprimare, ale art. 52 alin. (1)
privind dreptul persoanei vătămate de o autoritate publică, ale
art. 58 alin. (1) privind numirea și rolul Avocatului Poporului, ale
art. 108 alin. (3) privind emiterea ordonanțelor Guvernului în
temeiul unei legi speciale de abilitare, ale art. 115 alin. (4) și (6)
privind cerințele de adoptare a ordonanțelor de urgență ale
Guvernului, ale art. 124 alin. (2) privind instanțele judecătorești,
ale art. 126 alin. (5) privind interzicerea înființării de instanțe

MONITORUL OFICIAL AL ROMÂNIEI, PARTEA I, Nr. 528/27.VII.2011
extraordinare, ale art. 130 privind poliția instanțelor și ale
art. 131 privind rolul Ministerului Public. Totodată, autorii
excepției de neconstituționalitate invocă și prevederile art. 6 și 7
din Convenția pentru apărarea drepturilor omului și a libertăților
fundamentale și ale art. 2 și 26 din Pactul internațional cu privire
la drepturile civile și politice.
Examinând excepția de neconstituționalitate, Curtea
constată că s-a mai pronunțat în numeroase cazuri asupra
prevederilor de lege criticate, constatând că acestea nu
contravin dispozițiilor constituționale și convenționale invocate.
Astfel, cu privire la criticile de neconstituționalitate extrinsecă
a Ordonanței de urgență a Guvernului nr. 24/2008, prin Decizia
nr. 220 din 9 martie 2010, publicată în Monitorul Oficial al
României, Partea I, nr. 219 din 8 aprilie 2010, Curtea a constatat
că nu poate reține critica referitoare la nesocotirea dispozițiilor
art. 115 alin. (4) din Constituție, întrucât la momentul emiterii
ordonanței de urgență criticate au fost îndeplinite condițiile
impuse de textul constituțional invocat: existența unei situații
extraordinare a cărei reglementare să nu poată fi amânată și
motivarea urgenței în cuprinsul ordonanței. În ceea ce privește
invocarea dispozițiilor art. 108 alin. (3) din Legea fundamentală,
Curtea a observat că este lipsită de incidență în cauză, în
formularea acestei critici făcându-se confuzie între regimul
adoptării ordonanțelor simple, care se emit în temeiul unei legi
speciale de abilitare, și regimul adoptării celor de urgență, care
pot fi adoptate de Guvern în virtutea dispozițiilor art. 115 alin. (4)
din Constituție, cu respectarea condițiilor amintite mai sus.
Referitor la criticile de neconstituționalitate intrinsecă, prin
aceeași decizie, Curtea a constatat că nu este întemeiată
susținerea potrivit căreia Ordonanța de urgență a Guvernului
nr. 24/2008 ar fi contrară dispozițiilor art. 124 alin. (1) din
Constituție, care prevăd că justiția se înfăptuiește în numele
legii, ănicidecum în numele ordonanței”. Aceasta, deoarece
noțiunea de ălege” este utilizată de textul constituțional în sens
larg, legislatorul constituant neavând în vedere exclusiv
semnificația restrânsă, de act adoptat de Parlament, ca unică
autoritate legiuitoare a țării, ci referindu-se la ansamblul actelor
normative care formează dreptul intern.
Prin Decizia nr. 45 din 20 ianuarie 2011, publicată în
Monitorul Oficial al României, Partea I, nr. 171 din 10 martie
2011, Curtea a constatat că este neîntemeiată critica referitoare
la nesocotirea dispozițiilor constituționale care statuează cu
privire la rolul Avocatului Poporului de apărător al drepturilor și
libertăților persoanelor fizice. Posibilitatea pe care o are Consiliul
Național pentru Studierea Arhivelor Securității de a promova
acțiuni în constatarea calității de lucrător sau de colaborator al
Securității nu reprezintă o substituire a acestuia în atribuțiile
Avocatului Poporului. Această instituție dispune de mecanisme
specifice, determinate în mod cuprinzător și detaliat în legea sa
de organizare și funcționare, de natură să asigure în mod
eficient realizarea rolului său constituțional. De altfel, potrivit
prevederilor art. 2 alin. (2) din Legea nr. 35/1997 privind
organizarea și funcționarea instituției Avocatul Poporului, ăîn
exercitarea atribuțiilor sale, Avocatul Poporului nu se substituie
autorităților publice”.
Totodată, prin Decizia nr. 436 din 15 aprilie 2010, publicată
în Monitorul Oficial al României, Partea I, nr. 381 din 9 iunie
2010, Curtea a statuat că prin Ordonanța de urgență a
Guvernului nr. 24/2008 s-a realizat o reconfigurare a Consiliului
Național pentru Studierea Arhivelor Securității, ca autoritate
administrativă autonomă, lipsită de atribuții jurisdicționale, ale

15

cărei acte privind accesul la dosar și deconspirarea Securității
sunt supuse controlului instanțelor de judecată. Așadar, în
condițiile în care acțiunea în constatarea calității de lucrător al
Securității este introdusă la o instanță de judecată, a cărei
hotărâre poate fi atacată cu recurs, dispozițiile Ordonanței de
urgență a Guvernului nr. 24/2008 nu sunt de natură să confere
Consiliului Național pentru Studierea Arhivelor Securității rolul
de instanță extraordinară, astfel că nu se poate susține
încălcarea dispozițiilor art. 126 alin. (5) din Constituție.
Cu privire la critica referitoare la competența exclusivă a unei
singure instanțe de soluționare a cauzelor având ca obiect
constatarea calității de lucrător sau colaborator al Securității, și
anume Secția de contencios administrativ și fiscal a Curții de
Apel București, Curtea Constituțională a observat, prin Decizia
nr. 530 din 9 aprilie 2009, publicată în Monitorul Oficial al
României, Partea I, nr. 430 din 24 iunie 2009, că, potrivit art. 126
alin. (1) și (2) din Constituție, justiția se realizează prin instanțele
judecătorești, a căror competență este stabilită numai prin lege.
Or, dispozițiile criticate din Ordonanța de urgență a Guvernului
nr. 24/2008 satisfac pe deplin exigențele constituționale
invocate, inclusiv pe cele prevăzute de art. 126 alin. (5)
referitoare la interdicția înființării de instanțe extraordinare.
Prin aceeași decizie, Curtea a constatat că nu este
întemeiată nici critica referitoare la pretinsa nerespectare a
principiului egalității în drepturi, deoarece Ordonanța de urgență
a Guvernului nr. 24/2008 nu instituie niciun privilegiu sau nicio
discriminare pe criterii arbitrare, fiind aplicabil tuturor
persoanelor aflate în ipoteza normei.
Curtea a mai reținut că Ordonanța de urgență a Guvernului
nr. 24/2008 urmărește deconspirarea prin consemnarea publică
a persoanelor care au participat la activitatea de poliție politică
comunistă, fără să promoveze răspunderea juridică și politică a
acestora și fără să creeze premisele unei forme de răspundere
morală și juridică colectivă, pentru simpla participare la
activitatea serviciilor de informații, în condițiile lipsei de vinovăție
și a vreunei încălcări a drepturilor omului și a libertăților
fundamentale.
Totodată, prin Decizia nr. 1.311 din 14 octombrie 2010,
publicată în Monitorul Oficial al României, Partea I, nr. 760 din
15 noiembrie 2010, Curtea a respins excepția de
neconstituționalitate a dispozițiilor criticate din Ordonanța de
urgență a Guvernului nr. 24/2008 ca neîntemeiată, reținând că,
în condițiile în care acțiunea în constatarea calității de lucrător al
Securității este introdusă la o instanță de judecată, a cărei
hotărâre poate fi atacată cu recurs, dispozițiile Ordonanței de
urgență a Guvernului nr. 24/2008 nu sunt de natură a încălca
dreptul la un proces echitabil și dreptul la apărare și nici celelalte
drepturi și libertăți fundamentale invocate, părțile având,
deopotrivă, posibilitatea de a uza de garanțiile prevăzute de
legea procesuală civilă pentru a-și susține poziția asupra
problemelor de fapt și de drept.
Întrucât criticile de neconstituționalitate din prezenta cauză
privesc, în esență, aceleași aspecte și având în vedere că nu
au intervenit elemente noi, de natură să determine schimbarea
jurisprudenței Curții Constituționale, considerentele și soluțiile
deciziilor menționate își păstrează valabilitatea și în cauza de
față.
În final, Curtea observă că celelalte dispoziții din Constituție
și din actele internaționale invocate nu au legătură cu cauza de
față.

16

MONITORUL OFICIAL AL ROMÂNIEI, PARTEA I, Nr. 528/27.VII.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor Ordonanței de urgență a Guvernului nr. 24/2008
privind accesul la propriul dosar și deconspirarea Securității și ale Legii nr. 293/2008 pentru aprobarea Ordonanței de urgență a
Guvernului nr. 24/2008 privind accesul la propriul dosar și deconspirarea Securității, excepție ridicată de Ion Enache în Dosarul
nr. 10.266/2/2009, de Valentin Vasilescu în Dosarul nr. 10.582/2/2009, de Elena Arsene în Dosarul nr. 10.477/2/2009, de Cornel
Vrăbeț în Dosarul nr. 8.030/2/2009, de Dumitru Gurgui în Dosarul nr. 1.890/2/2009, de Ioan Pop în Dosarul nr. 10.387/2/2009, de
Gheorghe Antonovici în Dosarul nr. 2.586/2/2010 și de Dumitru Manole în Dosarul nr. 11.446/2/2009, toate ale Curții de Apel
București — Secția a VIII-a contencios administrativ și fiscal, de Paul Pavel în Dosarul nr. 9.949/2/2009 al Înaltei Curți de Casație
și Justiție — Secția contencios administrativ și fiscal și de Elena Basarab în Dosarul nr. 11.821/2/2009 al Curții de Apel București —
Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 28 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 528/27.VII.2011 conține 16 pagini.

Prețul: 3,20 lei

&JUYDGY|524897]
ISSN 1453—4495

