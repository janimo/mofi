PARTEA I

Anul 179 (XXIII) — Nr. 174

Vineri, 11 martie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE CONSILIULUI NAȚIONAL
AL AUDIOVIZUALULUI

220.

— Decizie privind Codul de reglementare
a conținutului audiovizual ..........................................

2–16

2

MONITORUL OFICIAL AL ROMÂNIEI, PARTEA I, Nr. 174/11.III.2011

ACTE ALE CONSILIULUI NAȚIONAL AL AUDIOVIZUALULUI
CONSILIUL NAȚIONAL AL AUDIOVIZUALULUI

DECIZIE
privind Codul de reglementare a conținutului audiovizual
Având în vedere dubla calitate a Consiliului Național al Audiovizualului, de garant al interesului public și de unică autoritate
de reglementare în domeniul programelor audiovizuale,
convinși că libertatea de exprimare și asigurarea accesului neîngrădit la orice informație de interes public constituie
fundamente esențiale ale unei societăți democratice, asigurându-se totodată un nivel ridicat de protecție a obiectivelor de interes
general, în special protecția minorilor și a demnității umane,
ținând seama de faptul că exercitarea dreptului la libera exprimare comportă îndatoriri și responsabilități,
convinși că libertatea de exprimare constituie unul dintre fundamentele esențiale ale unei societăți democratice, motiv
pentru care presa audiovizuală trebuie să beneficieze de o protecție deosebită,
convinși, totodată, că libertatea de exprimare nu poate prejudicia demnitatea, onoarea, viața particulară a persoanei și nici
dreptul la propria imagine,
ținând cont de obligațiile care revin prin lege Consiliului Național al Audiovizualului de a stabili norme de reglementare cu
privire la protecția minorilor, apărarea demnității umane, exercitarea dreptului la replică, asigurarea informării corecte și a
pluralismului, la responsabilitățile culturale ale furnizorilor de servicii media audiovizuale, precum și cu privire la comunicările
audiovizuale comerciale și noncomerciale,
ținând cont de responsabilitatea atribuită prin lege Consiliului Național al Audiovizualului de a asigura, în programele
audiovizuale, protecția dezvoltării fizice, mentale și morale a minorilor, inclusiv în comunicațiile audiovizuale comerciale,
convinși că măsurile luate pentru protecția minorilor trebuie să fie corelate cu dreptul fundamental la libertatea de expresie,
astfel cum a fost stabilit în Carta drepturilor fundamentale a Uniunii Europene, și că scopul unor astfel de măsuri, cum ar fi utilizarea
sistemelor de control parental sau a etichetării programelor, trebuie să asigure un nivel adecvat de protecție a dezvoltării fizice,
mentale și morale a minorilor,
interesați în cel mai înalt grad de creșterea și educarea copilului în spiritul valorilor și al idealurilor democratice, proclamate
de Convenția Organizației Națiunilor Unite cu privire la drepturile copilului și de Convenția europeană a drepturilor omului, convinși
că furnizorii de servicii mass-media audiovizuale aflați sub jurisdicția României trebuie să se supună interdicției diseminării
pornografiei,
având în vedere obligațiile care revin Consiliului Național al Audiovizualului și furnizorilor de servicii media audiovizuale
în protejarea drepturilor și libertăților fundamentale ale omului, în general, și faptul că încălcarea acestora poate aduce prejudicii
interesului public,
ținând cont de necesitatea respectării principiilor liberei concurențe, protecției vieții, sănătății, securității și intereselor
economice ale consumatorilor, precum și a mediului,
având în vedere obligația furnizorilor de servicii media audiovizuale de a informa publicul prin prezentarea corectă și
imparțială a faptelor și a evenimentelor și obligația Consiliului Național al Audiovizualului de a asigura respectarea exprimării
pluraliste de idei și opinii, precum și pluralismul surselor de informare a publicului,
având în vedere necesitatea asigurării de servicii media audiovizuale accesibile persoanelor cu dizabilități și persoanelor
în vârstă, prin limbajul semnelor, subtitrare, audiodescriere și alte modalități tehnice ce vor fi oferite de tehnologia digitală,
având în vedere cerințele minime cerute în cadrul Uniunii Europene pentru producțiile audiovizuale europene, considerate
drept un mijloc de promovare a operelor europene și a producției independente,
având în vedere dezvoltarea în televiziunea europeană a noilor tehnici de publicitate, compatibile cu dispozițiile Directivei
2010/13/UE a Parlamentului European și a Consiliului din 10 martie 2010 privind coordonarea anumitor dispoziții stabilite prin acte
cu putere de lege sau acte administrative în cadrul statelor membre cu privire la furnizarea de servicii mass-media audiovizuale
(Directiva serviciilor mass-media audiovizuale), ținând cont de faptul că evoluțiile în domeniul comercial și tehnologic oferă publicului
o mai mare posibilitate de alegere și o mai mare responsabilitate în utilizarea serviciilor media audiovizuale,
ținând cont de necesitatea reglementării comunicării comerciale referitoare la medicamente, tratamente medicale și
suplimente alimentare,
ținând cont de interzicerea prin lege a oricărei forme de comunicare comercială audiovizuală pentru medicamente și
tratamente medicale disponibile numai pe bază de prescripție medicală, precum și de necesitatea stabilirii unor condiții stricte și
a unui control efectiv în publicitatea la medicamente și tratamente medicale,
având în vedere necesitatea stabilirii unor criterii stricte privind publicitatea la produsele alcoolice,
ținând cont de efectele nocive ale consumului de droguri și alcool asupra minorilor, în special, dar și asupra societății, în
general, și de faptul că aceasta este o problemă de interes public,
în temeiul art. 17 alin. (1) lit. d) din Legea audiovizualului nr. 504/2002, cu modificările și completările ulterioare,
membrii Consiliului Național al Audiovizualului adoptă următoarea decizie:
TITLUL I
Dispoziții generale
Art. 1 — (1) În sensul prezentului cod de reglementare a
conținutului audiovizual, denumit în continuare cod, termenii și
expresiile de mai jos au următoarele semnificații:

a) difuzare — punerea la dispoziția publicului de programe
audiovizuale în cadrul unui serviciu de radio sau de televiziune
ori al unui serviciu media la cerere; prin difuzare se înțelege, de
asemenea, și comunicarea, în cadrul unui serviciu media
audiovizual, de semne, semnale, texte, sunete, informații,
mesaje de orice natură;

MONITORUL OFICIAL AL ROMÂNIEI, PARTEA I, Nr. 174/11.III.2011
b) minor — persoană care nu a împlinit vârsta de 18 ani;
c) producție audiovizuală cu caracter obscen — ansamblu
de imagini, sunete, cuvinte, gesturi sau comportamente imorale,
indecente, licențioase, sexuale explicite ori sugerate, care prin
semnificația lor aduc ofensă pudorii, precum și orice alte forme
de manifestare indecentă;
d) producție audiovizuală de ficțiune — creație artistică
audiovizuală din categoriile opere cinematografice, radiofonice
și de televiziune, filme de animație, opere dramatice și
dramatico-muzicale, opere coregrafice și pantomime, producții
și videoclipuri muzicale.
(2) Sunt aplicabile, de asemenea, definițiile prevăzute la
art. 1 alin. (1) din Legea audiovizualului nr. 504/2002, cu
modificările și completările ulterioare, denumită în continuare
Legea audiovizualului.
(3) Dacă în conținutul normei nu se specifică altfel,
dispozițiile codului sunt aplicabile atât programelor difuzate în
cadrul serviciilor de televiziune și radiodifuziune, cât și celor
furnizate printr-un serviciu media audiovizual la cerere, denumit
și video on demand.
TITLUL II
Protecția minorilor
CAPITOLUL I
Respectarea drepturilor minorului în programele audiovizuale

Art. 2. — Furnizorii de servicii media audiovizuale au
obligația să respecte principiul interesului superior al minorului.
Art. 3. — (1) Minorul are dreptul la protejarea imaginii și a
vieții sale intime, private și familiale.
(2) Condițiile de participare a minorului la un program
audiovizual trebuie să țină seama de sensibilitatea și
vulnerabilitatea specifice vârstei, în general, și de personalitatea
minorului, în particular.
(3) Dreptul minorului la respectarea vieții private și la propria
imagine prevalează în fața necesității de informare, cu atât mai
mult în cazul minorului aflat în situații dificile.
(4) În producțiile audiovizuale minorul nu poate fi folosit sau
expus de către părinți, rude, reprezentanți legali, avocați sau
alte persoane responsabile de creșterea și îngrijirea lui, în
scopul de a obține pentru ei avantaje de orice fel sau de a
influența deciziile autorităților publice.
Art. 4. — (1) Este interzisă difuzarea oricăror indicii care ar
putea duce la identificarea minorului în vârstă de până la 14 ani,
în situația în care acesta este victimă a unui abuz sexual sau
este acuzat de comiterea unor infracțiuni ori a fost martor la
săvârșirea acestora.
(2) În situația în care minorul în vârstă de până la 14 ani este
victimă a unor infracțiuni, altele decât situațiile prevăzute la
alin. (1), sau a fost supus unor abuzuri fizice ori psihice,
difuzarea de imagini sau declarații este posibilă numai cu
acceptul minorului, precum și cu acordul scris al părinților, al
altui reprezentant legal ori, după caz, al persoanei în grija căreia
se află minorul.
(3) În situația în care minorul în vârstă de până la 14 ani a
fost supus de către părinți ori reprezentanții legali la abuzuri
fizice sau psihice, difuzarea de imagini ori declarații este posibilă
numai cu acceptul minorului, precum și cu acordul scris al
părintelui care nu este presupusul autor al abuzului sau, după
caz, al unei autorități responsabile cu protecția minorului.
Art. 5. — (1) Nu pot fi difuzate reconstituiri de infracțiuni,
abuzuri sau evenimente dramatice în care sunt folosiți copii în
vârstă de până la 14 ani.

3

(2) Furnizorii de servicii media audiovizuale nu pot difuza
interviuri și declarații ale minorului în vârstă de până la 14 ani în
legătură cu evenimente dramatice, din comunitate sau din
familie, la care acesta a fost martor.
Art. 6. — (1) Minorul cu vârsta cuprinsă între 14 și 16 ani
acuzat de comiterea unei infracțiuni sau victimă a unei infracțiuni
ori abuzat fizic, psihic sau sexual poate fi prezentat în
programele de știri, în emisiuni de dezbateri sau reportaje
audiovizuale, cu îndeplinirea cumulativă a următoarelor condiții:
a) existența consimțământului scris al acestuia;
b) existența prealabilă a consimțământului părinților sau al
reprezentantului legal, în formă scrisă;
c) asistarea pe parcursul transmisiei sau al înregistrării de
către un părinte ori de către reprezentantul legal, respectiv de
către avocat în cazul cercetării penale sau arestării. Minorul nu
poate fi asistat de către părintele presupus autor al abuzului.
(2) În cazul minorului cu vârsta cuprinsă între 16 și 18 ani
acuzat de comiterea unei infracțiuni, sunt necesare acordul
explicit al acestuia și asistarea sa de către avocat în situația în
care este cercetat penal, reținut sau arestat.
(3) În cazul minorului cu vârsta cuprinsă între 16 și 18 ani
care este victimă sau martor la comiterea unor infracțiuni ori
care a fost abuzat fizic, psihic sau sexual, sunt necesare:
a) acordul explicit al acestuia;
b) eliminarea oricăror elemente care pot duce la identificarea
minorului, la solicitarea acestuia, a părinților sau a
reprezentantului legal.
Art. 7. — (1) Minorul, părinții sau reprezentantul legal trebuie
să fie informați cu privire la drepturile lor înainte de filmare sau
de înregistrare.
(2) Participarea minorului în vârstă de până la 14 ani la
programe audiovizuale, altele decât evenimentele culturale și
competițiile sportive, este posibilă numai cu acceptul acestuia,
precum și cu consimțământul scris al părinților sau, după caz, al
reprezentantului legal.
Art. 8. — Este interzisă, în cadrul programelor de știri, al
dezbaterilor sau al reportajelor, difuzarea de imagini ori de
fotografii ale corpului minorului decedat.
Art. 9. — (1) Este interzisă difuzarea de programe al căror
scop principal este exploatarea aspectului fizic al minorului sau
expunerea acestuia în ipostaze nepotrivite vârstei.
(2) După ora 22,00 este interzisă difuzarea în direct de
programe audiovizuale la care participă minori în vârstă de până
la 14 ani, cu excepția evenimentelor culturale și a competițiilor
sportive.
(3) Radiodifuzorii sunt obligați să difuzeze la principalul
buletin de știri din prime-time, precum și la buletinele de știri
difuzate în următoarele 24 de ore imaginile și datele minorilor
dispăruți, la solicitarea inspectoratelor de poliție.
(4) În cadrul sistemului național de alertă/răpire/dispariție a
minorului, serviciile de radiodifuziune și televiziune generaliste
și de știri sunt obligate să difuzeze, într-un interval de timp de
3 până la 8 ore de la solicitarea autorităților în drept și în
condițiile agreate cu acestea, informațiile privind minorii răpiți
sau dispăruți.
Art. 10. — Furnizorii de servicii media audiovizuale nu pot
difuza interviuri și declarații în care minorului îi sunt solicitate
păreri referitoare la probleme intime de familie sau care îi
depășesc puterea de judecată.
Art. 11. — Este interzisă orice referire peiorativă sau
discriminatorie la originea etnică, naționalitatea, rasa ori religia
minorului, precum și la un eventual handicap al acestuia.

4

MONITORUL OFICIAL AL ROMÂNIEI, PARTEA I, Nr. 174/11.III.2011
CAPITOLUL II
Clasificarea programelor audiovizuale
în vederea protecției minorilor

Art. 12. — (1) Programele audiovizuale care pot afecta
dezvoltarea fizică, mentală sau morală a minorilor pot fi difuzate
numai dacă vizionarea este restricționată printr-un sistem de
acces condiționat.
(2) În lipsa unui sistem de acces condiționat, difuzarea
programelor prevăzute la alin. (1) se poate face numai în
intervalul orar permis, potrivit clasificării programului în funcție
de conținutul acestuia.
Art. 13. — În cadrul serviciilor media audiovizuale la cerere,
programele care ar putea afecta dezvoltarea fizică, mentală sau
morală a minorilor pot fi puse la dispoziție numai dacă se asigură
măsuri de restricționare a accesului printr-un sistem de control
parental, astfel ca minorii să nu poată vedea ori auzi, în mod
normal, programele respective.
Art. 14. — (1) Înainte de începerea difuzării unui program din
categoria celor prevăzute la art. 12, radiodifuzorii au obligația
de a informa publicul cu privire la genul, clasificarea programului
și motivul principal de restricționare a vizionării acestuia, potrivit
criteriilor prevăzute la art. 19 alin. (2).
(2) Radiodifuzorii au obligația să solicite ca publicarea
programelor de radio și de televiziune să fie însoțită de semnele
de avertizare prevăzute la art. 22—27.
(3) Obligația de informare menționată la alin. (1) revine și
furnizorilor de servicii media la cerere, în cataloagele de
programe.
Art. 15. — (1) Este interzisă difuzarea în intervalul orar
6,00—20,00 de programe audiovizuale de studio sau realizate
în direct în care se fumează, se consumă băuturi alcoolice ori se
prezintă acte de comportament obscen.
(2) În programele audiovizuale este interzisă ilustrarea unei
informații cu imagini de natură pornografică.
Art. 16. — (1) Este interzisă difuzarea producțiilor
audiovizuale care încurajează consumul de droguri.
(2) În știri și reportaje este interzisă prezentarea de detalii
privind consumul de droguri.
(3) Operele cinematografice care conțin scene privind
consumul de droguri pot fi difuzate numai după ora 22,00.
Art. 17. — În intervalul orar 6,00—22,00 nu pot fi difuzate
programe, altele decât producțiile audiovizuale de ficțiune, care
conțin descrieri ori reconstituiri ale unor omucideri/sinucideri,
mutilări/automutilări sau tehnici criminale ori practici oculte.
Art. 18. — Nu pot fi difuzate în intervalul orar 6,00—23,00
producții care prezintă:
a) violență fizică, psihică sau de limbaj, în mod repetat;
b) scene de sex, limbaj sau comportament obscen;
c) persoane în ipostaze degradante;
d) lupte libere nereglementate de federații sportive naționale
sau internaționale.
Art. 19. — (1) Criteriile în funcție de care se clasifică
programele difuzate au drept scop asigurarea protecției
minorului și informarea publicului cu privire la conținutul
acestora.
(2) Responsabilitatea clasificării programelor revine
radiodifuzorilor și furnizorilor de servicii media la cerere, în
conformitate cu următoarele criterii:
a) numărul și natura scenelor violente, precum și caracterul
gratuit sau indispensabil al acestora, raportat la genul și
subiectul programului;

b) utilizarea violenței și rolul acesteia în rezolvarea
problemelor;
c) modalitatea de tratare prin imagini a scenelor de violență,
tipul de plan utilizat, realismul reprezentării, rolul coloanei sonore
în a genera frică ori angoasă;
d) contextul în care este prezentat consumul de droguri și
alcool;
e) numărul și natura scenelor de nuditate, reprezentarea
actului sexual;
f) psihologia personajelor și reperele morale pe care acestea
le oferă copiilor sau adolescenților;
g) tipologia eroilor, scopul acțiunii acestora, gradul de
recurgere la violență;
h) prezența și rolul minorilor în scene de violență;
i) prezentarea femeii în ipostaze degradante;
j) numărul și intensitatea scenelor de violență casnică;
k) calitatea și tipologia limbajului;
l) genul sau tema programului.
Art. 20. — În clasificarea producțiilor audiovizuale de ficțiune
furnizorii de servicii media audiovizuale se vor ghida și după
clasificarea stabilită de producător sau, după caz, după cea în
care producția de ficțiune a fost difuzată în alte țări, evitând
încadrarea cel mai puțin restrictivă, în situația în care aceasta
este singulară.
Art. 21. — Categoriile în care se clasifică programele, în
funcție de criteriile precizate la art. 19 alin. (2), sunt următoarele:
a) programe accesibile tuturor categoriilor de public, fără
restricții sau semne de avertizare;
b) programe care pot fi vizionate de minorii în vârstă de până
la 12 ani numai cu acordul părinților sau împreună cu familia,
denumite în continuare programe AP (acord parental);
c) programe interzise minorilor sub 12 ani, denumite în
continuare programe 12;
d) programe interzise minorilor sub 15 ani, denumite în
continuare programe 15;
e) programe interzise minorilor, altele decât cele
pornografice, care în Statele Unite ale Americii și în țările din
Uniunea Europeană sunt interzise publicului sub 18 ani, filme
horror, erotice, de o violență extremă, programe sponsorizate
de producătorii de băuturi spirtoase, denumite în continuare
programe 18;
f) programe interzise minorilor, filme și emisiuni pornografice
al căror scop principal este prezentarea în detaliu a actului
sexual, a modalităților de satisfacere a dorințelor sexuale sau
programe în care se prezintă un act sexual real, indiferent de
modalitatea de filmare, denumite în continuare programe 18+.
Art. 22. — (1) Programele AP se difuzează însoțite de un
semn de avertizare reprezentând un cerc de culoare albă, iar în
interiorul acestuia, pe fond transparent, majusculele AP (acord
parental) de culoare albă.
(2) Dimensiunea semnului de avertizare va fi de minimum
30 de puncte în format SD, definiție standard, respectiv 60 în
format HD, înaltă definiție.
Art. 23. — (1) Programele 12 se difuzează numai după ora
20,00 și vor fi însoțite permanent de un semn de avertizare
reprezentând un cerc de culoare albă, iar în interiorul acestuia,
pe fond transparent, numărul 12 de culoare albă.
(2) Dimensiunea semnului de avertizare va fi de minimum
30 de puncte în format SD, definiție standard, respectiv 60 în
format HD, înaltă definiție.
Art. 24. — (1) Programele 15 se difuzează numai în intervalul
orar 22,00—6,00 și vor fi însoțite permanent de un semn de

MONITORUL OFICIAL AL ROMÂNIEI, PARTEA I, Nr. 174/11.III.2011
avertizare reprezentând un cerc de culoare albă, iar în interiorul
acestuia, pe fond transparent, numărul 15 de culoare albă.
(2) Dimensiunea semnului de avertizare va fi de minimum
30 de puncte în format SD, definiție standard, respectiv 60 în
format HD, înaltă definiție.
Art. 25. — (1) Programele 18 se difuzează numai în intervalul
orar 24,00—6,00 și vor fi însoțite permanent de un semn de
avertizare reprezentând un cerc de culoare albă, iar în interiorul
acestuia, pe fond transparent, numărul 18 de culoare albă.
(2) Dimensiunea semnului de avertizare va fi de minimum
30 de puncte în format SD, definiție standard, respectiv 60 în
format HD, înaltă definiție.
Art. 26. — Semnul de avertizare corespunzător trebuie expus
pe toată durata programului.
Art. 27. — (1) Programele 18+ nu pot fi difuzate de către
furnizori de servicii media audiovizuale aflați sub jurisdicția
României.
(2) Distribuitorii de servicii media audiovizuale pot
retransmite serviciile de programe 18+ numai în intervalul orar
1,00—5,00, în următoarele situații:
a) codat în cadrul unor pachete opționale special dedicate
adulților, în sistem analogic;
b) restricționat prin intermediul unui sistem de control
parental, în sistem digital.
(3) Serviciile de programe 18+ pot fi comercializate numai la
solicitarea abonatului, în pachete care conțin exclusiv astfel de
programe, și necondiționat de achiziția altor pachete de servicii.
(4) Pachetele de servicii care includ programe 18+ nu pot fi
comercializate în condiții mai avantajoase decât cele în care
sunt comercializate pachetele de servicii care nu conțin astfel
de programe.
(5) Sistemul de control parental prevăzut la alin. (2) lit. b)
trebuie să satisfacă următoarele cerințe minimale:
a) să permită accesul la programele și serviciile de programe
restricționate minorilor în baza unui cod personal format din cel
puțin 4 cifre; cifrele nu trebuie să fie vizibile pe ecran în
momentul tastării;
b) să fie perfect sincronizat cu programele din această
categorie, să rămână activ pe toată perioada în care se oferă
aceste categorii de programe, iar accesul să fie reblocat în orice
situație în care se modifică contextul vizionării (schimbarea
programului, trecerea sistemului de recepție în stare de veghe,
schimbarea decodorului sau a cartelei de acces, după
realimentarea cu tensiune);
c) în cadrul instrucțiunilor de utilizare, distribuitorul de servicii
trebuie să explice, în termeni simpli și clari, modul de funcționare
a sistemului de control parental, necesitatea stabilirii codului
personal de acces și păstrării confidențialității acestuia;
d) în momentul punerii în funcțiune a sistemului de recepție,
distribuitorul de servicii are obligația să stabilească, împreună
cu abonatul, codul personal de acces pentru fiecare dintre
serviciile de programe restricționate minorilor; se recomandă
evitarea stabilirii codului ă1234” sau a unui cod format din
aceeași cifră.
Art. 28. — Difuzarea anunțurilor promoționale pentru
programele AP, 12, 15 și 18 se va face cu semnul de avertizare
corespunzător.
Art. 29. — (1) Programele de știri și de actualități se supun
cerințelor de protecție a minorilor și vizionării în familie.
(2) În cazul difuzării unor scene de violență sau cu impact
emoțional negativ, avertizarea verbală a publicului este

5

obligatorie; radiodifuzorii nu pot prezenta scene de violență în
mod repetat în cadrul aceleiași producții audiovizuale.
(3) Imaginile care prezintă execuții, oameni uciși sau
voluntari ai morții, indiferent de motivația acestora, se difuzează
numai în cazuri temeinic justificate.
TITLUL III
Protecția demnității umane și a dreptului
la propria imagine
Art. 30. — Furnizorii de servicii media audiovizuale au
obligația să respecte drepturile și libertățile fundamentale ale
omului, viața privată, onoarea și reputația, precum și dreptul la
propria imagine.
Art. 31. — În sensul prezentului cod, sunt considerate a fi de
interes public justificat orice probleme, fapte sau evenimente
care influențează societatea sau o comunitate, în special cu
privire la:
a) prevenirea sau probarea săvârșirii unei fapte cu incidență
penală;
b) protejarea sănătății sau siguranței publice;
c) semnalarea unor afirmații înșelătoare sau a unor cazuri
de incompetență care afectează publicul.
Art. 32. — (1) Niciun drept conferit prin lege nu poate fi
exercitat într-un mod excesiv și nerezonabil, contrar buneicredințe, în scopul de a vătăma sau de a păgubi pe altul ori
profitând de ignoranța sau de buna-credință a persoanelor.
(2) Nu orice interes al publicului trebuie satisfăcut, iar simpla
invocare a dreptului la informare nu poate justifica încălcarea
dreptului la viață privată.
(3) Dreptul la propria imagine nu trebuie să împiedice aflarea
adevărului în probleme de interes public justificat.
Art. 33. — (1) Orice persoană are dreptul la respectarea vieții
private și de familie, a domiciliului și a corespondenței.
(2) Informațiile privind adresa unei persoane sau a familiei
sale și numerele lor de telefon nu pot fi dezvăluite fără
permisiunea acestora; utilizarea datelor cu caracter personal
este permisă în condițiile legii speciale.
(3) Este interzisă difuzarea de știri, dezbateri, anchete sau de
reportaje audiovizuale care constituie imixtiuni în viața privată
și de familie a persoanei, fără acordul acesteia.
(4) Fac excepție de la prevederile alin. (3) situațiile în care
sunt întrunite cumulativ următoarele condiții:
a) existența unui interes public justificat;
b) existența unei legături semnificative și clare între viața
privată și de familie a persoanei și interesul public justificat.
Art. 34. — (1) Orice persoană are dreptul la propria imagine.
(2) Este interzisă difuzarea imaginii sau vocii persoanei aflate
într-un spațiu privat, fără acordul scris al acesteia.
(3) Este interzisă difuzarea de imagini care prezintă
interioare ale unui spațiu privat, fără acordul scris al celui care
îl ocupă în mod legal.
(4) Fac excepție de la prevederile alin. (2) și (3) situațiile în
care imaginile difuzate surprind fapte care prezintă un interes
public justificat.
Art. 35. — Este interzisă difuzarea convorbirilor ori a
imaginilor înregistrate cu microfoane și camere de luat vederi
ascunse, cu excepția situației în care înregistrările astfel obținute
nu puteau fi realizate în condiții normale, iar conținutul lor
prezintă un interes public justificat.

6

MONITORUL OFICIAL AL ROMÂNIEI, PARTEA I, Nr. 174/11.III.2011

Art. 36. — Înregistrările audio și/sau video destinate
programelor de divertisment, inclusiv cele cu camera ascunsă,
nu pot fi difuzate decât cu respectarea cumulativă a
următoarelor condiții:
a) persoanele care au făcut obiectul filmării/înregistrării să
își dea acordul scris pentru difuzare;
b) să nu provoace iritare sau suferință ori să nu pună
persoana în situații înjositoare sau de risc.
Art. 37. — Imaginile înregistrate cu camere de luat vederi
ascunse se difuzează însoțite permanent de un marcaj grafic ce
simbolizează o cameră de luat vederi, conform modelului
prezentat în anexa nr. 1, care face parte integrantă din prezentul
cod.
Art. 38. — Difuzarea înregistrărilor convorbirilor telefonice
sau a corespondenței provenite din surse confidențiale ori a
căror credibilitate nu este suficient verificată este permisă numai
dacă acestea prezintă un interes public justificat și sunt însoțite
de punctul de vedere al persoanei vizate.
Art. 39. — În cazul situațiilor prevăzute la art. 33 alin. (4),
art. 34 alin. (4), art. 35, 38 și ori de câte ori se invocă interesul
public justificat pentru a difuza producții audiovizuale care pot
aduce atingere drepturilor și libertăților fundamentale ale unei
persoane, difuzarea trebuie însoțită de punctul de vedere al
persoanei în cauză; în situația în care persoana refuză să
prezinte un punct de vedere, radiodifuzorii sunt obligați să
precizeze acest fapt.
Art. 40. — (1) În virtutea dreptului la propria imagine, în cazul
în care în programele audiovizuale se aduc acuzații unei
persoane privind fapte sau comportamente ilegale ori imorale,
acestea trebuie susținute cu dovezi, iar persoanele acuzate au
dreptul să intervină pentru a-și exprima punctul de vedere; dacă
acuzațiile sunt aduse de furnizorul de servicii media
audiovizuale, acesta trebuie să respecte principiul audiatur et
altera pars; în situația în care persoana vizată refuză să prezinte
un punct de vedere, trebuie să se precizeze acest fapt.
(2) Moderatorii programelor au obligația să solicite ferm
interlocutorilor să probeze afirmațiile acuzatoare sau să indice,
cel puțin, probele care le susțin, pentru a permite publicului să
evalueze cât de justificate sunt acuzațiile.
(3) Moderatorii programelor au obligația să nu folosească și
să nu permită invitaților să folosească un limbaj injurios sau să
instige la violență.
(4) Este interzisă utilizarea cu rea-credință a numelui,
imaginii, vocii sau asemănării cu o altă persoană în programele
audiovizuale.
(5) Orice referire peiorativă la adresa persoanelor în vârstă
sau cu dizabilități, precum și punerea acestora în situații ridicole
ori umilitoare sunt interzise în cadrul programelor audiovizuale.
Art. 41. — (1) Furnizorii de servicii media audiovizuale nu pot
difuza:
a) imagini ale persoanei aflate în situația de victimă, fără
acordul acesteia;
b) imagini ale persoanei fără discernământ sau decedate,
fără acordul familiei;
c) imagini care exploatează sau scot în evidență traumele ori
traumatismele unei persoane. Fac excepție cazurile umanitare,
pentru difuzarea cărora este necesar acordul persoanei în
cauză sau al familiei.
(2) În cazul martorilor la comiterea unei infracțiuni, la
solicitarea acestora, difuzarea imaginilor se va realiza cu
asigurarea protecției depline a identității lor.

Art. 42. — (1) Este interzisă difuzarea de imagini sau de
înregistrări cu persoane aflate în stare de reținere, arest sau
care execută o pedeapsă privativă de libertate, fără acordul
acestora, având în vedere că orice persoană acuzată sau
cercetată pentru săvârșirea unei infracțiuni este prezumată
nevinovată atât timp cât nu a fost condamnată printr-o hotărâre
judecătorească definitivă.
(2) În cadrul programelor audiovizuale nu pot fi oferite, direct
sau indirect, recompense și nu pot fi făcute promisiuni de
recompensare a persoanelor care ar putea depune mărturie în
instanțe judecătorești.
Art. 43. — (1) Radiodifuzorii trebuie să evite să aducă
atingere dreptului la un proces echitabil ori interesului legitim al
oricăreia dintre părțile unor cauze aflate pe rol în justiție sau în
curs de cercetare, prin comentariile și luările de poziție proprii
sau ale invitaților, inclusiv ale avocaților părților.
(2) Radiodifuzorii nu pot difuza emisiuni realizate sau
moderate de către persoane învinuite sau inculpate în care se
discută aspecte legate de cazul personal aflat în cercetare sau
pe rolul instanțelor de judecată.
(3) Radiodifuzorii nu pot difuza emisiuni realizate sau
moderate de către membri activi ai barourilor de avocați, în care
se dezbat cazuri aflate în cercetare ori pe rolul instanțelor de
judecată.
Art. 44. — (1) Nu pot fi difuzate înregistrări realizate și puse
la dispoziția furnizorilor de servicii media audiovizuale de către
autoritățile polițienești sau judiciare, indiferent de suportul
informatic utilizat, fără acordul persoanelor care sunt victime ale
unor infracțiuni, fără acordul familiilor acestora sau, după caz, al
reprezentanților legali.
(2) Nu poate fi dezvăluită în niciun mod identitatea
persoanelor care sunt victime ale infracțiunilor privitoare la viața
sexuală; se exceptează situațiile în care victimele și-au dat
acordul scris, sub condiția respectării limitelor de identificare
stabilite prin acord.
Art. 45. — (1) Orice persoană are dreptul la respectarea
intimității în momente dificile, cum ar fi o pierdere ireparabilă sau
o nenorocire.
(2) În cazul situațiilor de suferință umană, al dezastrelor
naturale, accidentelor sau al actelor de violență, furnizorii de
servicii media audiovizuale au obligația de a respecta imaginea
și demnitatea persoanelor aflate în astfel de situații.
Art. 46. — (1) Difuzarea informațiilor și/sau imaginilor
persoanelor aflate sub tratament în unitățile de asistență
medicală, precum și a datelor cu caracter personal privind
starea de sănătate este permisă numai cu acordul persoanei
sau, în cazul în care persoana este fără discernământ ori
decedată, cu acordul familiei sau al aparținătorilor.
(2) Furnizorii de servicii media audiovizuale au obligația de a
respecta demnitatea și anonimatul persoanelor cu tulburări
psihice.
(3) Fac excepție de la prevederile alin. (1) și (2) situații de
interes public justificat.
Art. 47. — (1) Este interzisă difuzarea în programele
audiovizuale a oricăror forme de manifestări antisemite sau
xenofobe.
(2) Este interzisă în programele audiovizuale orice
discriminare pe considerente de rasă, religie, naționalitate, sex,
orientare sexuală sau etnie.
Art. 48. — Sunt interzise în programele audiovizuale
prezentarea apologetică a regimurilor totalitare, nazist și

MONITORUL OFICIAL AL ROMÂNIEI, PARTEA I, Nr. 174/11.III.2011
comunist, a autorilor crimelor și abuzurilor acestor regimuri,
precum și denigrarea victimelor acestora.
TITLUL IV
Dreptul la replică și la rectificare
CAPITOLUL I
Procedura exercitării dreptului la replică și la rectificare

Art. 49. — Orice persoană fizică sau juridică ale cărei drepturi
sau interese legitime au fost lezate prin prezentarea în cadrul
unui program audiovizual a unor fapte neadevărate beneficiază
de dreptul la replică.
Art. 50. — (1) Dreptul la replică nu poate fi solicitat:
a) pentru opinii și judecăți de valoare exprimate sau pentru
a emite opinii și judecăți de valoare;
b) în situația în care radiodifuzorii au respectat principiul
audiatur et altera pars;
c) în situația în care se solicită replica la replică;
d) în cazul în care radiodifuzorul răspunde acuzațiilor unei
persoane, cu condiția să nu afecteze drepturile sau interesele
legitime ale unui terț.
(2) Respectarea principiului audiatur et altera pars
presupune condiții nediscriminatorii de exprimare în cadrul
aceluiași program.
Art. 51. — (1) Orice persoană fizică sau juridică ale cărei
drepturi sau interese legitime au fost lezate prin prezentarea în
cadrul unui program audiovizual a unor informații eronate
beneficiază de dreptul la rectificare.
(2) Rectificarea nu poate fi solicitată în cazul în care eroarea
nu este evidentă și semnificativă.
Art. 52. — (1) Persoana care se consideră lezată de
prezentarea în cadrul unui program audiovizual a unor fapte
neadevărate sau informații eronate, denumită în continuare
solicitant, poate cere radiodifuzorului, în termen de cel mult
15 zile de la data difuzării acestuia, revizionarea sau reaudierea
programului în cauză.
(2) Radiodifuzorul are obligația de a asigura accesul la
revizionarea ori la reaudierea programului în termen de 24 de
ore de la data primirii unei solicitări scrise, fie direct, la sediul
radiodifuzorului, fie indirect, prin înmânarea unei copii video sau
audio, după caz.
(3) În cazul în care solicitantul este minor în vârstă de până
la 14 ani, cererea de revizionare sau de reaudiere va fi semnată
de părinți ori de reprezentantul legal; pentru minorul cu vârsta
cuprinsă între 14 și 18 ani, cererea va fi semnată de acesta și de
părinți sau de reprezentantul legal.
(4) Minorul va fi asistat la revizionări sau la reaudieri de
părinți ori de reprezentantul legal.
Art. 53. — (1) În termen de cel mult 15 zile de la data difuzării
emisiunii în care s-a produs lezarea, solicitantul unui drept la
replică sau la rectificare va transmite în scris, la sediul postului
care a difuzat programul incriminat, o cerere care va conține,
după caz, următoarele:
a) numele și adresa acestuia, numărul de telefon sau
coordonatele oricărui alt mijloc care să facă posibilă contactarea
sa rapidă și eficientă;
b) denumirea emisiunii și data difuzării;
c) faptele neadevărate pentru care se solicită dreptul la
replică sau informațiile eronate pentru care se solicită
rectificarea;

7

d) motivarea cererii;
e) textul replicii, care trebuie să se refere numai la faptele
neadevărate contestate.
(2) În cazul minorului în vârstă de până la 14 ani, cererea va
fi semnată de părinți sau de reprezentantul legal; pentru minorul
cu vârsta între 14 și 18 ani, cererea va fi semnată de acesta și
de părinți sau de reprezentantul legal.
Art. 54. — (1) Cererea de drept la replică/rectificare va fi
înregistrată de radiodifuzor, cu precizarea datei și orei primirii, iar
solicitantului i se va înmâna o dovadă scrisă în acest sens.
(2) În cazul în care radiodifuzorul refuză să înregistreze
cererea, solicitantul se poate adresa direct Consiliului Național
al Audiovizualului, denumit în continuare Consiliul, în termen de
cel mult 30 de zile de la data difuzării programului care a produs
lezarea.
Art. 55. — Radiodifuzorul poate refuza exercitarea dreptului
la replică sau la rectificare în următoarele situații:
a) cererea nu a fost trimisă în termenul și în condițiile
prevăzute la art. 53;
b) radiodifuzorul deține dovezi care probează adevărul
faptelor prezentate sau, după caz, este îndeplinită una dintre
condițiile prevăzute la art. 50 și art. 51 alin. (2);
c) lungimea textului replicii depășește cu mult necesarul
dreptului la replică și persoana lezată nu acceptă scurtarea
textului.
Art. 56. — (1) În termen de două zile de la primirea cererii,
radiodifuzorul este obligat să comunice, în scris, solicitantului
fie ziua și ora difuzării dreptului la replică sau a rectificării, fie
motivul refuzului.
(2) Refuzul motivat va preciza în mod obligatoriu posibilitatea
solicitantului de a se adresa Consiliului în termen de cel mult
30 de zile de la data difuzării programului care a produs lezarea.
Art. 57. — (1) Dreptul la replică va fi difuzat gratuit, fără
comentarii ale radiodifuzorului, în termen de maximum 3 zile de
la data aprobării cererii, în aceleași condiții în care drepturile sau
interesele legitime ale persoanei au fost lezate: în cadrul
aceluiași interval orar, al aceleiași emisiuni, în limitele aceleiași
durate și cu precizarea emisiunii în care s-a produs lezarea.
(2) Dacă următoarea ediție a emisiunii în care s-a produs
lezarea este programată într-un termen mai lung de 7 zile,
calculat de la data aprobării cererii, dreptul la replică se
difuzează în maximum 3 zile de la această dată, în același
interval orar și cu precizarea emisiunii în care s-a produs
lezarea.
(3) Dreptul la replică se exercită fie prin difuzarea pe post a
intervenției directe a persoanei lezate, fie prin difuzarea unei
înregistrări realizate de radiodifuzor sau de solicitant;
înregistrarea realizată de solicitant trebuie să corespundă
standardelor tehnice utilizate de radiodifuzor.
(4) În situația în care solicitantul este de acord, dreptul la
replică poate fi difuzat și sub forma unui text scris.
Art. 58. — (1) Dreptul la rectificare se exercită prin difuzarea
gratuită pe post, în termen de maximum 3 zile de la data
aprobării cererii, în același interval orar, a unor precizări prin
care radiodifuzorul corectează informațiile eronate care au
produs lezarea, menționând emisiunea în care au fost
prezentate informațiile eronate și data difuzării ei.
(2) Forma rectificării trebuie convenită în prealabil cu
persoana lezată.

8

MONITORUL OFICIAL AL ROMÂNIEI, PARTEA I, Nr. 174/11.III.2011
CAPITOLUL II
Sesizarea Consiliului Național al Audiovizualului

Art. 59. — Solicitantul căruia i s-a refuzat de către
radiodifuzor dreptul la replică ori la rectificare se poate adresa
Consiliului în termen de maximum 30 de zile de la data difuzării
programului care a produs lezarea.
Art. 60. — Sesizarea, însoțită de întreaga documentație
referitoare la cererile de acordare a dreptului la replică sau la
rectificare, se înregistrează la Registratura Consiliului.
Art. 61. — Consiliul este obligat să se pronunțe asupra
sesizării în termen de cel mult 7 zile de la data înregistrării ei.
Art. 62. — În cazul în care Consiliul dă câștig de cauză
solicitantului, radiodifuzorul va duce la îndeplinire decizia
Consiliului în termen de cel mult 3 zile de la data comunicării ei.
Art. 63. — Acordarea dreptului la replică sau la rectificare nu
împiedică persoana ale cărei drepturi sau interese legitime au
fost lezate să se adreseze instanțelor judecătorești.
TITLUL V
Asigurarea informării corecte și a pluralismului
Art. 64. — (1) În virtutea dreptului fundamental al publicului
la informare, furnizorii de servicii media audiovizuale trebuie să
respecte următoarele principii:
a) asigurarea unei distincții clare între fapte și opinii;
b) informarea cu privire la un fapt sau un eveniment să fie
corectă, verificată și prezentată în mod imparțial și cu bunăcredință.
(2) În cazul în care informațiile prezentate se dovedesc a fi
eronate în mod semnificativ, furnizorul de servicii media
audiovizuale trebuie să aducă rectificările necesare în cel mai
scurt timp și în condiții similare de difuzare.
(3) În cazul în care informația provine din surse confidențiale
sau a căror credibilitate nu este suficient verificată, se va
menționa explicit acest fapt.
Art. 65. — În emisiunile de știri și dezbateri, radiodifuzorii
trebuie să respecte următoarele reguli:
a) rigoare și acuratețe în redactarea și prezentarea știrilor;
b) între subiectul tratat și imaginile ce însoțesc comentariul
să existe o conexiune reală;
c) titlurile și textele afișate pe ecran să reflecte cât mai fidel
esența faptelor și datelor prezentate;
d) în cazul difuzării unor reconstituiri să se menționeze în
mod clar acest lucru;
e) în cazul prezentării de înregistrări provenind din surse
externe redacției, să se precizeze acest lucru;
f) în enunțarea unor ipoteze sau a unor relații de cauzalitate
privind producerea unor eventuale catastrofe, să se solicite și
punctul de vedere al autorității publice abilitate.
Art. 66. — (1) În programele de știri și dezbateri informarea
în probleme de interes public, de natură politică, economică,
socială sau culturală, trebuie să respecte următoarele principii:
a) asigurarea imparțialității, echilibrului și favorizarea liberei
formări a opiniilor, prin prezentarea principalelor puncte de
vedere aflate în opoziție, în perioada în care problemele sunt în
dezbatere publică;
b) evitarea oricăror forme de discriminare.
(2) Prezentarea principalelor puncte de vedere aflate în
opoziție se asigură, de regulă, în cadrul aceleiași emisiuni, iar în
mod excepțional, în emisiunile următoare; în cazul în care cei
solicitați refuză să participe sau să își precizeze punctul de

vedere, acest fapt trebuie menționat pe post; absența punctului
de vedere al uneia dintre părți nu exonerează
realizatorul/moderatorul de asigurarea imparțialității.
Art. 67. — În exercitarea dreptului lor de a-și exprima opinii
sau puncte de vedere în legătură cu subiecte de interes public,
prezentatorii și moderatorii trebuie să asigure o separare clară
a opiniilor de fapte și nu trebuie să profite de apariția lor
constantă în programe într-un mod care să contravină
exigențelor de asigurare a imparțialității.
Art. 68. — Radiodifuzorii nu pot difuza emisiuni de știri și
dezbateri prezentate sau moderate de oameni politici care dețin
funcții sau demnități publice ori purtători de cuvânt ai instituțiilor
publice, precum și de persoane desemnate public să candideze
sau care și-au anunțat public intenția de a candida la alegerile
locale, parlamentare sau prezidențiale.
Art. 69. — (1) În programele de știri radiodifuzorii trebuie să
asigure o prezentare echilibrată a reprezentanților puterii și
opoziției, ținând cont de ponderea partidelor parlamentare, de
importanța temelor aflate în dezbatere și, după caz, de
reprezentarea partidelor la nivel local.
(2) În emisiunile de dezbatere numărul reprezentanților
puterii și ai opoziției trebuie să fie egal.
Art. 70. — În cadrul programelor de știri și dezbateri care
abordează probleme de interes public privind minoritățile etnice,
religioase sau sexuale se va prezenta și un punct de vedere al
acestora.
Art. 71. — (1) Prezentarea sondajelor de opinie va fi însoțită
în mod obligatoriu de următoarele informații:
a) denumirea celor care au solicitat și a celor care au realizat
sondajul;
b) perioada în care a fost efectuat sondajul și metodologia
utilizată;
c) dimensiunea eșantionului și marja maximă de eroare.
(2) Indiferent de modalitatea de interogare a publicului,
televotul sau sondajul propriu, de genul vox pop, organizat și
prezentat de către furnizorul de servicii media audiovizuale,
trebuie să respecte următoarele reguli:
a) să nu ofere recompense persoanelor chestionate;
b) să nu încalce dispozițiile art. 30;
c) să difuzeze, în cadrul invitației adresate publicului de a
participa la televot sau la sondaj, precum și la prezentarea
rezultatelor, mențiunea ătelevotul/sondajul nu este reprezentativ
pentru opinia publică și nu are valoarea unui sondaj de opinie”,
afișată lizibil pe o durată de minimum 5 secunde, în condițiile
art. 94.
(3) În cazul invocării răspunsurilor primite din partea
publicului pe o anumită temă, radiodifuzorii vor menționa
numărul total de mesaje primite, indiferent de mijloacele de
comunicare utilizate.
(4) Comunicarea în cadrul unui program a numerelor de apel
ale serviciilor de telefonie trebuie să respecte dispozițiile alin. (1)
lit. a) și c) și alin. (2) și (3) ale art. 92, precum și dispozițiile
art. 94.
Art. 72. — Radiodifuzorii trebuie să precizeze calitatea
politică a persoanelor care își exprimă punctele de vedere în
probleme de interes public.
Art. 73. — Este interzisă difuzarea de producții audiovizuale
în care sunt promovate cazuri de vindecare a unor boli grave cu
ajutorul tratamentelor convenționale sau neconvenționale, dacă
diagnosticul și actele medicale care îl atestă nu au fost certificate
de Colegiul Medicilor din România ori de instituții similare din
străinătate.

MONITORUL OFICIAL AL ROMÂNIEI, PARTEA I, Nr. 174/11.III.2011
Art. 74. — Informațiile difuzate în cazurile de răpiri sau
deturnări nu trebuie să aducă prejudicii eforturilor depuse pentru
soluționarea lor și să pună în pericol viața persoanelor în cauză.
Art. 75. — (1) Relatările despre dezastre sau tragedii
colective trebuie să fie realizate cu decență și discernământ,
fără a induce panică.
(2) Radiodifuzorii nu trebuie să repete nejustificat imaginile
șocante.
(3) Radiodifuzorii au obligația de a prezenta și poziția
exprimată de autoritățile publice abilitate.
(4) Este interzisă dezvăluirea de către radiodifuzori a
identității victimelor până la comunicarea oficială a acesteia.
Art. 76. — (1) Informațiile și comunicatele oficiale ale
autorităților publice cu privire la dezastre, la starea de urgență
sau la starea de asediu se difuzează integral și cu prioritate.
(2) Decretul de instituire a stării de asediu sau a stării de
urgență se difuzează pe posturile de radio și de televiziune în cel
mult două ore de la semnare și repetat în primele 24 de ore de
la instituirea stării de asediu sau de urgență.
(3) Informațiile cu privire la starea de asediu sau la starea de
urgență, cu excepția celor referitoare la dezastre, se dau
publicității numai cu avizul autorităților militare.
(4) Pe timpul stării de asediu sau al stării de urgență
radiodifuzorii sunt obligați să transmită, cu prioritate, mesajele
autorităților militare, la cererea acestora.
Art. 77. — (1) Radiodifuzorii care dau publicității date,
informații, avertizări și prognoze meteorologice sunt obligați să
precizeze sursa de informare.
(2) Serviciile publice de radio și de televiziune sunt obligate
să comunice, în mod repetat, avertizările referitoare la
fenomenele meteorologice periculoase.
Art. 78. — (1) Prezența siglei serviciului de programe de
televiziune pe întreaga durată a difuzării, cu excepția timpului
afectat publicității, este obligatorie.
(2) Orice transmisiune în direct va fi însoțită permanent de
mențiunea ăDirect”.
(3) La difuzarea în reluare a programelor se va face
mențiunea ăReluare” pe întreaga durată a difuzării acestora, cu
excepția operelor cinematografice.
(4) La difuzarea unor imagini și/sau înregistrări sonore de
arhivă se va face datarea acestora ori mențiunea ăArhivă”.
(5) Nu este permisă prezentarea ca transmisiune directă a
programelor înregistrate.
(6) Radiodifuzorii au obligația de a înștiința publicul dacă
interpretarea unor piese muzicale este play-back.
Art. 79. — Furnizorii de servicii media audiovizuale vor
asigura, gradual, până la 1 ianuarie 2015, accesibilitatea la
principala emisiune informativă televizată a persoanelor cu
deficiențe de auz.
Art. 80. — Furnizorii de servicii media audiovizuale au
obligația să nu utilizeze în programe impulsuri audio și video
subliminale, de natură electronică și informatică, ce pot influența
publicul.
Art. 81. — Radiodifuzorii au obligația de a respecta
programul anunțat; fac excepție situațiile de forță majoră.
Art. 82. — În cazul transmisiei unei competiții sportive, cu
excepția competițiilor UEFA și FIFA, furnizorii de servicii media
audiovizuale au obligația de a afișa permanent competitorii,
scorul și minutul.

9

TITLUL VI
Responsabilități culturale
Art. 83. — Furnizorii de servicii media audiovizuale au
obligația de a asigura respectarea normelor ortografice,
ortoepice și morfologice ale limbii române, stabilite de Academia
Română.
Art. 84. — Serviciile media audiovizuale trebuie să reflecte
diversitatea spațiului cultural românesc și european.
Art. 85. — Radiodifuzorii aflați în jurisdicția României au
obligația de a asigura în cadrul fiecărui serviciu de programe de
televiziune îndeplinirea următoarelor cerințe:
a) să rezerve operelor europene, astfel cum sunt definite la
art. 11 din Legea audiovizualului, minimum 50% din timpul de
difuzare, cu excepția timpului consacrat informațiilor,
manifestărilor sportive, jocurilor, publicității, precum și serviciilor
de teletext și teleshopping;
b) să rezerve operelor europene create de producători
independenți cel puțin 10% din timpul de difuzare, cu excepția
timpului consacrat informațiilor, manifestărilor sportive, jocurilor,
publicității, precum și serviciilor de teletext și teleshopping, sau
cel puțin 10% din bugetul lor de programe;
c) respectarea structurii programelor aprobate de Consiliu.
Art. 86. — Sunt exceptate de la prevederile art. 85 lit. a) și b)
serviciile de programe de televiziune care îndeplinesc simultan
următoarele condiții:
a) au o audiență potențială de până la 3% din populația
recenzată a țării;
b) nu difuzează filme artistice de lung metraj și seriale pentru
televiziune;
c) conținutul serviciului de programe este exclusiv de interes
local.
Art. 87. — Dispozițiile art. 23 din Legea audiovizualului
privind promovarea operelor audiovizuale europene se vor
aplica în mod corespunzător serviciilor media la cerere, potrivit
specificului acestor servicii.
Art. 88. — Radiodifuzorii aflați în jurisdicția României prezintă
semestrial Consiliului un raport, conform modelului prezentat în
anexa nr. 2, care face parte integrantă din prezentul cod.
TITLUL VII
Emisiuni interactive, jocuri și concursuri
Art. 89. — (1) Jocurile de noroc pot fi difuzate în cadrul unui
program audiovizual sau pot fi subiect al unei comunicări
comerciale audiovizuale numai dacă sunt autorizate în condițiile
legii.
(2) Este interzisă difuzarea de jocuri-concurs cu câștiguri de
orice fel, prin intermediul liniilor telefonice sau al altor sisteme de
telecomunicație, televiziune ori radio, prin care se condiționează
obținerea unor avantaje materiale ca rezultat al răspunsurilor
formulate la întrebări adresate publicului și care presupun o taxă
de participare.
(3) Programele audiovizuale care conțin jocuri de noroc se
supun condițiilor de protecție a minorilor prevăzute în cap. II
ăClasificarea programelor în vederea protecției minorilor” din
titlul II ăProtecția minorilor”.
(4) Jocurile de noroc nu pot fi incluse în programele adresate
minorilor și nici nu este permisă incitarea acestora să participe
la astfel de jocuri.

10

MONITORUL OFICIAL AL ROMÂNIEI, PARTEA I, Nr. 174/11.III.2011

(5) Jocurile de noroc trebuie să respecte regulile informării
corecte, iar regulamentul lor de desfășurare trebuie să fie clar și
adus la cunoștință în mod corespunzător.
(6) La începutul și pe parcursul desfășurării programului,
publicul va fi informat, vizual și auditiv, despre caracterul jocului,
condițiile de participare și de tarifare, modalitățile de acces și de
atribuire a câștigurilor.
(7) Anterior programării difuzării jocului, furnizorii de servicii
media audiovizuale au obligația să aducă la cunoștința
Consiliului datele principale din licența sub care acesta este
organizat.
(8) Este interzisă solicitarea insistent adresată publicului de
a participa la joc.
Art. 90. — (1) Nu pot fi difuzate emisiuni interactive în care:
a) publicul apelează la vrăjitori și prezicători sau la activități
interzise prin lege;
b) se atribuie câștiguri în produse ori servicii pentru care este
interzisă prin lege comunicarea comercială audiovizuală.
(2) Este interzisă prezentarea sau oferirea de consultații și
tratamente medicale neavizate de Colegiul Medicilor în
emisiunile interactive.
(3) Sunt interzise programele erotice interactive.
Art. 91. — (1) Concursurile interactive pot fi difuzate în cadrul
programelor audiovizuale numai dacă sunt îndeplinite cumulativ
următoarele condiții:
a) au drept scop exclusiv fidelizarea, divertismentul sau
educarea publicului;
b) sunt inserate numai în programe educative și de
divertisment sau sunt difuzate ca emisiuni-concurs;
c) nu presupun taxă de participare directă sau disimulată,
cum ar fi suprataxa percepută de serviciile de telefonie cu
valoare adăugată;
d) respectă regulile informării corecte;
e) câștigurile sau premiile sunt atribuite în baza unui
regulament adus la cunoștința publicului.
(2) Este interzisă descrierea calității produselor sau a
serviciilor oferite ca premii în cadrul unui concurs interactiv, cu
excepția mărcii și a valorii.
(3) Fac excepție de la prevederile alin. (2) produsele sau
serviciile culturale.
(4) Este interzisă oferirea de premii în bani sau cadouri
nepotrivite vârstei minorilor în concursurile interactive destinate
acestora.
Art. 92. — (1) Comunicarea în cadrul unui program a
numerelor de apel ale serviciilor de telefonie, în scopul invitării
publicului de a participa la un joc de noroc sau concurs
interactiv, trebuie să respecte următoarele cerințe:
a) să pună la dispoziția publicului informații clare privind
tariful aplicat de furnizor pe unitatea de timp, incluzând taxa pe
valoarea adăugată și, după caz, toate taxele suplimentare;
b) să informeze corect publicul cu privire la condițiile și
modalitatea de a intra în posesia premiului oferit, inclusiv
eventualele costuri suplimentare;
c) în situația în care tariful se aplică în mod automat din
momentul formării numărului (apel fără răspuns), acest lucru va
fi adus la cunoștința publicului pe parcursul emisiunii, periodic,
atât sub formă scrisă, cât și oral.
(2) În cadrul serviciilor de programe de televiziune, tariful
aplicat de furnizorul de servicii de telefonie va fi prezentat lizibil,
pe întreaga durată de afișare a numărului de apel, utilizându-se
caractere cu dimensiuni identice cu cele ale numărului de apel.

(3) În cadrul serviciilor de programe de radiodifuziune
sonoră, tariful aplicat de furnizorul de servicii de telefonie va fi
precizat imediat după comunicarea numărului de apel, astfel
încât să fie clar perceput de radioascultător.
(4) În cazul concursurilor cu premii care în mod normal
implică o durată a apelului mai mare de 3 minute, publicul va fi
informat în condițiile prevăzute la alin. (2) și (3) privind afișarea
tarifului aplicat.
TITLUL VIII
Comunicări comerciale audiovizuale
CAPITOLUL I
Dispoziții generale

Art. 93. — Comunicările comerciale audiovizuale trebuie să
respecte, indiferent de formă și de durată, principiile de protecție
a minorului, de informare corectă a publicului, de respectare a
demnității umane, de asigurare a unei concurențe loiale.
Art. 94. — În scopul unei informări corecte, orice informație
sau avertizare conținută într-o comunicare comercială
audiovizuală se difuzează astfel încât aceasta să fie clar
percepută de public, în special prin asigurarea următoarelor
măsuri:
a) să fie prezentată static, lizibil și pe o durată suficientă, în
cazul informației difuzate sub formă de videotext; dimensiunea
caracterelor trebuie să fie de minimum 17 puncte în format SD,
definiție standard, respectiv 32 în format HD, înaltă definiție;
b) să fie redată la viteză normală de citire.
Art. 95. — În sensul prezentului titlu, prin reminder se
înțelege clipul publicitar sub formă prescurtată care îndeplinește
cumulativ următoarele condiții:
a) este o parte, o continuare și/sau o completare a aceleiași
campanii publicitare la un anumit produs sau serviciu, realizată
în cadrul aceluiași serviciu media audiovizual;
b) reamintește publicului elemente din mesajul difuzat în
spotul principal al campaniei publicitare;
c) are o durată de maximum 10 secunde.
Art. 96. — (1) Comunicările comerciale pentru convorbiri
telefonice erotice, precum și pentru produse și servicii cu
destinație sexuală sunt interzise.
(2) Comunicările comerciale pentru publicații, filme ori
spectacole erotice se difuzează în aceleași condiții cu cele
stabilite pentru programele 18.
(3) Este interzisă difuzarea oricărei forme de comunicare
comercială sau de promovare a produselor cu caracter
pornografic.
CAPITOLUL II
Sponsorizare

Art. 97. — (1) Programul audiovizual sponsorizat trebuie să
poată fi clar identificat ca atare de către public.
(2) Anunțurile de sponsorizare, prin care se menționează
existența acordului de sponsorizare a unui program audiovizual,
trebuie să fie în mod clar separate de publicitate, să prezinte
numai numele, marca, imaginea, activitatea sau produsele
sponsorului și să nu încurajeze în mod direct cumpărarea sau
închirierea de produse ori servicii, mai ales prin mențiuni
exprese cu caracter promoțional la produsele sau serviciile
sponsorului sau ale unui terț.

MONITORUL OFICIAL AL ROMÂNIEI, PARTEA I, Nr. 174/11.III.2011
(3) Anunțul de sponsorizare poate fi făcut prin:
a) referire verbală și/sau scrisă;
b) insert grafic;
c) ecran partajat.
(4) Prin insert grafic se înțelege reprezentarea, statică sau
în mișcare, cu sau fără sunet, a mărcii, astfel cum aceasta este
definită potrivit legii, a siglei sau a altui simbol prin care se
identifică sponsorul ori imaginea unui produs reprezentativ al
acestuia.
(5) Inserturile grafice și ecranul partajat nu trebuie să
afecteze integritatea editorială a programului; ecranul partajat
va include mențiunea ăSponsor”/ăSponsori” pe întreaga durată a
difuzării acestuia.
(6) Anunțurile de sponsorizare difuzate în interiorul
programului nu pot depăși 30 de secunde pentru fiecare
perioadă de 30 de minute a duratei programate.
(7) În situația prezenței în programul audiovizual sponsorizat
a reprezentanților sponsorilor, referirile la sponsori nu trebuie să
depășească 30 de secunde pentru fiecare sponsor.
(8) În situația în care un program audiovizual este
sponsorizat de mai mulți sponsori, radiodifuzorul trebuie să
anunțe toți sponsorii cel puțin la sfârșitul programului.
(9) În anunțul sponsorului nu trebuie să existe nicio
conexiune cu publicitatea difuzată ori cu plasarea de produse
referitoare la produsele sau serviciile sponsorului.
(10) În cazul autopromovării emisiunilor sponsorizate, se pot
prezenta, la sfârșitul spotului, pe o durată de maximum
5 secunde, mărcile sponsorilor.
(11) Anunțul de autopromovare a unui program sponsorizat
care face referire la mărcile sponsorilor poate fi difuzat de
maximum 5 ori pe zi.
Art. 98. — (1) Nu pot fi sponsorizate emisiuni de știri și
dezbateri pe teme politice.
(2) Nicio emisiune nu poate fi sponsorizată de producători
de tutun.
(3) Este interzisă difuzarea în intervalul orar 6,00—22,00 a
emisiunilor sponsorizate de companiile al/a căror nume sau
marcă este identic/identică cu numele ori marca unei băuturi
spirtoase.
(4) Emisiunile/Programele audiovizuale nu pot fi
sponsorizate de către persoane fizice ori juridice care au ca
obiect principal de activitate fabricarea sau vânzarea de produse
ori furnizarea de servicii a căror publicitate este interzisă.
Art. 99. — (1) Nu trebuie să existe nicio conexiune între
numele, marca sau imaginea sponsorului și denumirea
emisiunii.
(2) Emisiunile destinate minorilor nu pot fi sponsorizate de
către persoane fizice sau juridice a căror activitate principală
este fabricarea ori comercializarea băuturilor alcoolice, a
produselor și tratamentelor medicale sau a suplimentelor
alimentare, precum și de către cele care organizează jocuri și
concursuri interzise minorilor.
CAPITOLUL III
Plasarea de produse

Art. 100. — (1) Prin plasare de produse se înțelege orice
formă de comunicare comercială audiovizuală constând în
includerea unui produs, serviciu sau a mărcii acestora ori în
referirea la acestea, prin inserarea în cadrul unui program, în
schimbul unei plăți sau contraprestații.

11

(2) Plasarea de produse se semnalează, la începutul și la
sfârșitul programului, precum și la reluarea după fiecare pauză
publicitară, prin mențiunea ăAcest program conține/a conținut
plasare de produse.”, precum și prin simbolul ăPP” de culoare
albă pe fond negru, afișate lizibil, cu o dimensiune de minimum
30 de puncte în format SD, definiție standard, respectiv 60 în
format HD, înaltă definiție, și pentru o durată de minimum
5 secunde.
(3) Mențiunea scrisă prevăzută la alin. (2) va fi eliminată
după o perioadă de 6 luni de la intrarea în vigoare a prezentului
cod.
(4) Plasarea de produse nu exclude sponsorizarea și/sau
difuzarea de publicitate pentru aceleași produse sau servicii, în
cadrul aceluiași program, cu respectarea dispozițiilor art. 97
alin. (9), precum și a celorlalte condiții impuse de Legea
audiovizualului.
CAPITOLUL IV
Publicitate și teleshopping
SECȚIUNEA 1
Dispoziții generale

Art. 101. — Este interzisă orice formă de promovare a unor
produse sau a unor servicii care sugerează publicului ori îl
instigă să renunțe la alte produse sau servicii similare ori
asemănătoare identificabile.
Art. 102. — (1) Este interzisă publicitatea care nu este
conformă cu dispozițiile legale.
(2) Publicitatea pentru profesiile liberale se poate face cu
respectarea normelor de conduită care reglementează profesiile
respective.
Art. 103. — (1) Este interzisă difuzarea de emisiuni, altele
decât teleshoppingul, în care sunt promovate bunuri sau servicii
individualizate care pot fi identificate de public prin marcă,
producător ori prin modalități de comercializare.
(2) Aceste restricții nu se referă la denumirea companiilor
producătoare de bunuri sau prestatoare de servicii, precum și
la produsele și serviciile culturale.
Art. 104. — Sunt interzise publicitatea și teleshoppingul în
care se utilizează practici comerciale înșelătoare sau practici
comerciale agresive.
Art. 105. — (1) Publicitatea sau teleshoppingul care se referă
la o ofertă specială trebuie să indice, în mod clar și neechivoc,
perioada de valabilitate a ofertei în care se aplică prețul special
sau alte condiții specifice ori, dacă este cazul, faptul că oferta
specială se referă la stocul de bunuri sau pachetul de servicii
disponibil.
(2) În cazul publicității ce include concursuri pentru
promovarea unui produs sau serviciu se vor preciza perioada
de desfășurare a concursului și regulamentul acestuia.
Art. 106. — (1) Calupurile publicitare trebuie separate clar,
sonor și vizual, de programele audiovizuale, prin coperte neutre.
(2) În cadrul unui calup publicitar poate fi difuzat un singur
grupaj de autopromovare.
(3) Pentru asigurarea condițiilor de identificare și separare,
precizate la alin. (1), spoturile publicitare și de teleshopping se
difuzează cu respectarea următoarelor reguli:
a) calupurile publicitare trebuie separate clar, sonor și vizual,
de programele audiovizuale, prin coperte neutre, cu mențiunea
ăPublicitate”;

12

MONITORUL OFICIAL AL ROMÂNIEI, PARTEA I, Nr. 174/11.III.2011

b) telepromovarea trebuie semnalată clar, sonor și vizual, și
însoțită pe întreaga durată de difuzare de mențiunea
ăPublicitate”, afișată lizibil, cu o dimensiune de minimum
30 de puncte în format SD, definiție standard, respectiv 60
în format HD, înaltă definiție, și pe o durată de minimum
5 secunde;
c) mențiunea scrisă prevăzută la lit. b) va fi eliminată după o
perioadă de 6 luni de la data intrării în vigoare a prezentei decizii
și va fi înlocuită cu simbolul ăP”, afișat în aceleași condiții de
lizibilitate;
d) se interzice difuzarea de publicitate și de teleshopping în
care apar prezentatori ai emisiunilor de știri.
SECȚIUNEA a 2-a
Ecranul partajat

Art. 107. — (1) Publicitatea pe ecran partajat se difuzează
cu respectarea următoarelor condiții cumulative:
a) să fie clar separată de conținutul editorial printr-o divizare
a suprafeței ecranului, obținută prin afișarea spoturilor
publicitare într-o fereastră publicitară distinctă de fereastra
editorială; pentru a nu altera programul principal nu trebuie
modificat raportul de aspect al imaginii acestuia, iar suprafața
ferestrei publicitare nu trebuie să depășească suprafața ferestrei
editoriale;
b) să fie ușor de identificat prin afișarea mențiunii
ăPublicitate”, pe toată durata difuzării acesteia.
(2) Este interzisă difuzarea de publicitate:
a) în mod simultan pe două sau mai multe ferestre partajate;
b) pe crawl.
(3) Este interzisă difuzarea publicității pe ecran partajat în
următoarele categorii de programe audiovizuale:
a) programe destinate minorilor;
b) programe de știri, precum și de dezbateri politice.
(4) Timpul de difuzare a publicității pe ecran partajat intră în
calculul limitei orare de 12 minute.
SECȚIUNEA a 3-a
Publicitatea virtuală

Art. 108. — (1) Publicitatea virtuală se poate difuza numai în
cadrul transmisiunii unor evenimente sportive, culturale sau
expoziționale, cu respectarea următoarelor condiții cumulative:
a) să existe acordul organizatorului evenimentului respectiv
și al titularilor de drepturi;
b) să nu aducă atingere integrității, valorii și/sau specificului
evenimentului în care este plasată, să nu fie stridentă și
obositoare din punct de vedere vizual;
c) telespectatorii să fie informați asupra utilizării acestui
procedeu publicitar, la începutul transmisiei evenimentului și
după fiecare pauză, prin mențiunea ăacest program conține
publicitate virtuală”, afișată lizibil pe o durată de minimum
5 secunde.
(2) În cazul evenimentelor sportive, publicitatea virtuală
poate să fie plasată pe suprafața de joc în timpul jocului, în
pauza acestuia și după sfârșitul său. De asemenea, publicitatea
virtuală poate fi plasată și în spațiile situate în afara suprafeței
de joc destinate de către organizatorul competiției plasării de
panouri publicitare.

SECȚIUNEA a 4-a
Excepții. Spoturi izolate

Art. 109. — (1) Radiodifuzorii pot difuza în timpul transmisiei
unei competiții sportive inserturi grafice, cu respectarea
următoarelor condiții cumulative:
a) insertul grafic se difuzează numai în momentul în care se
înlocuiește un jucător sau când se modifică scorul;
b) durata unui insert să nu depășească 10 secunde, iar
durata totală de difuzare pe întreaga transmisie să nu
depășească două minute;
c) insertul grafic să fie plasat deasupra sau sub zona de
difuzare a informației prevăzute la lit. a) și să nu depășească
dimensiunile acesteia.
(2) Dimensiunea casetei grafice a insertului grafic, gradul
acesteia de transparență și zona în care aceasta se plasează pe
ecran se vor alege astfel încât să nu se aducă atingere
integrității sau valorii competiției sportive în care este plasată.
Art. 110. — (1) În cadrul serviciilor de programe de
televiziune se pot difuza spoturi publicitare izolate numai dacă
pauzele disponibile pentru inserarea spoturilor între părțile unui
program, cum ar fi pauzele dintre rundele unui meci de box sau
de tenis, sunt foarte scurte.
(2) Spotul izolat se difuzează în următoarele condiții
cumulative:
a) durata spotului să nu depășească 30 de secunde;
b) să fie însoțit pe toată durata difuzării de un marcaj cât mai
vizibil, constând în majuscula ăP” încadrată într-un cerc cu
suprafața transparentă, cu dimensiunea de minimum 30 de
puncte în format SD, definiție standard, respectiv 60 în format
HD, înaltă definiție, amplasat în partea din dreapta jos a
ecranului.
Art. 111. — Radiodifuzorii pot difuza în timpul transmisiunilor
sportive minispoturi de publicitate, cu respectarea cumulativă a
următoarelor condiții:
a) durata minispotului să nu depășească 10 secunde;
b) să fie maximum două minispoturi pe repriză;
c) să fie inserate în momentele de întrerupere naturală a
jocului;
d) să fie însoțite pe toată durata difuzării de un marcaj cât
mai vizibil, constând în majuscula ăP” încadrată într-un cerc cu
suprafața transparentă, cu dimensiunea de minimum 30 de
puncte în format SD, definiție standard, respectiv 60 în format
HD, înaltă definiție, amplasat în partea din dreapta jos a
ecranului.
Art. 112. — (1) În mod excepțional, în cadrul serviciilor de
programe de televiziune se poate difuza, în intervalul orar
20,00—6,00, în alte situații decât cele precizate la art. 110, un
spot publicitar izolat, cu respectarea regulilor de inserare a
publicității.
(2) În cazul publicității pentru băuturi spirtoase, spotul
publicitar izolat va fi difuzat numai în intervalul orar 23,00—6,00.
SECȚIUNEA a 5-a
Publicitate la alcool

Art. 113. — (1) În intervalul orar 6,00—22,00 este interzisă
orice formă de publicitate la băuturi spirtoase.
(2) În sensul prezentului cod, băuturile spirtoase sunt cele
definite potrivit reglementărilor în vigoare ale Uniunii Europene.
Art. 114. — Este interzisă difuzarea de spoturi publicitare la
alcool în care apar minori.
Art. 115. — Este interzisă difuzarea spoturilor de
autopromovare și a concursurilor de fidelizare care conțin referiri

MONITORUL OFICIAL AL ROMÂNIEI, PARTEA I, Nr. 174/11.III.2011
la numele sau la marca unei băuturi spirtoase; în cadrul
concursurilor nu pot fi oferite ca premii băuturi spirtoase.
Art. 116. — Calupurile publicitare în care se promovează
băuturi spirtoase se vor încheia cu avertismentul sonor și vizual:
ăConsumul excesiv de alcool dăunează grav sănătății.”
SECȚIUNEA a 6-a
Publicitate la alimente

Art. 117. — Publicitatea la produsele alimentare trebuie să
respecte următoarele condiții:
a) să nu încurajeze consumul excesiv de alimente;
b) să nu sugereze renunțarea la consumul de fructe, legume
sau de alimente naturale;
c) să respecte dispozițiile Regulamentului (CE)
nr. 1.924/2006 al Parlamentului European și al Consiliului din
20 decembrie 2006 privind mențiunile nutriționale și de sănătate
înscrise pe produsele alimentare, precum și dispozițiile legislației
naționale în vigoare referitoare la aceste produse.
Art. 118. — În cazul în care publicitatea pentru sucuri și
băuturi răcoritoare este ilustrată cu fructe și/sau legume, se va
preciza în procente cantitatea de fructe și/sau legume conținută
de produs.
Art. 119. — (1) În cazul utilizării la fabricarea produselor
alimentare numai a aromelor de fructe și legume, se interzice
ilustrarea proprietăților produsului cu imagini de fructe.
(2) În cazul utilizării exclusive a aromelor, acest fapt va fi
menționat în spoturile de publicitate, scris și verbal, prin
sintagma ăcu gust de ...” sau, după caz, ăcu aromă de ...”.
Art. 120. — (1) Sub rezerva derogărilor prevăzute de
legislația comunitară și națională aplicabile apelor minerale
naturale și produselor alimentare destinate unei alimentații
speciale, informațiile referitoare la produsele alimentare nu
trebuie să atribuie unui produs alimentar proprietăți de
prevenire, de tratament și de vindecare a unei boli umane și nu
trebuie să evoce astfel de proprietăți.
(2) Nu se vor atribui alimentelor proprietăți pe care acestea
nu le posedă.
(3) În publicitatea pentru alimente adresată minorilor este
interzisă folosirea celebrităților, personalităților sau medicilor.
Publicitatea la alimente adresată minorilor este definită în
conformitate cu codul de autoreglementare al Consiliului Român
pentru Publicitate, depozitar al Codului etic pentru publicitatea
adresată copiilor referitoare la produse alimentare.
(4) În cadrul calupurilor publicitare ce promovează alimente
radiodifuzorii trebuie să difuzeze alternativ unul dintre
următoarele mesaje de avertizare:
a) ăPentru o viață sănătoasă, consumați zilnic fructe și
legume.”;
b) ăPentru o viață sănătoasă, faceți mișcare cel puțin 30 de
minute în fiecare zi.”;
c) ăPentru o viață sănătoasă, consumați zilnic minimum 2 litri
de lichide.”;
d) ăPentru o viață sănătoasă, respectați mesele principale
ale zilei.”;
e) ăPentru sănătatea dumneavoastră evitați excesul de sare,
zahăr și grăsimi.”
(5) Toate mesajele de avertizare prevăzute la alin. (4) se
difuzează alternativ pe parcursul unei zile, câte un mesaj inserat
la sfârșitul unuia dintre calupurile publicitare din cadrul fiecărei
ore date din intervalul orar 6,00—22,00. În perioada în care
difuzează un spot noncomercial recomandat de Consiliu,
radiodifuzorii pot renunța la difuzarea mesajelor de avertizare
prevăzute la alin. (4).

13

SECȚIUNEA a 7-a
Publicitate la produse medicale, suplimente alimentare,
alimente cu destinație nutrițională specială

Art. 121. — Prin publicitate audiovizuală pentru produse
medicale se înțelege orice formă de promovare destinată să
stimuleze distribuirea, consumul sau vânzarea medicamentelor
și a dispozitivelor medicale.
Art. 122. — (1) Sunt interzise publicitatea și teleshoppingul
pentru produsele și tratamentele medicale care necesită
prescripție medicală.
(2) Pot fi difuzate numai materialele publicitare avizate de
Agenția Națională a Medicamentului și a Dispozitivelor
Medicale, în conformitate cu dispozițiile cuprinse în cap. VIII
ăPublicitatea” și cap. IX ăInformarea publicului” din titlul XVII
ăMedicamentul” al Legii nr. 95/2006 privind reforma în domeniul
sănătății, cu modificările și completările ulterioare.
(3) În programele audiovizuale nu pot fi recomandate
medicamente identificate prin marcă sau denumire comercială,
tratamente medicale, farmacii, cabinete medicale și medicodentare.
Art. 123. — Sunt interzise publicitatea și teleshoppingul la
medicamente care conțin substanțe definite ca stupefiante sau
psihotrope.
Art. 124. — (1) Promovarea medicamentelor în serviciile
media audiovizuale va include în mod obligatoriu următoarele:
a) denumirea produsului;
b) denumirea comună, dacă produsul conține un singur
ingredient activ;
c) indicația terapeutică (afecțiunile pentru care se folosește
produsul medicamentos);
d) avertizarea sonoră ăAcesta este un medicament. Citiți cu
atenție prospectul.”;
e) avertizarea scrisă prevăzută la art. 800 alin. (1) lit. b) din
Legea nr. 95/2006, cu modificările și completările ulterioare.
(2) Prin derogare de la prevederile alin. (1), publicitatea în
formă prescurtată (reminder) va include cel puțin avertizarea
prevăzută la alin. (1) lit. d), sub formă scrisă.
(3) Avertizarea menționată la alin. (1) lit. d) se va difuza în
condiții care să asigure o percepție clară a mesajului, printr-o
pronunțare normală, neaccelerată.
(4) Avertizările menționate la alin. (1) lit. e) și la alin. (2) se vor
difuza în condițiile prevăzute la art. 94.
Art. 125. — Este interzisă difuzarea de publicitatea și de
teleshopping pentru produse de larg consum care invocă avize
sau recomandări medicale; fac excepție produsele destinate
igienei.
Art. 126. — (1) Este interzisă difuzarea de publicitate și
teleshopping pentru medicamente și tratamente medicale sau
suplimente alimentare prezentate sau recomandate de
personalități ale vieții publice, culturale, științifice, sportive ori de
alte persoane, care, datorită celebrității lor, pot încuraja
consumul acestor produse sau tratamente.
(2) Este interzisă difuzarea de publicitate și teleshopping în
care personal medical sau farmaciști recomandă ori avizează
produse alimentare destinate minorilor, produse și tratamente
medicale sau suplimente alimentare.
(3) Este interzisă difuzarea de publicitate și teleshopping
pentru produse medicale, tratamente medicale sau suplimente
alimentare, dacă prezentările conțin recomandări ori avize ale
asociațiilor medicale.

14

MONITORUL OFICIAL AL ROMÂNIEI, PARTEA I, Nr. 174/11.III.2011

Art. 127. — (1) Este interzisă difuzarea de publicitate pentru
produse medicale, tratamente medicale sau suplimente
alimentare în emisiuni destinate minorilor ori în pauzele
publicitare care precedă sau urmează unor astfel de emisiuni.
(2) Producătorii și distribuitorii de produse și tratamente
medicale sau suplimente alimentare nu pot sponsoriza
programele ori emisiunile destinate minorilor.
(3) Publicitatea și teleshoppingul la produse și tratamente
pentru probleme de natură sexuală nu pot fi difuzate decât în
intervalul orar 22,00—6,00.
Art. 128. — Este interzisă menționarea în publicitate sau în
teleshopping a unor indicații terapeutice referitoare la boli
precum:
a) tuberculoză;
b) bolile cu transmisie sexuală;
c) alte boli infecțioase grave;
d) cancer și alte boli tumorale;
e) insomnia cronică;
f) diabet și alte boli metabolice.
Art. 129. — Publicitatea la medicamente nu trebuie să
conțină nicio mențiune care:
a) să dea impresia că o consultație medicală sau o
intervenție chirurgicală nu este necesară, în special prin oferirea
unor sugestii de diagnostic ori de tratament la distanță;
b) să sugereze că efectul tratamentului cu medicamentul
respectiv este garantat, nu este însoțit de reacții adverse sau că
efectul este mai bun ori echivalent cu cel al altui tratament sau
medicament;
c) să sugereze că starea de sănătate a subiectului poate fi
îmbunătățită prin utilizarea medicamentului respectiv;
d) să sugereze că starea de sănătate a subiectului poate fi
afectată dacă nu se utilizează medicamentul; această interdicție
nu se aplică campaniilor de vaccinare prevăzute la art. 799
alin. (4) din Legea nr. 95/2006, cu modificările și completările
ulterioare;
e) să se adreseze exclusiv sau în special minorilor;
f) să sugereze că medicamentul este un aliment, produs
cosmetic sau alt produs de consum;
g) să sugereze că siguranța sau eficacitatea medicamentului
este datorată faptului că acesta este natural;
h) să poată, printr-o descriere sau reprezentare detaliată a
unui caz, să ducă la o autodiagnosticare eronată;
i) să ofere, în termeni inadecvați, alarmanți sau înșelători,
asigurări privind vindecarea;
j) să folosească, în termeni inadecvați, alarmanți sau
înșelători, reprezentări vizuale ale schimbărilor în organismul
uman cauzate de boli sau leziuni ori de acțiuni ale
medicamentelor asupra organismului uman sau a unei părți a
acestuia.
Art. 130. — (1) Este interzisă difuzarea de publicitate și
teleshopping la produse și tratamente naturiste, care, după caz,
nu sunt însoțite de avertizarea, sonoră și scrisă:
a) ăProdus neatestat medical”;
b) ăMetodă neatestată medical”.
(2) Publicitatea și teleshoppingul la produsele homeopate
trebuie să includă în mod obligatoriu avertizarea: ăAcesta este
un produs homeopat. Citiți cu atenție prospectul/informațiile de
pe ambalaj.”
(3) Durata avertizării menționate la alin. (1), respectiv
alin. (2), va fi de minimum 3 secunde și aceasta va fi difuzată la
sfârșitul spotului publicitar; pe posturile de televiziune
avertizarea va fi prezentată atât sonor, cât și vizual.

(4) În cazul reminderului, textul precizat la alin. (2) va fi
prezentat pe parcursul difuzării spotului publicitar, în condiții care
să asigure o percepție clară a mesajului, conform dispozițiilor
art. 94.
Art. 131. — (1) Publicitatea și teleshoppingul la suplimentele
alimentare vor include în mod obligatoriu avertizarea: ăAcesta
este
un
supliment
alimentar.
Citiți
cu
atenție
prospectul/informațiile de pe ambalaj.”
(2) Durata avertizării menționate la alin. (1) va fi de minimum
3 secunde și aceasta va fi difuzată la sfârșitul spotului publicitar;
pe posturile de televiziune avertizarea va fi prezentată atât
sonor, cât și vizual.
(3) În cazul reminderului, textul precizat la alin. (1) va fi
prezentat pe parcursul difuzării spotului publicitar, în condiții care
să asigure o percepție clară a mesajului, conform dispozițiilor
art. 94.
Art. 132. — (1) Publicitatea și teleshoppingul trebuie să
respecte dispozițiile cuprinse în normele privind alimentele cu
destinație nutrițională specială.
(2) Publicitatea și teleshoppingul la alimentele utilizate în
dietele cu valoare energetică redusă pentru scăderea greutății
nu trebuie să facă nicio referire la ritmul sau la pierderea în
greutate sau la reducerea senzației de foame ori la creșterea
senzației de sațietate determinate de utilizarea lor, cu excepția
mențiunilor referitoare la sațietate permise de Regulamentul
(CE) nr. 1.924/2006 al Parlamentului European și al Consiliului.
(3) În cazul alimentelor și al băuturilor cu cantități calorice
scăzute, dacă sunt prezentate ca o parte a regimului de slăbire,
se va indica faptul că produsul respectiv poate conduce la
pierderea de greutate numai ca parte a unei diete ce controlează
caloriile/energia.
(4) În cazul produselor special elaborate pentru a fi utilizate
în diete cu restricții calorice, care, conform instrucțiunilor
producătorului, înlocuiesc în totalitate sau în parte aportul
alimentar zilnic, acestea trebuie promovate sub numele de
ăsubstitut alimentar complet pentru slăbit” sau ăsubstitut
alimentar parțial pentru slăbit”.
Art. 133. — (1) Publicitatea și teleshoppingul la produsele și
tratamentele pentru slăbit ori pentru menținerea greutății
corporale trebuie să includă avertizarea, sonoră și scrisă:
ăConsultați medicul înainte de a urma dieta.”
(2) Fac excepție de la dispozițiile alin. (1):
a) medicamentele;
b) produsele alimentare care poartă mențiuni autorizate
conform dispozițiilor art. 13 alin. (1) lit. c) din Regulamentul (CE)
nr. 1.924/2006 al Parlamentului European și al Consiliului.
Art. 134. — (1) Publicitatea și teleshoppingul pentru
produsele sau tratamentele pentru slăbit ori pentru menținerea
greutății corporale trebuie să respecte următoarele condiții:
a) să avertizeze publicul printr-un insert scris și/sau sonor că
produsul nu se adresează minorilor;
b) să nu fie difuzate în emisiunile pentru minori sau în
pauzele publicitare care precedă ori urmează unor astfel de
emisiuni;
c) să nu se adreseze în mod direct persoanelor obeze și să
nu includă exemple în care vorbesc sau apar persoane care ar
fi fost obeze înainte de a utiliza produsele ori serviciul cărora li
se face publicitate.
(2) Fac excepție de la dispozițiile alin. (1) mențiunile
referitoare la sațietate permise de Regulamentul (CE)
nr. 1.924/2006 al Parlamentului European și al Consiliului.

MONITORUL OFICIAL AL ROMÂNIEI, PARTEA I, Nr. 174/11.III.2011
SECȚIUNEA a 8-a
Emisiuni de teleshopping

Art. 135. — (1) Emisiunea de teleshopping constă în
difuzarea către public a unor oferte de comercializare directă
privind furnizarea contra cost a unor bunuri sau servicii, inclusiv
bunuri imobiliare, drepturi și obligații, care pot fi dobândite numai
printr-un contract la distanță.
(2) În sensul prezentului cod, prin contract la distanță se
înțelege contractul de furnizare de produse sau servicii, încheiat
între un comerciant și un consumator, în cadrul unui sistem de
vânzare organizat de către comerciant, care utilizează în mod
exclusiv, înainte și la încheierea acestui contract, una sau mai
multe tehnici de comunicație la distanță.
(3) Ofertele difuzate trebuie să respecte prevederile
Ordonanței Guvernului nr. 130/2000 privind protecția
consumatorilor la încheierea și executarea contractelor la
distanță, republicată, cu modificările și completările ulterioare,
și ale Ordonanței Guvernului nr. 85/2004 privind protecția
consumatorilor la încheierea și executarea contractelor la
distanță privind serviciile financiare, republicată, cu modificările
și completările ulterioare.
(4) Mențiunea ăTeleshopping” va fi afișată pe toată durata
emisiunii.
Art. 136. — Este interzisă adresarea directă către minori a
ofertelor comerciale.
Art. 137. — (1) Emisiunea de teleshopping trebuie
identificată ca atare și separată clar de programele audiovizuale,
sonor și vizual, prin coperte neutre.
(2) Emisiunea de teleshopping nu poate conține și nu poate
fi întreruptă pentru difuzarea de spoturi publicitare.
(3) Nu pot fi difuzate emisiuni de teleshopping în care
publicului i se prezintă servicii oferite de vrăjitori și prezicători
sau activități interzise prin lege.
Art. 138. — Dispozițiile art. 137 alin. (1) și (2) nu se aplică
serviciilor de programe dedicate exclusiv teleshoppingului.
SECȚIUNEA a 9-a
Publicitatea politică

Art. 139. — Publicitatea, pozitivă sau negativă, în legătură
cu partide politice, oameni politici, mesaje politice este interzisă,
cu excepția perioadelor de campanie electorală.
Art. 140. — (1) În perioada campaniei electorale, furnizorii
de servicii media audiovizuale pot insera publicitate politică
numai în calupuri separate și marcate corespunzător.
(2) Publicitatea politică trebuie să fie asumată în mod explicit,
prin prezentare ori conținut, de către candidați sau competitorii
electorali.
SECȚIUNEA a 10-a
Campanii noncomerciale

Art. 141. — Sunt considerate mesaje noncomerciale:
a) anunțul de interes public asumat de către o instituție sau
autoritate publică, în cadrul unei acțiuni de alertă, avertizare și
informare a publicului derulate în condițiile legii și care nu
promovează propria imagine a instituției;

b) campania socială derulată de către o asociație sau
fundație legal constituită, în cadrul unei acțiuni cu caracter
exclusiv social, necomercial, adresată societății sau comunității;
c) apelul în scop caritabil derulat în cadrul unei activități
filantropice cu caracter umanitar, în scopul sprijinirii unor
persoane aflate în dificultate; apelul trebuie să precizeze
persoana sub responsabilitatea căreia se colectează și se
utilizează bunurile și fondurile bănești donate.
Art. 142. — Mesajele noncomerciale nu se includ în calculul
duratei legale alocate publicității și trebuie să respecte
următoarele condiții cumulative:
a) difuzarea mesajelor să fie gratuită, fără obligație de
contrapartidă directă sau indirectă;
b) mesajele să fie grupate și separate de alte mesaje
publicitare și identificate între coperte cu mențiunea
ăMesaj/mesaje de interes public”;
c) mesajele să nu conțină nicio referire de natură comercială;
siglele sponsorilor pot fi prezentate numai în apeluri caritabile la
sfârșitul spotului și nu trebuie să depășească durata cumulată
de 3 secunde.
Art. 143. — (1) Emisiunile teledon trebuie să precizeze la
începutul și sfârșitul acestora persoana/persoanele sub
responsabilitatea căreia/cărora se colectează și se utilizează
bunurile și fondurile bănești donate, precum și datele de contact
ale acesteia/acestora.
(2) În cazul campaniilor care presupun colectarea de fonduri
de la public pentru un obiectiv anume, furnizorii de servicii media
audiovizuale au obligația de a informa publicul cu privire la
rezultatele concrete ale acestor campanii.
TITLUL IX
Sancțiuni și dispoziții finale
Art. 144. — (1) Nerespectarea prevederilor art. 16 alin. (1),
ale art. 27, 47 și 48, ale art. 90 alin. (1) și (3), ale art. 96, precum
și nerespectarea prevederilor legale privind acordarea dreptului
la replică se sancționează conform dispozițiilor art. 90 alin. (2)
din Legea audiovizualului.
(2) Nerespectarea prevederilor celorlalte articole ale
prezentei decizii, precum și refuzul ducerii la îndeplinire a
dispozițiilor referitoare la acordarea rectificării se sancționează
conform dispozițiilor art. 91 din Legea audiovizualului.
(3) În individualizarea sancțiunii Consiliul va ține cont, după
caz, de următoarele aspecte:
a) gravitatea faptei și efectele acesteia;
b) sancțiunile primite anterior, pe o perioadă de cel mult un
an, și modul în care furnizorul de servicii s-a raportat la acestea;
c) ziua din săptămână și intervalul de difuzare a emisiunii în
cauză;
d) durata emisiunii;
e) audiența înregistrată.
Art. 145. — La data intrării în vigoare a prezentei decizii se
abrogă Decizia membrilor Consiliului Național al Audiovizualului
nr. 187/2006 privind Codul de reglementare a conținutului
audiovizual, publicată în Monitorul Oficial al României, Partea I,
nr. 338 din 14 aprilie 2006, cu modificările și completările
ulterioare.

Președintele Consiliului Național al Audiovizualului,
Răsvan Popescu
București, 24 februarie 2011.
Nr. 220.

15

16

MONITORUL OFICIAL AL ROMÂNIEI, PARTEA I, Nr. 174/11.III.2011
ANEXA Nr. 1*)

MARCAJ CAMERA ASCUNSĂ

*) Anexa nr. 1 este reprodusă în facsimil.

ANEXA Nr. 2

RAPORT

privind procentul rezervat operelor europene în perioada .................................
Denumirea radiodifuzorului (titularul licenței audiovizuale):
Opere europene create de producători independenți
Denumirea serviciului
de programe/licență
audiovizuală nr. .................

Procent din timpul
de difuzare rezervat
operelor europene

1

2

Cristina-Gabriela F. Popescu

Procent din timpul
de difuzare sau
din bugetul de programe

Opere recente,
procent din coloana 3

3

4

Observații

5

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 174/11.III.2011 conține 16 pagini.

Prețul: 3,20 lei

&JUYDGY|521353]
ISSN 1453—4495

