Anul 179 (XXIII) — Nr. 562

PARTEA I

LEGI, DECRETE, HOTĂRÂRI ȘI ALTE ACTE

Luni, 8 august 2011

SUMAR

Pagina
DECIZII ALE CURȚII CONSTITUȚIONALE
Decizia nr. 727 din 2 iunie 2011 referitoare la excepția de
neconstituționalitate a dispozițiilor art. 179 alin. (1)—(4)
din Legea nr. 263/2010 privind sistemul unitar de
pensii publice..............................................................
Decizia nr. 730 din 2 iunie 2011 referitoare la excepția de
neconstituționalitate a dispozițiilor art. 47 din Ordonanța
Guvernului nr. 121/1998 privind răspunderea materială
a militarilor ..................................................................
Decizia nr. 741 din 2 iunie 2011 referitoare la excepția de
neconstituționalitate a dispozițiilor art. I pct. 1 și art. II
din Ordonanța de urgență a Guvernului nr. 62/2010
pentru modificarea și completarea Legii nr. 221/2009
privind condamnările cu caracter politic și măsurile
administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al
Legii nr. 247/2005 privind reforma în domeniile
proprietății și justiției, precum și unele măsuri
adiacente....................................................................
Decizia nr. 762 din 7 iunie 2011 referitoare la excepția de
neconstituționalitate a prevederilor art. I pct. 1 și art. II
din Ordonanța de urgență a Guvernului nr. 62/2010
pentru modificarea și completarea Legii nr. 221/2009
privind condamnările cu caracter politic și măsurile
administrative asimilate acestora, pronunțate în
perioada 6 martie 1945—22 decembrie 1989, și pentru

Pagina
suspendarea aplicării unor dispoziții din titlul VII al
Legii nr. 247/2005 privind reforma în domeniile
proprietății și justiției, precum și unele măsuri
adiacente....................................................................

2–3

3–4

5–7

7–10

Decizia nr. 763 din 7 iunie 2011 referitoare la excepția de
neconstituționalitate a prevederilor art. I pct. 1 și art. II
din Ordonanța de urgență a Guvernului nr. 62/2010
pentru modificarea și completarea Legii nr. 221/2009
privind condamnările cu caracter politic și măsurile
administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al
Legii nr. 247/2005 privind reforma în domeniile
proprietății și justiției, precum și unele măsuri
adiacente....................................................................

10–12

Decizia nr. 769 din 16 iunie 2011 referitoare la excepția de
neconstituționalitate a dispozițiilor art. 2 alin. (1), art. 6,
7, 9 și 10 din Ordonanța de urgență a Guvernului
nr. 119/2007 privind măsurile pentru combaterea
întârzierii
executării
obligațiilor
de
plată
rezultate din contracte comerciale..............................

13–14

Decizia nr. 777 din 16 iunie 2011 referitoare la excepția de
neconstituționalitate a dispozițiilor art. 14 alin. (1) lit. e)
din Ordonanța de urgență a Guvernului nr. 12/2006
pentru stabilirea unor măsuri de reglementare a pieței
pe filiera cerealelor și a produselor procesate din
cereale........................................................................

15–16

2

MONITORUL OFICIAL AL ROMÂNIEI, PARTEA I, Nr. 562/8.VIII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 727
din 2 iunie 2011

referitoare la excepția de neconstituționalitate a dispozițiilor art. 179 alin. (1)—(4)
din Legea nr. 263/2010 privind sistemul unitar de pensii publice
Augustin Zegrean
Aspazia Cojocaru
Petre Lăzăroiu
Mircea Ștefan Minea
Iulia Antoanella Motoc
Puskás Valentin Zoltán
Patricia Marilena Ionea

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 187 din Legea nr. 19/2000 privind sistemul
public de pensii și alte drepturi de asigurări sociale, excepție
ridicată de Tiberiu Spătaru în Dosarul nr. 6.710/110/2009 al
Tribunalului Bacău — Secția civilă și care constituie obiectul
Dosarului Curții Constituționale nr. 2.898D/2010.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 4.168D/2010,
având
ca
obiect
excepția
de
neconstituționalitate a acelorași dispoziții de lege, excepție
ridicată de Maria Baidibă în Dosarul nr. 1.124/90/2010 al
Tribunalului Vâlcea — Secția civilă.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 2.898D/2010 și
nr. 4.168D/2010, pune în discuție, din oficiu, problema conexării
cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 4.168D/2010 la Dosarul
nr. 2.898D/2010, care este primul înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
sens în care invocă jurisprudența în materie a Curții
Constituționale.
C U R T E A,

având în vedere actele și lucrările dosarelor, constată
următoarele:
Prin Încheierea din 19 mai 2010, pronunțată în Dosarul
nr. 6.710/110/2009, Tribunalul Bacău — Secția civilă a
sesizat Curtea Constituțională cu excepția de
neconstituționalitate a dispozițiilor art. 187 din Legea
nr. 19/2000 privind sistemul public de pensii și alte drepturi
de asigurări sociale.
Excepția a fost ridicată de Tiberiu Spătaru cu prilejul
soluționării unei contestații la executare.
Prin Încheierea din 5 octombrie 2010, pronunțată în Dosarul
nr. 1.124/90/2010, Tribunalul Vâlcea — Secția civilă a sesizat
Curtea Constituțională cu excepția de neconstituționalitate

a dispozițiilor art. 187 din Legea nr. 19/2000 privind sistemul
public de pensii și alte drepturi de asigurări sociale.
Excepția a fost ridicată de Maria Baidibă cu prilejul
soluționării unei contestații la executare.
În motivarea excepției de neconstituționalitate autorii
acesteia susțin, în esență, că textul de lege criticat, care obligă
persoanele care au încasat necuvenit sume cu titlu de prestații
de asigurări sociale la restituirea acestor sume, este
neconstituțional, întrucât nimeni nu poate fi obligat să plătească
pentru fapta săvârșită din culpa altei persoane. În același sens
se arată că debitele în virtutea cărora s-au făcut rețineri din
pensie nu sunt imputabile titularilor dreptului la pensie.
Tribunalul Bacău — Secția civilă și Tribunalul Vâlcea —
Secția civilă consideră că prevederile de lege criticate nu
contravin textelor din Constituție invocate.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 187 din Legea nr. 19/2000 privind sistemul public
de pensii și alte drepturi de asigurări sociale, publicată în
Monitorul Oficial al României, Partea I, nr. 140 din 1 aprilie 2000,
cu modificările și completările ulterioare, dispoziții potrivit cărora:
ă(1) Sumele încasate necuvenit cu titlu de prestații de asigurări
sociale se recuperează de la beneficiari în termenul de
prescripție de 3 ani.
(2) În cazul prestațiilor de asigurări sociale, altele decât
pensiile, recuperarea sumelor prevăzute la alin. (1) se
efectuează de către angajator sau, după caz, de instituția care
efectuează plata drepturilor de asigurări sociale.
(3) Casele teritoriale de pensii recuperează sumele plătite
necuvenit de la plătitorii prevăzuți la alin. (2).
(4) Sumele plătite necuvenit prin intermediul caselor
teritoriale de pensii se recuperează de la beneficiari în baza
deciziei casei respective, care constituie titlu executoriu. Sumele
rămase nerecuperate de pe urma beneficiarilor decedați nu se
mai urmăresc.”
Curtea constată că, ulterior sesizării cu excepția de
neconstituționalitate, Legea nr. 19/2000 a fost abrogată prin
art. 196 lit. a) din Legea nr. 263/2010 privind sistemul unitar de
pensii publice, publicată în Monitorul Oficial al României, Partea I,
nr. 852 din 20 decembrie 2010. Actul abrogator a preluat însă

3

MONITORUL OFICIAL AL ROMÂNIEI, PARTEA I, Nr. 562/8.VIII.2011
soluția legislativă criticată în art. 179 alin. (1)—(4), într-o
redactare asemănătoare, astfel: ă(1) Sumele încasate necuvenit
cu titlu de prestații de asigurări sociale se recuperează de la
beneficiari în termenul general de prescripție de 3 ani.
(2) În cazul prestațiilor de asigurări sociale, altele decât
pensiile, recuperarea sumelor prevăzute la alin. (1) se
efectuează de către angajator sau, după caz, de instituția care
efectuează plata drepturilor de asigurări sociale.
(3) CNPP, prin casele teritoriale de pensii, precum și casele
de pensii sectoriale recuperează sumele plătite necuvenit de la
plătitorii prevăzuți la alin. (2).
(4) Sumele plătite necuvenit prin intermediul caselor
teritoriale de pensii și al caselor de pensii sectoriale se
recuperează de la beneficiari în baza deciziei casei respective,
care constituie titlu executoriu.”
Autorii excepției consideră că aceste prevederi de lege aduc
atingere dispozițiilor art. 16 alin. (1) și (2) referitoare la egalitatea
în drepturi a cetățenilor, art. 47 alin. (1) privind nivelul de trai,
art. 53 referitor la restrângerea exercițiului unor drepturi sau
libertăți și art. 139 alin. (1) referitor la stabilirea numai prin lege
a impozitelor, taxelor și altor venituri ale bugetului de stat și ale
bugetului asigurărilor sociale de stat.
Examinând excepția de neconstituționalitate, Curtea
constată că prevederile de lege criticate au mai constituit obiect
al controlului de constituționalitate. Astfel, prin Decizia nr. 334
din 16 septembrie 2004, publicată în Monitorul Oficial al
României, Partea I, nr. 937 din 13 octombrie 2004, Curtea
reținea că dispozițiile art. 187 din Legea nr. 19/2000 ănu
contravin niciunei prevederi constituționale, ci, dimpotrivă, se
întemeiază pe îndatorirea prevăzută de art. 57 din Constituție,
republicată, potrivit căreia drepturile și libertățile trebuie

exercitate cu bună-credință și fără să se încalce drepturile și
libertățile altora. Obligația de restituire a drepturilor de asigurări
sociale încasate necuvenit nu se întemeiază pe regulile
răspunderii civile delictuale, ci pe normele de drept comun
referitoare la îmbogățirea fără justă cauză, cuprinse în art. 992
și următoarele din Codul civil”.
De asemenea, prin Decizia nr. 406 din 7 octombrie 2004,
publicată în Monitorul Oficial al României, Partea I, nr. 1.026 din
5 noiembrie 2004, Curtea a reținut că ăPrevederile art. 16
alin. (1) și (2) din Constituție, republicată, nu sunt încălcate,
deoarece dispozițiile legale criticate se aplică în mod egal tuturor
persoanelor aflate în situații identice”.
A admite ipoteza contrară ar însemna a pune un semn de
egalitate între persoanele care beneficiază de sume
suplimentare de bani fără un just temei și cele care nu
beneficiază de astfel de sume, precum și a lipsi casele de pensii
de sumele care le aparțin, situații evident inadmisibile.
Existența sau inexistența unor greșeli la calcularea sau la
plata pensiei, precum și mărimea debitului creat ca urmare a
acestora constituie probleme de fapt a căror stabilire intră în
competența exclusivă a instanței judecătorești și asupra cărora,
potrivit dispozițiilor art. 2 alin. (3) din Legea nr. 47/1992,
republicată, Curtea Constituțională nu se poate pronunța.
În sfârșit, în ceea ce privește dispozițiile art. 47 și art. 53 din
Legea fundamentală, Curtea constată că acestea nu sunt
incidente în cauză, neputându-se vorbi despre existența unui
drept fundamental la sume necuvenite.
Aceeași concluzie se impune și pentru dispozițiile art. 139
din Constituție, întrucât nu sunt prevăzute venituri la bugetul
asigurărilor sociale de stat printr-un alt act normativ decât legea.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 179 alin. (1)—(4) din Legea nr. 263/2010
privind sistemul unitar de pensii publice, excepție ridicată de Tiberiu Spătaru în Dosarul nr. 6.710/110/2009 al Tribunalului Bacău —
Secția civilă și de Maria Baidibă în Dosarul nr. 1.124/90/2010 al Tribunalului Vâlcea — Secția civilă.
Definitivă și general obligatorie.
Pronunțată în ședința publică din data de 2 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea
CURTEA CONSTITUȚIONALĂ

D E C I Z I A Nr. 730
din 2 iunie 2011

referitoare la excepția de neconstituționalitate a dispozițiilor art. 47
din Ordonanța Guvernului nr. 121/1998 privind răspunderea materială a militarilor
Augustin Zegrean
Aspazia Cojocaru
Petre Lăzăroiu
Mircea Ștefan Minea
Iulia Antoanella Motoc

— președinte
— judecător
— judecător
— judecător
— judecător

Puskás Valentin Zoltán
Patricia Marilena Ionea

— judecător
— magistrat-asistent

Cu participarea reprezentantului Ministerului Public, procuror
Antonia Constantin.

4

MONITORUL OFICIAL AL ROMÂNIEI, PARTEA I, Nr. 562/8.VIII.2011

Pe rol se află soluționarea excepției de neconstituționalitate
a dispozițiilor art. 47 din Ordonanța Guvernului nr. 121/1998
privind răspunderea materială a militarilor, excepție ridicată de
Silviu Ionuț Gruianu în Dosarul nr. 14.752/281/2009 al
Judecătoriei Ploiești.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
având în vedere jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 23 iunie 2010, pronunțată în Dosarul
nr. 14.752/281/2009, Judecătoria Ploiești a sesizat Curtea
Constituțională cu excepția de neconstituționalitate a
dispozițiilor art. 47 din Ordonanța Guvernului nr. 121/1998
privind răspunderea materială a militarilor.
Excepția a fost ridicată de Silviu Ionuț Gruianu cu prilejul
soluționării unei contestații la executare.
În motivarea excepției de neconstituționalitate autorul
acesteia susține, în esență, că textul de lege criticat contravine
dispozițiilor art. 16 alin. (1) și (2) din Constituție. În acest sens
arată că se instituie o discriminare între militarii care nu mai sunt
cadre active, întrucât și-au dat demisia pentru a trece într-o altă
unitate și militarii cadre active care au trecut la alte unități prin
transfer, iar nu prin demisie. Astfel, autorul arată că, dându-și
demisia înaintea împlinirii termenului de 10 ani de activitate în
cadrul Serviciului Român de Informații, a fost obligat la plata
cheltuielilor de școlarizare, însă dacă i s-ar fi dat posibilitatea să
se transfere, iar nu să-și dea demisia pentru a se reîncadra
ulterior, nu ar mai fi fost ținut de această obligație.
Judecătoria Ploiești apreciază că prevederile de lege
criticate nu contravin textelor din Constituție invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 47 din Ordonanța Guvernului nr. 121/1998 privind
răspunderea materială a militarilor, publicată în Monitorul Oficial
al României, Partea I, nr. 328 din 29 august 1998, dispoziții
potrivit cărora, ăCând militarii sunt trecuți în rezervă sau în
retragere, când contractul militarilor angajați încetează ori când
personalul civil nu mai este încadrat în unități militare, unitățile
militare care au în evidență debite din imputații definitive,
indiferent de valoarea lor, le transmit spre executare organelor
financiare în raza cărora domiciliază debitorii. Confirmarea de
către aceste organe a primirii titlului executoriu constituie actul
pe baza căruia creanța se scade din evidența contabilă a unității
care a transmis titlul executoriu”.
Autorul excepției consideră că acest text de lege contravine
dispozițiilor art. 16 alin. (1) și (2) din Constituție referitor la
egalitatea în drepturi.
Examinând excepția de neconstituționalitate, Curtea
constată că textul de lege criticat reglementează, la modul
general, procedura de recuperare a debitelor de la militarii ori
personalul civil care nu mai este încadrat în unitățile militare.
Această reglementare nu este de natură a aduce discriminări
între persoane aflate în situații identice, de vreme ce persoanele
care își continuă activitatea în unitățile militare se află evident
într-o situație diferită de cele care nu mai sunt active ori
încetează raporturile de serviciu cu unitatea militară. Astfel, în
cazul celor dintâi, unitatea are în continuare posibilitatea de a
recupera debitele pe parcursul desfășurării raporturilor de
serviciu, pe când, în cea de-a doua situație, încetarea
raporturilor de serviciu impune reglementarea situației financiare
a debitorilor.
Faptul că, ulterior încetării contractului militarilor angajați într-o
unitate, aceștia se încadrează într-o altă unitate reprezintă un
aspect irelevant, întrucât, la momentul încetării contractului,
angajatorul nu putea cunoaște opțiunile ulterioare ale
angajatului. Dacă, având cunoștință de aceste împrejurări,
angajatorul a preferat totuși încetarea contractului în locul
transferului, aceasta reprezintă o problemă de aplicare a legii,
care revine competenței instanței de judecată, iar nu celei de
contencios constituțional.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 47 din Ordonanța Guvernului nr. 121/1998
privind răspunderea materială a militarilor, excepție ridicată de Silviu Ionuț Gruianu în Dosarul nr. 14.752/281/2009 al Judecătoriei
Ploiești.
Definitivă și general obligatorie.
Pronunțată în ședința publică din data de 2 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 562/8.VIII.2011

5

CURTEA CONSTITUȚIONALĂ

D E C I Z I A Nr. 741
din 2 iunie 2011

referitoare la excepția de neconstituționalitate a dispozițiilor art. I pct. 1 și art. II
din Ordonanța de urgență a Guvernului nr. 62/2010 pentru modificarea și completarea
Legii nr. 221/2009 privind condamnările cu caracter politic și măsurile administrative asimilate
acestora, pronunțate în perioada 6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind reforma în domeniile proprietății
și justiției, precum și unele măsuri adiacente
Augustin Zegrean
Aspazia Cojocaru
Petre Lăzăroiu
Mircea Ștefan Minea
Iulia Antoanella Motoc
Puskás Valentin Zoltán
Ionița Cochințu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. I și art. II din Ordonanța de urgență a
Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, excepție ridicată de Natalia Miulescu în
Dosarul nr. 1.505/115/2010 al Tribunalului Caraș-Severin —
Secția civilă, care formează obiectul Dosarului Curții
Constituționale nr. 3.680D/2010.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în Dosarul
nr. 4.321D/2010,
având
ca
obiect
excepția
de
neconstituționalitate a dispozițiilor art. I pct. 1 din Ordonanța de
urgență a Guvernului nr. 62/2010 și implicit a prevederilor art. 5
alin. (1) lit. a) din Legea nr. 221/2009 privind condamnările cu
caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
precum și a prevederilor art. II din Ordonanța de urgență a
Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, excepție ridicată de Rozalia Derzsi (născută
Keresztesi), în Dosarul nr. 1.174/102/2010 (număr în format
vechi 2.481/2010) al Tribunalului Mureș — Secția civilă.
Curtea, din oficiu, pune în discuție problema conexării
dosarelor.
Reprezentantul Ministerului Public arată că este de acord cu
conexarea cauzelor.
Curtea, având în vedere obiectul excepției de
neconstituționalitate, în temeiul art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 4.321D/2010
la Dosarul nr. 3.680D/2010, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune

concluzii de respingere a excepției de neconstituționalitate ca
devenită inadmisibilă, cu referire la jurisprudența Curții
Constituționale.
C U R T E A,

având în vedere actele și lucrările dosarelor, constată
următoarele:
Prin Încheierea din 19 iulie 2010, pronunțată în Dosarul
nr. 1.505/115/2010, Tribunalul Caraș-Severin — Secția civilă
a sesizat Curtea Constituțională cu excepția de
neconstituționalitate a prevederilor art. I și art. II din
Ordonanța de urgență a Guvernului nr. 62/2010 pentru
modificarea și completarea Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în
domeniile proprietății și justiției, precum și unele măsuri
adiacente.
Excepția a fost ridicată de Natalia Miulescu în cadrul
soluționării unei acțiuni prin care se solicită plata unor
despăgubiri pentru daunele morale suferite ca urmare a unor
condamnări cu caracter politic și a unor măsuri administrative
asimilate acestora, pronunțate în perioada 6 martie 1945—
22 decembrie 1989.
Prin Încheierea din 7 octombrie 2010, pronunțată în Dosarul
nr. 1.174/102/2010 (număr în format vechi 2.481/2010),
Tribunalul Mureș — Secția civilă a sesizat Curtea
Constituțională cu excepția de neconstituționalitate a
prevederilor art. I pct. 1 din Ordonanța de urgență a
Guvernului nr. 62/2010 și implicit a prevederilor art. 5
alin. (1) lit. a) din Legea nr. 221/2009 privind condamnările
cu caracter politic și măsurile administrative asimilate
acestora, pronunțate în perioada 6 martie 1945—
22 decembrie 1989, precum și a prevederilor art. II din
Ordonanța de urgență a Guvernului nr. 62/2010 pentru
modificarea și completarea Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în
domeniile proprietății și justiției, precum și unele măsuri
adiacente.
Excepția a fost ridicată de Rozalia Derzsi (născută
Keresztesi) în cadrul soluționării unei acțiuni prin care se solicită
plata unor despăgubiri pentru daunele morale suferite ca urmare
a unor condamnări cu caracter politic și a unor măsuri
administrative asimilate acestora, pronunțate în perioada
6 martie 1945—22 decembrie 1989.
În motivarea excepției de neconstituționalitate se susține,
în esență, că legiuitorul, prin Legea nr. 221/2009, a urmărit, de
fapt, să ofere posibilitatea persoanelor care au suferit
condamnări politice sau au fost subiectul unor măsuri

6

MONITORUL OFICIAL AL ROMÂNIEI, PARTEA I, Nr. 562/8.VIII.2011

administrative cu caracter politic, precum și după decesul
acestora, soțului sau descendenților lor de a obține o reparație,
care urma să fie stabilită de către instanța de judecată, în funcție
de probele administrate de fiecare reclamant. Or, prin art. I din
Ordonanța de urgență a Guvernului nr. 62/2010, ăGuvernul a
plafonat în mod abuziv limita maximă a daune lor morale”.
De asemenea, autorii consideră că nu se creează un regim
echitabil în acordarea despăgubirilor pentru prejudiciul moral
suferit, astfel cum este prezentat în expunerea de motive, ci
rezultă contrariul, având în vedere faptul că un număr foarte
mare de cauze cu acest obiect au fost deja soluționate, iar
despăgubirile acordate depășesc cu mult maximul stabilit prin
prevederile ordonanței criticate, iar art. II din aceeași ordonanță
contravine dispozițiilor constituționale ale art. 15 alin. (2),
deoarece prevede că dispozițiile Legii nr. 221/2009 se aplică
proceselor și cererilor pentru a căror soluționare nu a fost
pronunțată o hotărâre judecătorească definitivă până la data
intrării în vigoare a prezentei ordonanțe de urgență, ceea ce
înseamnă că se atribuie un efect retroactiv dispozițiilor art. I.
Tribunalul Caraș-Severin — Secția civilă apreciază că
prevederile criticate sunt constituționale.
Tribunalul Mureș — Secția civilă opinează că excepția de
neconstituționalitate este întemeiată prin prisma încălcării art. 16
alin. (1) din Constituție, întrucât, prin actuala reglementare, se
tinde la generarea unor discriminări între persoanele îndreptățite
la despăgubiri morale și la încălcarea prevederilor art. 1 alin. (1)
și art. 21 alin. (3) din Constituție, deoarece stabilirea unor limite
maxime ale despăgubirilor morale de către puterea executivă
apare ca o imixtiune în activitatea puterii judecătorești.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului, precum și
Avocatului Poporului, pentru a-și exprima punctele de vedere
asupra excepției de neconstituționalitate.
Avocatul Poporului, în Dosarul nr. 3.680D/2010, apreciază
că dispozițiile art. I pct. 1 și II sunt neconstituționale, iar cele ale
art. I pct. 2 sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, punctul de vedere al Avocatului Poporului,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum rezultă
din încheierile de sesizare, în Dosarul nr. 3.680D/2010, îl
constituie prevederile art. I și art. II din Ordonanța de urgență a
Guvernului nr. 62/2010, iar în Dosarul nr. 4.321D/2010, îl
constituie dispozițiile art. I pct. 1 din Ordonanța de urgență a
Guvernului nr. 62/2010 și implicit prevederile art. 5 alin. (1) lit. a)
din Legea nr. 221/2009, precum și art. II din Ordonanța de
urgență a Guvernului nr. 62/2010.
Din motivările autorilor excepției de neconstituționalitate,
precum și din considerentele încheierilor de sesizare reiese că
obiect al excepției de neconstituționalitate îl constituie dispozițiile
art. I. pct. 1 și art. II din Ordonanța de urgență a Guvernului
nr. 62/2010 pentru modificarea și completarea Legii nr. 221/2009
privind condamnările cu caracter politic și măsurile
administrative asimilate acestora, pronunțate în perioada

6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, publicată în Monitorul Oficial al României,
Partea I, nr. 446 din 1 iulie 2010.
Dispozițiile criticate au următorul cuprins:
— Art. I pct. 1: ăArt. I. — Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, publicată în Monitorul Oficial al României,
Partea I, nr. 396 din 11 iunie 2009, se modifică și se
completează după cum urmează:
1. La articolul 5 alineatul (1), litera a) se modifică și va avea
următorul cuprins:
«a) acordarea unor despăgubiri pentru prejudiciul moral
suferit prin condamnare în cuantum de până la:
1. 10.000 de euro pentru persoana care a suferit
condamnarea cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic;
2. 5.000 de euro pentru soțul/soția și descendenții de gradul I;
3. 2.500 de euro pentru descendenții de gradul al II-lea;»”
— Art. II: ăDispozițiile Legii nr. 221/2009 privind condamnările
cu caracter politic și măsurile administrative asimilate acestora,
pronunțate în perioada 6 martie 1945—22 decembrie 1989,
astfel cum au fost modificate și completate prin prezenta
ordonanță de urgență, se aplică proceselor și cererilor pentru a
căror soluționare nu a fost pronunțată o hotărâre judecătorească
definitivă până la data intrării în vigoare a prezentei ordonanțe
de urgență.”
În opinia autorilor excepției de neconstituționalitate, textele
de lege criticate sunt contrare prevederilor constituționale ale
art. 16 privind egalitatea în drepturi, art. 21 alin. (1)—(3)
referitoare la accesul liber la justiție, art. 52 alin. (3) privind
stabilirea prin lege organică a condițiilor și limitelor dreptului
persoanei vătămate de o autoritate publică, art. 53 referitoare la
restrângerea exercițiului unor drepturi sau al unor libertăți, art.
61 alin. (1) care prevăd că ăParlamentul este organul
reprezentativ suprem al poporului român și unica autoritate
legiuitoare a țării”, art. 76 alin. (1) care stabilește că ăLegile
organice și hotărârile privind regulamentele Camerelor se
adoptă cu votul majorității membrilor fiecărei Camere”, art. 108
alin. (3) privind actele Guvernului și art. 115 referitoare la
delegarea legislativă.
Examinând excepția de neconstituționalitate, Curtea
constată că prin Decizia nr. 1.354 din 20 octombrie 2010,
publicată în Monitorul Oficial al României, Partea I, nr. 761 din
15 noiembrie 2010, a admis excepția de neconstituționalitate și
a constatat că dispozițiile art. I pct. 1 și art. II din Ordonanța de
urgență a Guvernului nr. 62/2010 pentru modificarea și
completarea Legii nr. 221/2009 privind condamnările cu caracter
politic și măsurile administrative asimilate acestora, pronunțate
în perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al Legii
nr. 247/2005 privind reforma în domeniile proprietății și justiției,
precum și unele măsuri adiacente sunt neconstituționale.
În aceste condiții, Curtea observă că în prezenta cauză sunt
aplicabile dispozițiile art. 29 alin. (3) din Legea nr. 47/1992, care
prevăd că ăNu pot face obiectul excepției prevederile constatate
ca fiind neconstituționale printr-o decizie anterioară a Curții
Constituționale”.
Prin urmare, reținând că acest caz de inadmisibilitate a
excepției de neconstituționalitate a intervenit după sesizarea
Curții, excepția de neconstituționalitate urmează să fie respinsă
ca devenită inadmisibilă.

MONITORUL OFICIAL AL ROMÂNIEI, PARTEA I, Nr. 562/8.VIII.2011

7

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a dispozițiilor art. I pct. 1 și art. II din Ordonanța de
urgență a Guvernului nr. 62/2010 pentru modificarea și completarea Legii nr. 221/2009 privind condamnările cu caracter politic și
măsurile administrative asimilate acestora, pronunțate în perioada 6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind reforma în domeniile proprietății și justiției, precum și unele măsuri
adiacente, excepție ridicată de Natalia Miulescu în Dosarul nr. 1.505/115/2010 al Tribunalului Caraș-Severin — Secția civilă și de
Rozalia Derzsi (născută Keresztesi) în Dosarul nr. 1.174/102/2010 (număr în format vechi 2.481/2010) al Tribunalului Mureș —
Secția civilă.
Definitivă și general obligatorie.
Pronunțată în ședința publică din data de 2 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ionița Cochințu
CURTEA CONSTITUȚIONALĂ

D E C I Z I A Nr. 762
din 7 iunie 2011

referitoare la excepția de neconstituționalitate a prevederilor art. I pct. 1 și art. II din Ordonanța
de urgență a Guvernului nr. 62/2010 pentru modificarea și completarea Legii nr. 221/2009
privind condamnările cu caracter politic și măsurile administrative asimilate acestora,
pronunțate în perioada 6 martie 1945—22 decembrie 1989, și pentru suspendarea aplicării
unor dispoziții din titlul VII al Legii nr. 247/2005 privind reforma în domeniile proprietății și justiției,
precum și unele măsuri adiacente
Augustin Zegrean
Aspazia Cojocaru
Petre Lăzăroiu
Mircea Ștefan Minea
Ion Predescu
Tudorel Toader
Simina Gagu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. I și art. II din Ordonanța de urgență a
Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, excepție ridicată, din oficiu, de Tribunalul
București — Secția a III-a civilă în Dosarul nr. 27.870/3/2009 și
care formează obiectul Dosarului nr. 3.880D/2010 al Curții
Constituționale.
La apelul nominal se constată lipsa părților, față de care
procedura de citare a fost legal îndeplinită.

Magistratul-asistent referă asupra cauzei și arată că partea
Aristide Buzuloiu a depus la dosar note scrise prin care, în
esență, formulează precizări privind desfășurarea judecății și
hotărârea instanței de fond, precum și motivele de recurs
împotriva acesteia.
Președintele dispune să se facă apelul și în dosarele
nr. 3.881D—3.884D/2010 și nr. 3.954D/2010, având ca obiect
aceeași excepție de neconstituționalitate, ridicată, din oficiu, de
Tribunalul București — Secția a III-a civilă în dosarele
nr. 15.524/3/2010, nr. 6.603/3/2010, nr. 3.328/3/2010 și
nr. 26.160/3/2010, precum și de Ioan Adrian Băltărețu și NicolaeMarius Băltărețu în Dosarul nr. 419/97/2010 al Tribunalului
Hunedoara — Secția civilă.
La apelul nominal răspunde personal partea Dionisie Dărău
și, pentru partea Mihai Gheorghe Ștefănescu, avocatul AnelisVanina Istrățescu, cu delegație depusă la dosar. Lipsesc
celelalte părți, față de care procedura de citare a fost legal
îndeplinită.
Curtea, din oficiu, pune în discuție conexarea dosarelor
nr. 3.880D—3.884D/2010 și nr. 3.954D/2010, având în vedere
că acestea au obiect identic.
Partea Dionisie Dărău și reprezentantul părții Mihai
Gheorghe Ștefănescu sunt de acord cu măsura conexării
dosarelor.
Reprezentantul Ministerului Public apreciază ca fiind întrunite
condițiile conexării dosarelor.

8

MONITORUL OFICIAL AL ROMÂNIEI, PARTEA I, Nr. 562/8.VIII.2011

Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 3.881D—
3.884D/2010 și nr. 3.954D/2010, la Dosarul nr. 3.880D/2010,
care este primul înregistrat.
Cauza fiind în stare de judecată, președintele Curții acordă
cuvântul părții prezente Dionisie Dărău, care solicită admiterea
excepției de neconstituționalitate. Avocatul părții Gheorghe
Mihai
Ștefănescu
solicită
admiterea
criticii
de
neconstituționalitate și arată că aceleași rațiuni care au stat la
baza pronunțării Deciziei Curții Constituționale nr. 1.354/2010
subzistă și în ceea ce privește excepția de neconstituționalitate
invocată, din oficiu, de Tribunalul București — Secția a III-a
civilă.
Reprezentantul Ministerului Public pune concluzii de
respingere a excepției de neconstituționalitate ca devenită
inadmisibilă, deoarece, prin Decizia Curții Constituționale
nr. 1.354/2010, textele de lege criticate au fost declarate
neconstituționale.
C U R T E A,

având în vedere actele și lucrările dosarelor, constată
următoarele:
Prin încheierile din 2 septembrie 2010, pronunțate în
dosarele nr. 27.870/3/2009, nr. 15.524/3/2010, nr. 6.603/3/2010,
nr. 3.328/3/2010 și nr. 26.160/3/2010, Tribunalul București —
Secția a III-a civilă a sesizat Curtea Constituțională cu
excepția de neconstituționalitate a prevederilor art. I și art. II
din Ordonanța de urgență a Guvernului nr. 62/2010 pentru
modificarea și completarea Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în
domeniile proprietății și justiției, precum și unele măsuri
adiacente.
Excepția a fost ridicată de Tribunalul București — Secția
a III-a civilă, din oficiu, în cauze civile având ca obiect pretenții
în temeiul Legii nr. 221/2009.
Prin Încheierea din 17 septembrie 2010, pronunțată în
Dosarul nr. 419/97/2010, Tribunalul Hunedoara — Secția
civilă a sesizat Curtea Constituțională cu excepția de
neconstituționalitate a prevederilor art. I și art. II din
Ordonanța de urgență a Guvernului nr. 62/2010 pentru
modificarea și completarea Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în
domeniile proprietății și justiției, precum și unele măsuri
adiacente.
Excepția a fost ridicată de Ioan Adrian Băltărețu și NicolaeMarius Băltărețu într-o cauză civilă având ca obiect pretenții în
temeiul Legii nr. 221/2009.
În motivarea excepției de neconstituționalitate autorii
acesteia susțin, în esență, că Ordonanța de urgență a
Guvernului nr. 62/2010, prin care a fost plafonat cuantumul
despăgubirilor pentru prejudiciile morale suferite, restrânge
dreptul stabilit de Legea nr. 221/2009 și încalcă regula
constituțională prevăzută de art. 52 în ceea ce privește
acoperirea integrală a prejudiciului. Cuantificarea prejudiciului
moral rezultat din condamnarea pe motive politice sau
supunerea la măsuri administrative este obligația și atributul

exclusiv al justiției, instanța de judecată fiind suverană ca, după
administrarea probatoriului adecvat, să statueze în echitate
asupra sumelor acordate. Intervenția legiuitorului printr-o
modificare legislativă adoptată pe parcursul unui litigiu poate fi
apreciată ca un obstacol de drept pentru una din părți, mai ales
prin aceea că reprezintă un element de imprevizibilitate, ce
aduce atingere dreptului substanțial dedus judecății. Invocând
aspecte din jurisprudența Curții Europene a Drepturilor Omului,
Tribunalul București — Secția a III-a civilă arată că limitarea
sumelor acordate cu titlu de despăgubire este de natură a
favoriza poziția procesuală a statului, în calitate de pârât în
cauzele deduse judecății, ceea ce afectează justul echilibru care
trebuie să existe între reclamant și pârât. Prin plafonarea
despăgubirilor pe considerentul ăimpactului asupra bugetului”,
se încalcă astfel dreptul la un proces echitabil, precum și regulile
fundamentale privind înfăptuirea justiției, în special
independența judecătorilor.
De asemenea, dispoziția tranzitorie cuprinsă în art. II din
Ordonanța de urgență a Guvernului nr. 62/2010 contravine
principiului neretroactivității legii, cu excepția legii penale sau
contravenționale mai favorabile, și generează discriminări în
cadrul aceleiași categorii de persoane, în funcție de existența
sau inexistența unei hotărâri judecătorești definitive, fără a fi
respectat raportul rezonabil de proporționalitate între mijloacele
utilizate și scopul urmărit. Astfel, există persoane care au obținut
deja despăgubiri, în temeiul Legii nr. 221/2009, nemodificată, iar
persoanele care au obținut în primă instanță despăgubiri sau
vor introduce în viitor acțiuni similare vor obține despăgubiri
plafonate în raport cu cele deja acordate până la momentul
intrării în vigoare a Ordonanței de urgență a Guvernului
nr. 62/2010.
Totodată, consideră că Ordonanța de urgență a Guvernului
nr. 62/2010 a fost adoptată cu încălcarea interdicțiilor privind
modificarea Legii nr. 221/2009, lege organică.
Tribunalul Hunedoara — Secția civilă își exprimă opinia în
sensul că excepția de neconstituționalitate invocată este
întemeiată, deoarece excedează competenței executivului
cuantificarea unor drepturi fundamentale, iar prin introducerea
unor plafoane privind despăgubirile ce pot fi acordate pentru
prejudiciul moral, se lipsește de eficiență puterea de apreciere
a instanței judecătorești. Prin dispozițiile art. II din Ordonanța de
urgență a Guvernului nr. 62/2010 se instituie un regim
discriminatoriu între persoanele care au obținut deja hotărâri
definitive, conform cărora statul român a fost obligat la plata
unor despăgubiri într-un cuantum mult mai mare decât cel
stabilit prin ordonanță, și persoanele îndreptățite care vor
introduce, în viitor, cereri de chemare în judecată și care vor
beneficia doar de o despăgubire limitată la anumite sume.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, notele scrise depuse de partea Aristide
Buzuloiu la Dosarul nr. 3.880D/2010, susținerile părților
prezente, concluziile procurorului, dispozițiile legale criticate,

MONITORUL OFICIAL AL ROMÂNIEI, PARTEA I, Nr. 562/8.VIII.2011
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În ceea ce privește obiectul excepției de neconstituționalitate,
Curtea constată că, deși, potrivit încheierilor de sesizare, acesta
îl constituie dispozițiile art. I și art. II din Ordonanța de urgență
a Guvernului nr. 62/2010 pentru modificarea și completarea
Legii nr. 221/2009 privind condamnările cu caracter politic și
măsurile administrative asimilate acestora, pronunțate în
perioada 6 martie 1945—22 decembrie 1989, și pentru
suspendarea aplicării unor dispoziții din titlul VII al Legii
nr. 247/2005 privind reforma în domeniile proprietății și justiției,
precum și unele măsuri adiacente, ordonanță publicată în
Monitorul Oficial al României, Partea I, nr. 446 din 1 iulie 2010,
în realitate, autorii excepției critică doar dispozițiile art. I pct. 1 și
art. II din această ordonanță de urgență, astfel că instanța
constituțională urmează să se pronunțe numai asupra acestor
prevederi de lege, care au următorul cuprins:
— Art. I pct. 1: ăArt. I. — Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, publicată în Monitorul Oficial al României,
Partea I, nr. 396 din 11 iunie 2009, se modifică și se
completează după cum urmează:
1. La articolul 5 alineatul (1), litera a) se modifică și va avea
următorul cuprins:
«a) acordarea unor despăgubiri pentru prejudiciul moral
suferit prin condamnare în cuantum de până la:
1. 10.000 de euro pentru persoana care a suferit
condamnarea cu caracter politic în perioada 6 martie 1945—
22 decembrie 1989 sau care a făcut obiectul unor măsuri
administrative cu caracter politic;
2. 5.000 de euro pentru soțul/soția și descendenții de gradul I;
3. 2.500 de euro pentru descendenții de gradul al II-lea;».”;
— Art. II: ăArt. II. — Dispozițiile Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, astfel cum au fost modificate și completate
prin prezenta ordonanță de urgență, se aplică proceselor și
cererilor pentru a căror soluționare nu a fost pronunțată o
hotărâre judecătorească definitivă până la data intrării în vigoare
a prezentei ordonanțe de urgență.”
În opinia autorilor excepției de neconstituționalitate, textele
legale criticate încalcă dispozițiile constituționale ale art. 15
alin. (2) privind principiul neretroactivității legii, cu excepția legii
penale sau contravenționale mai favorabile, ale art. 16 privind
egalitatea în drepturi, ale art. 21 alin. (3) privind dreptul la un
proces echitabil, ale art. 52 privind dreptul persoanei vătămate
de o autoritate publică, ale art. 115 privind delegarea legislativă
și ale art. 124 privind înfăptuirea justiției, precum și prevederile
art. 6 paragraful 1 și art. 14 din Convenția pentru apărarea
drepturilor omului și a libertăților fundamentale, privind dreptul la
un proces echitabil și interzicerea discriminării, ale art. 1 din
primul Protocol adițional la Convenție, privind dreptul la
respectarea bunurilor, și ale art. 1 din Protocolul adițional nr. 12
la Convenție, privind interzicerea generală a discriminării.
Examinând excepția de neconstituționalitate, Curtea
constată că, prin Decizia nr. 1.354 din 20 octombrie 2010,
publicată în Monitorul Oficial al României, Partea I, nr. 761 din

9

15 noiembrie 2010, a admis excepția de neconstituționalitate și
a constatat că dispozițiile art. I pct. 1 și art. II din Ordonanța de
urgență a Guvernului nr. 62/2010 sunt neconstituționale. În acest
sens, Curtea a reținut că dispozițiile legale criticate instituie o
inechitate, fără o motivare temeinică, obiectivă și rațională, deși
Ordonanța de urgență a Guvernului nr. 62/2010 este motivată de
urgența și necesitatea reglementării ăunor măsuri pentru
instituirea unui regim echitabil în acordarea despăgubirilor
privind condamnările cu caracter politic pronunțate în perioada
6 martie 1945—22 decembrie 1989”.
Totodată, Curtea a observat că tratamentul juridic diferit
aplicat persoanelor care solicită despăgubiri pentru prejudiciul
moral suferit prin condamnare este determinat de celeritatea cu
care a fost soluționată cererea de către instanțele de judecată,
prin pronunțarea unei hotărâri judecătorești definitive.
Tratamentul juridic diferențiat aplicat celor care se consideră
îndreptățiți la despăgubiri pentru prejudiciul moral suferit prin
condamnarea politică, în funcție de momentul în care hotărârea
pronunțată de instanță privind dreptul la despăgubiri rămâne
definitivă, afectează drepturile persoanelor care nu dețineau o
hotărâre definitivă la data intrării în vigoare a Ordonanței de
urgență a Guvernului nr. 62/2010.
În consecință, Curtea a constatat că dispozițiile art. I pct. 1 și
art. II din Ordonanța de urgență a Guvernului nr. 62/2010 încalcă
prevederile art. 16 alin. (1) din Constituție privind egalitatea în
drepturi.
De asemenea, Curtea a constatat că prevederile legale
criticate încalcă și principiul neretroactivității, consacrat de
art. 15 alin. (2) din Constituție, în sensul că se aplică inclusiv
situațiilor în care există o hotărâre judecătorească pronunțată
în primă instanță, care, deși nedefinitivă, poate fi legală și
temeinică prin raportare la legislația aflată în vigoare la data
pronunțării acesteia. Astfel, la data introducerii cererii de
chemare în judecată, sub imperiul Legii nr. 221/2009,
nemodificată prin Ordonanța de urgență a Guvernului
nr. 62/2010, s-a născut un drept la acțiune pentru a solicita
despăgubiri neplafonate sub aspectul întinderii, iar Ordonanța
de urgență a Guvernului nr. 62/2010 nu constituie norme de
procedură pentru a se invoca principiul aplicării sale imediate, ci
reprezintă un act normativ cu dispoziții de drept material, astfel
că legea aflată în vigoare la data formulării cererii de chemare
în judecată este aplicabilă pe tot parcursul procesului.
Pe de altă parte, Curtea a constatat că dispozițiile art. I pct. 1
și art. II ale Ordonanței de urgență a Guvernului nr. 62/2010
înfrâng și prevederile art. 115 alin. (6) din Constituție, deoarece
este afectat un drept fundamental — egalitatea în drepturi a
cetățenilor, consfințit prin art. 16 alin. (1) din Constituție.
Având în vedere argumentele expuse, Curtea a observat că
nerespectarea acestor norme constituționale atrage și
înfrângerea prevederilor constituționale ale art. 1 alin. (5), potrivit
cărora, ăîn România, respectarea Constituției, a supremației sale
și a legilor este obligatorie”.
În aceste condiții, Curtea constată că, în prezenta cauză,
sunt incidente dispozițiile art. 29 alin. (3) din Legea nr. 47/1992,
potrivit cărora ăNu pot face obiectul excepției prevederile
constatate ca fiind neconstituționale printr-o decizie anterioară a
Curții Constituționale”.
Reținând că acest caz de inadmisibilitate a excepției de
neconstituționalitate a intervenit după sesizarea Curții, excepția
de neconstituționalitate urmează să fie respinsă ca devenită
inadmisibilă.

10

MONITORUL OFICIAL AL ROMÂNIEI, PARTEA I, Nr. 562/8.VIII.2011

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor art. I pct. 1 și art. II din Ordonanța de
urgență a Guvernului nr. 62/2010 pentru modificarea și completarea Legii nr. 221/2009 privind condamnările cu caracter politic și
măsurile administrative asimilate acestora, pronunțate în perioada 6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind reforma în domeniile proprietății și justiției, precum și unele măsuri
adiacente, excepție ridicată, din oficiu, de Tribunalul București — Secția a III-a civilă în dosarele nr. 27.870/3/2009,
nr. 15.524/3/2010, nr. 6.603/3/2010, nr. 3.328/3/2010 și nr. 26.160/3/2010, precum și de Ioan Adrian Băltărețu și Nicolae-Marius
Băltărețu în Dosarul nr. 419/97/2010 al Tribunalului Hunedoara — Secția civilă.
Definitivă și general obligatorie.
Pronunțată în ședința publică din data de 7 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Simina Gagu
CURTEA CONSTITUȚIONALĂ

D E C I Z I A Nr. 763
din 7 iunie 2011

referitoare la excepția de neconstituționalitate a prevederilor art. I pct. 1 și art. II din Ordonanța
de urgență a Guvernului nr. 62/2010 pentru modificarea și completarea Legii nr. 221/2009
privind condamnările cu caracter politic și măsurile administrative asimilate acestora,
pronunțate în perioada 6 martie 1945—22 decembrie 1989, și pentru suspendarea aplicării
unor dispoziții din titlul VII al Legii nr. 247/2005 privind reforma în domeniile proprietății și justiției,
precum și unele măsuri adiacente
Augustin Zegrean
Aspazia Cojocaru
Petre Lăzăroiu
Mircea Ștefan Minea
Ion Predescu
Tudorel Toader
Simina Gagu

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. I pct. 1 din Ordonanța de urgență a Guvernului
nr. 62/2010 pentru modificarea și completarea Legii nr. 221/2009
privind condamnările cu caracter politic și măsurile
administrative asimilate acestora, pronunțate în perioada
6 martie 1945 — 22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, precum și ale ordonanței de urgență, în
ansamblul său, excepție ridicată de Emilian Oancea în Dosarul
nr. 3.794/91/2009 al Tribunalului Vrancea — Secția civilă și care
formează
obiectul
Dosarului
Curții
Constituționale
nr. 3.952D/2010.
La apelul nominal se constată lipsa părților, față de care
procedura de citare a fost legal îndeplinită.

Președintele dispune să se facă apelul și în dosarele
nr. 4.014D/2010, nr. 4.019D/2010 și nr. 4.232D/2010, având ca
obiect aceeași excepție de neconstituționalitate, ridicată de
Arghira Florea în Dosarul nr. 629/91/2010 al Curții de Apel
Galați — Secția civilă, de Gheorghe Bunghez în Dosarul
nr. 3.631/91/2009 al Curții de Apel Galați — Secția civilă și de
Floarea Popescu și Marițica Chitroceanu în Dosarul
nr. 2.503/91/2010 al Tribunalului Vrancea —Secția civilă.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, pune în discuție conexarea dosarelor
nr. 3.952D/2010, nr. 4.014D/2010, nr. 4.019D/2010 și
nr. 4.232D/2010, având în vedere obiectul identic al acestor
cauze.
Reprezentantul Ministerului Public este de acord cu măsura
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 4.014D/2010,
nr. 4.019D/2010 și nr. 4.232D/2010 la Dosarul nr. 3.952D/2010,
care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă, deoarece, prin Decizia Curții
Constituționale nr. 1.354/2010, textele de lege criticate au fost
declarate neconstituționale.

MONITORUL OFICIAL AL ROMÂNIEI, PARTEA I, Nr. 562/8.VIII.2011
C U R T E A,

având în vedere actele și lucrările dosarelor, constată
următoarele:
Prin Încheierea din 16 septembrie 2010, pronunțată în
Dosarul nr. 3.794/91/2009 și prin Încheierea din 7 octombrie
2010, pronunțată în Dosarul nr. 2.503/91/2010, Tribunalul
Vrancea — Secția civilă a sesizat Curtea Constituțională cu
excepția de neconstituționalitate a dispozițiilor art. I pct. 1
din Ordonanța de urgență a Guvernului nr. 62/2010 pentru
modificarea și completarea Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945 —
22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în
domeniile proprietății și justiției, precum și unele măsuri
adiacente, și ale ordonanței în ansamblul său.
Excepția a fost ridicată de Emilian Oancea și de Floarea
Popescu și Marițica Chitroceanu în cauze civile având ca obiect
cererile de acordare de despăgubiri în temeiul Legii
nr. 221/2009.
Prin Încheierea din 7 septembrie 2010, pronunțată în Dosarul
nr. 629/91/2010 și prin Încheierea din 9 septembrie 2010,
pronunțată în Dosarul nr. 3.631/91/2009, Curtea de Apel
Galați — Secția civilă a sesizat Curtea Constituțională cu
excepția de neconstituționalitate a dispozițiilor art. I pct. 1
din Ordonanța de urgență a Guvernului nr. 62/2010 pentru
modificarea și completarea Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945 —
22 decembrie 1989, și pentru suspendarea aplicării unor
dispoziții din titlul VII al Legii nr. 247/2005 privind reforma în
domeniile proprietății și justiției, precum și unele măsuri
adiacente și ale ordonanței în ansamblul său.
Excepția a fost ridicată de Arghira Florea și Gheorghe
Bunghez, cu prilejul soluționării apelurilor declarate împotriva
Sentinței civile nr. 250 din 15 aprilie 2010 și a Sentinței civile
nr. 140 din 2 martie 2010, pronunțate de Tribunalul Vrancea în
cauze civile având ca obiect cererile de acordare de despăgubiri
în temeiul Legii nr. 221/2009.
În motivarea excepției de neconstituționalitate autorii
acesteia susțin, în esență, că Ordonanța de urgență a
Guvernului nr. 62/2010, prin care a fost plafonat cuantumul
despăgubirilor pentru prejudiciile morale suferite, a fost adoptată
fără a exista o situație extraordinară a cărei reglementare să nu
poată fi amânată și fără ca urgența să fie motivată în cuprinsul
ordonanței. Guvernul a adoptat ordonanța de urgență a cărei
constituționalitate se solicită a fi examinată cu depășirea abilitării
conferite de Parlament prin Legea nr. 138/2010.
Prin stabilirea unor limite superioare fixe ale sumelor ce pot
fi acordate ca despăgubiri pentru prejudiciile morale suferite,
Guvernul a intervenit asupra prerogativelor ce revin exclusiv
instanței de judecată și a obligat instanța ca, indiferent de
întinderea prejudiciului moral constatat, să diminueze cuantumul
despăgubirilor la o valoare de maximum 10.000 de euro. Se
încalcă astfel principiul separației puterilor în stat și principiile
generale de drept privind repararea prejudiciului rezultat dintr-o
faptă ilicită.
Ordonanța de urgență a Guvernului nr. 62/2010 încalcă
dreptul la un proces echitabil, în situația în care persoane care
au suferit condamnări politice diferite urmează să beneficieze
de despăgubiri în același cuantum. De asemenea, ordonanța
menționată este neconstituțională, deoarece cuantumul
despăgubirilor acordate de instanță este influențat de calitatea
persoanei care a formulat acțiunea — persoana condamnată
sau succesorii acesteia.

11

Tribunalul Vrancea — Secția civilă își exprimă opinia în
sensul că dispozițiile Ordonanței de urgență a Guvernului
nr. 62/2010 nu sunt neconstituționale, legiuitorul având dreptul
să stabilească nivelul despăgubirilor acordate pentru
condamnările politice.
Curtea de Apel Galați — Secția civilă, în Dosarul
nr. 629/91/2010, își exprimă opinia în sensul caracterului
întemeiat al excepției, iar în Dosarul nr. 3.631/91/2009, instanța
judecătorească apreciază ca neîntemeiată critica de
neconstituționalitate formulată în raport de art. 115 alin. (4) din
Constituție și ca întemeiată critica raportată la art. 115 alin. (1)
și (2), art. 1 alin. (4) și art. 21 alin. (3) din Constituție. Prin
crearea unor situații juridice discriminatorii față de persoanele
care sunt în aceeași situație se încalcă și principiul egalității în
drepturi.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În ceea ce privește obiectul excepției de neconstituționalitate,
Curtea constată că, deși, potrivit încheierilor de sesizare, acesta
îl constituie dispozițiile art. I pct. 1 din Ordonanța de urgență a
Guvernului nr. 62/2010 pentru modificarea și completarea Legii
nr. 221/2009 privind condamnările cu caracter politic și măsurile
administrative asimilate acestora, pronunțate în perioada
6 martie 1945 — 22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind
reforma în domeniile proprietății și justiției, precum și unele
măsuri adiacente, precum și ale ordonanței de urgență în
ansamblul său, ordonanță publicată în Monitorul Oficial al
României, Partea I, nr. 446 din 1 iulie 2010, în realitate, autorii
excepției critică doar dispozițiile art. I pct. 1 și art. II din această
ordonanță de urgență, astfel că instanța constituțională urmează
să se pronunțe numai asupra acestor prevederi de lege, care
au următorul cuprins:
— Art. I pct. 1: ăArt. I. — Legea nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945 —
22 decembrie 1989, publicată în Monitorul Oficial al României,
Partea I, nr. 396 din 11 iunie 2009, se modifică și se
completează după cum urmează:
1. La articolul 5 alineatul (1), litera a) se modifică și va avea
următorul cuprins:
«a) acordarea unor despăgubiri pentru prejudiciul moral
suferit prin condamnare în cuantum de până la:
1. 10.000 de euro pentru persoana care a suferit
condamnarea cu caracter politic în perioada 6 martie 1945 —
22 decembrie 1989 sau care a făcut obiectul unor măsuri
administrative cu caracter politic;
2. 5.000 de euro pentru soțul/soția și descendenții de gradul I;
3. 2.500 de euro pentru descendenții de gradul al II-lea;».”;

12

MONITORUL OFICIAL AL ROMÂNIEI, PARTEA I, Nr. 562/8.VIII.2011

— Art. II: ăArt. II. — Dispozițiile Legii nr. 221/2009 privind
condamnările cu caracter politic și măsurile administrative
asimilate acestora, pronunțate în perioada 6 martie 1945—
22 decembrie 1989, astfel cum au fost modificate și completate
prin prezenta ordonanță de urgență, se aplică proceselor și
cererilor pentru a căror soluționare nu a fost pronunțată o
hotărâre judecătorească definitivă până la data intrării în vigoare
a prezentei ordonanțe de urgență.”
În opinia autorilor excepției de neconstituționalitate, textele
legale criticate încalcă dispozițiile constituționale ale art. 1
alin. (4) privind principiul separației și echilibrului puterilor în stat,
ale art. 21 alin. (3) privind dreptul la un proces echitabil și ale
art. 115 alin. (1), (2) și (4) privind emiterea ordonanțelor și
condițiile adoptării ordonanțelor de urgență, precum și
prevederile art. 6 din Convenția pentru apărarea drepturilor
omului și a libertăților fundamentale, privind dreptul la un proces
echitabil.
Examinând excepția de neconstituționalitate, Curtea
constată că, prin Decizia nr. 1.354 din 20 octombrie 2010,
publicată în Monitorul Oficial al României, Partea I, nr. 761 din
15 noiembrie 2010, a admis excepția de neconstituționalitate și
a constatat că dispozițiile art. I pct. 1 și art. II din Ordonanța de
urgență a Guvernului nr. 62/2010 sunt neconstituționale. În acest
sens, Curtea a reținut că dispozițiile legale criticate instituie o
inechitate, fără o motivare temeinică, obiectivă și rațională, deși
Ordonanța de urgență a Guvernului nr. 62/2010 este motivată de
urgența și necesitatea reglementării ăunor măsuri pentru
instituirea unui regim echitabil în acordarea despăgubirilor
privind condamnările cu caracter politic pronunțate în perioada
6 martie 1945—22 decembrie 1989”.
Totodată, Curtea a observat că tratamentul juridic diferit
aplicat persoanelor care solicită despăgubiri pentru prejudiciul
moral suferit prin condamnare este determinat de celeritatea cu
care a fost soluționată cererea de către instanțele de judecată,
prin pronunțarea unei hotărâri judecătorești definitive.
Tratamentul juridic diferențiat aplicat celor care se consideră
îndreptățiți la despăgubiri pentru prejudiciul moral suferit prin
condamnarea politică, în funcție de momentul în care hotărârea
pronunțată de instanță privind dreptul la despăgubiri rămâne
definitivă, afectează drepturile persoanelor care nu dețineau o

hotărâre definitivă la data intrării în vigoare a Ordonanței de
urgență a Guvernului nr. 62/2010.
În consecință, Curtea a constatat că dispozițiile art. I pct. 1 și
art. II din Ordonanța de urgență a Guvernului nr. 62/2010 încalcă
prevederile art. 16 alin. (1) din Constituție privind egalitatea în
drepturi.
De asemenea, Curtea a constatat că prevederile legale
criticate încalcă și principiul neretroactivității, consacrat de
art. 15 alin. (2) din Constituție, în sensul că se aplică inclusiv
situațiilor în care există o hotărâre judecătorească pronunțată
în primă instanță, care, deși nedefinitivă, poate fi legală și
temeinică prin raportare la legislația aflată în vigoare la data
pronunțării acesteia. Astfel, la data introducerii cererii de
chemare în judecată, sub imperiul Legii nr. 221/2009,
nemodificată prin Ordonanța de urgență a Guvernului
nr. 62/2010, s-a născut un drept la acțiune pentru a solicita
despăgubiri neplafonate sub aspectul întinderii, iar Ordonanța
de urgență a Guvernului nr. 62/2010 nu constituie norme de
procedură pentru a se invoca principiul aplicării sale imediate, ci
reprezintă un act normativ cu dispoziții de drept material, astfel
că legea aflată în vigoare la data formulării cererii de chemare
în judecată este aplicabilă pe tot parcursul procesului.
Pe de altă parte, Curtea a constatat că dispozițiile art. I pct. 1
și art. II ale Ordonanței de urgență a Guvernului nr. 62/2010
înfrâng și prevederile art. 115 alin. (6) din Constituție, deoarece
este afectat un drept fundamental — egalitatea în drepturi a
cetățenilor, consfințit prin art. 16 alin. (1) din Constituție.
Având în vedere argumentele expuse, Curtea a observat că
nerespectarea acestor norme constituționale atrage și
înfrângerea prevederilor constituționale ale art. 1 alin. (5), potrivit
cărora, ăîn România, respectarea Constituției, a supremației sale
și a legilor este obligatorie”.
În aceste condiții, Curtea constată că în prezenta cauză sunt
incidente dispozițiile art. 29 alin. (3) din Legea nr. 47/1992,
potrivit cărora ăNu pot face obiectul excepției prevederile
constatate ca fiind neconstituționale printr-o decizie anterioară a
Curții Constituționale”.
Reținând că acest caz de inadmisibilitate a excepției de
neconstituționalitate a intervenit după sesizarea Curții, excepția
de neconstituționalitate urmează să fie respinsă ca devenită
inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor art. I pct. 1 și art. II din Ordonanța de
urgență a Guvernului nr. 62/2010 pentru modificarea și completarea Legii nr. 221/2009 privind condamnările cu caracter politic și
măsurile administrative asimilate acestora, pronunțate în perioada 6 martie 1945—22 decembrie 1989, și pentru suspendarea
aplicării unor dispoziții din titlul VII al Legii nr. 247/2005 privind reforma în domeniile proprietății și justiției, precum și unele măsuri
adiacente, excepție ridicată de Emilian Oancea în Dosarul nr. 3.794/91/2009 al Tribunalului Vrancea — Secția civilă, de Arghira
Florea în Dosarul nr. 629/91/2010 al Curții de Apel Galați — Secția civilă, Gheorghe Bunghez în Dosarul nr. 3.631/91/2009 al Curții
de Apel Galați — Secția civilă și de Floarea Popescu și Marițica Chitroceanu în Dosarul nr. 2.503/91/2010 al Tribunalului Vrancea —
Secția civilă.
Definitivă și general obligatorie.
Pronunțată în ședința publică din data de 7 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Simina Gagu

MONITORUL OFICIAL AL ROMÂNIEI, PARTEA I, Nr. 562/8.VIII.2011

13

CURTEA CONSTITUȚIONALĂ

D E C I Z I A Nr. 769
din 16 iunie 2011

referitoare la excepția de neconstituționalitate a dispozițiilor art. 2 alin. (1), art. 6, 7, 9
și 10 din Ordonanța de urgență a Guvernului nr. 119/2007 privind măsurile pentru combaterea
întârzierii executării obligațiilor de plată rezultate din contracte comerciale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 2 alin. (1), art. 6, 7, 9 și 10 din Ordonanța de
urgență a Guvernului nr. 119/2007 privind măsurile pentru
combaterea întârzierii executării obligațiilor de plată rezultate
din contracte comerciale, excepție ridicată de Societatea
Comercială ăLaminate” — S.A. din București în Dosarul
nr. 1.362/299/2010 al Judecătoriei Sectorului 1 București și care
formează
obiectul
Dosarului
Curții
Constituționale
nr. 2.328D/2010.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând în acest sens jurisprudența Curții
Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 2 iunie 2010, pronunțată în Dosarul
nr. 1.362/299/2010, Judecătoria Sectorului 1 București a
sesizat Curtea Constituțională pentru soluționarea
excepției de neconstituționalitate a dispozițiilor art. 2
alin. (1), art. 6, 7, 9 și 10 din Ordonanța de urgență a
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din
contracte comerciale, excepție ridicată de Societatea
Comercială ăLaminate” — S.A. din București într-o cauză având
ca obiect emiterea unei ordonanțe de plată.
În motivarea excepției de neconstituționalitate autorul
acesteia susține că dispozițiile legale criticate sunt
neconstituționale, întrucât nu permit administrarea unui
probatoriu complet, singura probă admisă fiind cea cu înscrisuri,
iar procedura de judecată a cererilor formulate potrivit
prevederilor Ordonanței de urgență a Guvernului nr. 119/2007
creează un dezavantaj vădit debitorului, care se vede pus în
imposibilitatea de a se apăra în mod adecvat și temeinic, astfel
cum se întâmplă în cazul acțiunilor judecate potrivit dreptului
comun.
Judecătoria Sectorului 1 București apreciază că excepția
de neconstituționalitate este neîntemeiată.

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
prevederile art. 2 alin. (1), art. 6, 7, 9 și 10 din Ordonanța de
urgență a Guvernului nr. 119/2007 privind măsurile pentru
combaterea întârzierii executării obligațiilor de plată rezultate
din contracte comerciale, publicată în Monitorul Oficial al
României, Partea I, nr. 738 din 31 octombrie 2007, care au
următorul conținut:
— Art. 2 alin. (1): ăPrezenta ordonanță de urgență se aplică
creanțelor certe, lichide și exigibile ce reprezintă obligații de
plată a unor sume de bani care rezultă din contracte
comerciale.”;
— Art. 6: ă(1) Cererea introdusă potrivit prevederilor art. 5
cuprinde:
a) numele și domiciliul sau, după caz, denumirea și sediul
creditorului;
b) numele și domiciliul debitorului persoană fizică, iar în cazul
debitorului persoană juridică, denumirea și sediul, precum și,
după caz, numărul certificatului de înmatriculare în registrul
comerțului, codul fiscal și contul bancar;
c) suma ce face obiectul creanței, temeiul de fapt și de drept
al obligațiilor de plată, perioada la care se referă acestea,
termenul la care trebuia făcută plata și orice element necesar
pentru determinarea datoriei;
d) semnătura creditorului,
(2) La cerere se anexează înscrisurile ce atestă cuantumul
sumei datorate și orice alte înscrisuri doveditoare ale acesteia.
(3) Cererea și actele anexate la aceasta se depun în copie în
atâtea exemplare câte părți sunt, plus unul pentru instanță.”;
— Art. 7: ă(1) Pentru soluționarea cererii, judecătorul dispune
citarea părților, potrivit dispozițiilor Codului de procedură civilă
referitoare la pricinile urgente, pentru explicații și lămuriri,
precum și pentru a stărui în efectuarea plății sumei datorate de
debitor ori pentru a se ajunge la o înțelegere a părților asupra
modalităților de plată. Citația va fi înmânată părții cu 3 zile
înaintea termenului de judecată.
(2) Când creditorul învederează că, deși a făcut tot ce i-a stat
în putință, nu a izbutit să afle domiciliul sau sediul pârâtului,
președintele instanței va dispune citarea acestuia prin

14

MONITORUL OFICIAL AL ROMÂNIEI, PARTEA I, Nr. 562/8.VIII.2011

publicitate. Afișarea, precum și publicarea citației în Monitorul
Oficial al României, Partea a III-a, sau într-un ziar de largă
circulație se fac cu 5 zile înainte de data fixată pentru judecată.
(3) La citația pentru debitor se vor anexa, în copie, cererea
creditorului și actele depuse de acesta în dovedirea pretențiilor.
(4) În citație se va preciza că până cel mai târziu în ziua fixată
pentru înfățișare, debitorul este obligat să depună întâmpinare,
sub sancțiunea decăderii din dreptul de a mai propune probe și
de a invoca excepții, în afara celor de ordine publică. În cazul
nedepunerii întâmpinării, instanța poate considera aceasta ca o
recunoaștere a pretențiilor creditorului.”;
— Art. 9: ă(1) Sub sancțiunea decăderii, debitorul poate
contesta creanța prin întâmpinare.
(2) În cazul în care debitorul contestă creanța, instanța
verifică dacă această contestație este întemeiată.
(3) În cazul în care contestația este întemeiată, instanța va
respinge cererea creditorului printr-o încheiere irevocabilă. În
această situație, creditorul poate introduce cerere de chemare
în judecată potrivit dreptului comun.”;
— Art. 10: ă(1) În cazul în care, ca urmare a verificării cererii
pe baza înscrisurilor depuse, a declarațiilor părților, precum și a
celorlalte probe administrate, constată că cererea este
întemeiată, instanța emite o ordonanță de plată, în care se
precizează suma și termenul de plată.
(2) Dacă debitorul recunoaște o parte a pretențiilor
creditorului, instanța emite o ordonanță de plată parțială pentru
suma ce corespunde părții necontestate a creanței, stabilind
termenul de plată.
(3) Termenul de plată nu va fi mai mic de 10 zile și nici nu va
depăși 30 de zile de la data comunicării ordonanței de plată.
Judecătorul nu va putea stabili alt termen de plată decât dacă
părțile se înțeleg în acest sens.
(4) Ordonanța de plată se va comunica fiecărei părți de
îndată, potrivit prevederilor Codului de procedură civilă.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 — Egalitatea în drepturi, art. 21 — Accesul
liber la justiție, art. 24 — Dreptul la apărare și art. 124 alin. (2) —
Înfăptuirea justiției. De asemenea, sunt considerate a fi încălcate
și prevederile art. 6 paragraful 1 și art. 14 din Convenția pentru
apărarea drepturilor omului și a libertăților fundamentale.
Examinând excepția de neconstituționalitate a dispozițiilor
art. 2 alin. (1), art. 7 alin. (1), art. 10 alin. (1) din Ordonanța de
urgență a Guvernului nr. 119/2007, Curtea constată că s-a mai
pronunțat asupra constituționalității acestor dispoziții de lege,
exemplu fiind Decizia nr. 1.129 din 10 septembrie 2009,

publicată în Monitorul Oficial al României, Partea I, nr. 716 din
23 octombrie 2009, Decizia nr. 1.001 din 7 octombrie 2008,
publicată în Monitorul Oficial al României, Partea I, nr. 774 din
18 noiembrie 2008, sau Decizia nr. 1.116 din 16 octombrie 2008,
publicată în Monitorul Oficial al României, Partea I, nr. 776 din
19 noiembrie 2008. Cu acele prilejuri, Curtea a constatat că
Ordonanța de urgență a Guvernului nr. 119/2007 a fost adoptată
pentru a stabili măsuri pentru combaterea întârzierii executării
obligațiilor de plată asumate prin contracte comerciale și pentru
stabilirea unei proceduri simplificate de soluționare a acțiunilor
în justiție având ca obiect asemenea obligații.
Prevederile de lege criticate sunt în sensul aplicării
principiului rolului activ al judecătorului, care, la soluționarea
pricinilor în primă instanță, are obligația de a încerca împăcarea
părților. Împrejurarea că, potrivit art. 7 din Ordonanța de urgență
a Guvernului nr. 119/2007, judecătorul citează părțile pentru
explicații și lămuriri și stăruie în efectuarea plății sumei datorate
nu înseamnă că hotărârea se va pronunța fără ca acesta să fi
analizat toate probele aflate la dosar, inclusiv cele propuse de
debitor. Mai mult, art. 2 din ordonanța de urgență prevede că
procedura reglementată de acest act normativ vizează exclusiv
creanțele certe, lichide și exigibile ce reprezintă obligații de plată
a unor sume de bani care rezultă din contracte comerciale, iar
art. 10 dispune că ordonanța de plată se va emite numai în urma
verificării cererii pe baza înscrisurilor depuse potrivit art. 6
alin. (2), a declarațiilor părților, precum și a celorlalte probe
administrate, instanța constatând că cererea este întemeiată.
Or, este de menționat că, potrivit reglementărilor legale,
creanța este certă atunci când asupra acesteia nu există nicio
îndoială și, prin urmare, nu poate fi practic contestată. De
exemplu, ar fi aproape imposibil ca debitorul obligației să
conteste o factură fiscală câtă vreme a semnat de primirea
acesteia.
Pe de altă parte, dispozițiile art. 13 din Ordonanța de urgență
a Guvernului nr. 119/2007 dau posibilitatea contestării de către
debitor a ordonanței de plată și reglementează procedura pentru
exercitarea căii de atac. Așa fiind, se constată că prevederile
din ordonanță criticate de autoarea excepției nu numai că nu
încalcă dispozițiile constituționale și convenționale invocate, ci,
dimpotrivă, dau expresie acestora.
Întrucât nu au apărut împrejurări noi care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 2 alin. (1), art. 6, 7, 9 și 10 din Ordonanța
de urgență a Guvernului nr. 119/2007 privind măsurile pentru combaterea întârzierii executării obligațiilor de plată rezultate din
contracte comerciale, excepție ridicată de Societatea Comercială ăLaminate” — S.A. din București în Dosarul nr. 1.362/299/2010
al Judecătoriei Sectorului 1 București.
Definitivă și general obligatorie.
Pronunțată în ședința publică din data de 16 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 562/8.VIII.2011

15

CURTEA CONSTITUȚIONALĂ

D E C I Z I A Nr. 777
din 16 iunie 2011

referitoare la excepția de neconstituționalitate a dispozițiilor art. 14 alin. (1) lit. e)
din Ordonanța de urgență a Guvernului nr. 12/2006 pentru stabilirea unor măsuri de reglementare
a pieței pe filiera cerealelor și a produselor procesate din cereale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 14 alin. (1) lit. e) din Ordonanța de urgență a
Guvernului nr. 12/2006 pentru stabilirea unor măsuri de
reglementare a pieței pe filiera cerealelor și a produselor
procesate din cereale, excepție ridicată de Tribunalul Alba —
Secția comercială și contencios administrativ, din oficiu, în
Dosarul nr. 3.087/175/2009.
La apelul nominal lipsesc părțile, față de care procedura de
citare este legal îndeplinită.
Prim-magistratul-asistent referă că partea Garda
Financiară — Secția Alba a depus la dosarul cauzei
întâmpinare, prin care solicită respingerea excepției de
neconstituționalitate,
invocând
jurisprudența
Curții
Constituționale în materie.
Reprezentantul Ministerului Public arată mai întâi că, ulterior
sesizării
Curții
Constituționale
cu
excepția
de
neconstituționalitate, textul de lege criticat a fost modificat prin
Legea nr. 89/2010, astfel încât, în parte, criticile formulate au
rămas fără obiect. În continuare, examinând acest text în raport
cu dispozițiile art. 16 din Constituție și văzând că în materie
contravențională se instituie un regim sancționator mai aspru
(cât privește confiscarea) decât în materie penală,
reprezentantul Ministerului Public pune concluzii de admitere a
excepției de neconstituționalitate, în măsura în care confiscarea
operează în această materie fără un examen de
proporționalitate.
C U R T E A,

având în vedere actele și lucrările dosarului, reține următoarele:
Prin Încheierea nr. 275/R/2010 din 22 aprilie 2010,
pronunțată în Dosarul nr. 3.087/175/2009, Tribunalul Alba —
Secția comercială și contencios administrativ a sesizat
Curtea Constituțională cu excepția de neconstituționalitate
a dispozițiilor art. 14 alin. (1) lit. e) din Ordonanța de urgență
a Guvernului nr. 12/2006 pentru stabilirea unor măsuri de
reglementare a pieței pe filiera cerealelor și a produselor
procesate din cereale, excepție ridicată de instanța de
judecată, din oficiu.
În motivarea excepției de neconstituționalitate se susține,
în esență, că prin legiferarea confiscării mijlocului de transport
utilizat pentru săvârșirea contravenției se încalcă dreptul de
proprietate al persoanei, întrucât confiscarea privește mijlocul

de transport folosit, indiferent de titularul dreptului de proprietate
al acestora. Astfel, confiscarea autovehiculului fără alte
elemente de circumstanțiere a acestei măsuri încalcă modul
egal în care statul trebuie să trateze proprietatea privată prin
măsurile legislative pe care le adoptă. În plus, din compararea
regimului juridic al confiscării în cazul contravenției și infracțiunii,
raportat la prevederile coroborate ale art. 16 alin. (1) și art. 44
alin. (1) și (2) din Constituție, reiese, în opinia instanței,
ătratamentul juridic inegal al acestei măsuri, fiind chiar mai grav
în cazul săvârșirii unei fapte cu pericol mai mic — contravenția,
decât al infracțiunii”, ceea ce determină, de asemenea,
încălcarea tratamentului egal la care trebuie supusă proprietatea
privată de către lege.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 14 alin. (1) lit. e) din Ordonanța de urgență a
Guvernului nr. 12/2006 pentru stabilirea unor măsuri de
reglementare a pieței pe filiera cerealelor și a produselor
procesate din cereale, publicată în Monitorul Oficial al României,
Partea I, nr. 184 din 27 februarie 2006, care aveau, la data
ridicării excepției de neconstituționalitate, următorul cuprins:
ă(1) Următoarele fapte constituie contravenții și se sancționează
după cum urmează:
[...] e) transportul în scop comercial al cerealelor sau al
produselor de panificație, neînsoțite de documentele prevăzute
de lege care să justifice proveniența licită a acestora, cu amendă
de la 3.000 lei la 5.000 lei, confiscarea mărfii și a mijlocului de
transport marfă utilizat în acest scop.”
Ulterior invocării excepției, dispozițiile art. 14 alin. (1) lit. e) din
Ordonanța de urgență a Guvernului nr. 12/2006 au fost
modificate prin articolul unic pct. 1 din Legea nr. 89/2010 pentru
aprobarea Ordonanței de urgență a Guvernului nr. 93/2009
privind unele măsuri pentru întărirea controlului în scopul
combaterii transporturilor ilicite de mărfuri, publicată în Monitorul
Oficial al României, Partea I, nr. 351 din 27 mai 2010, astfel că
în prezent au următorul cuprins: ă(1) Următoarele fapte
constituie contravenții și se sancționează după cum urmează:
[...] e) transportul în scop comercial al cerealelor sau al
produselor de panificație, neînsoțite de documentele prevăzute

16

MONITORUL OFICIAL AL ROMÂNIEI, PARTEA I, Nr. 562/8.VIII.2011

de lege care să justifice proveniența licită a acestora, cu amendă
de la 3.000 lei la 5.000 lei, confiscarea mărfii și a mijlocului de
transport marfă utilizat în acest scop, dacă acesta aparține
contravenientului sau dacă nu există contract legal de cărăușie.”
Instanța de judecată, care a ridicat excepția de
neconstituționalitate din oficiu, consideră că sunt încălcate
prevederile constituționale ale art. 16 privind egalitatea în
drepturi și ale art. 44 alin. (1) și (2) privind dreptul de proprietate
privată, cu raportare la art. 1 din Protocolul nr. 1 adițional la
Convenția pentru apărarea drepturilor omului și a libertăților
fundamentale, privind protecția proprietății private.
Examinând excepția de neconstituționalitate, Curtea
constată că, ulterior sesizării sale, prevederile art. 14 alin. (1)
lit. e) din Ordonanța de urgență a Guvernului nr. 12/2006 au fost
modificate prin Legea nr. 89/2010. Întrucât, în actuala redactare,
soluția legislativă criticată nu mai subzistă, textul ce face obiectul
excepției fiind, de altfel, modificat chiar în sensul arătat în

motivarea autorului, criticile formulate din această perspectivă
au rămas fără obiect.
În ceea ce privește criticile fundamentate pe compararea
domeniului penal și a celui contravențional, respectiv a regimului
juridic al sancțiunii confiscării stabilit prin reglementările de
referință în cele două materii, acestea nu pot face obiectul
examinării Curții. Sub acest aspect, Curtea a reținut în mod
constant în jurisprudența sa că ăexaminarea constituționalității
unui text de lege are în vedere compatibilitatea acelui text cu
dispozițiile constituționale pretins încălcate, iar nu compararea
mai multor prevederi legale între ele și raportarea concluziei ce
ar rezulta din această comparație la dispoziții ori principii ale
Constituției. Procedându-se altfel s-ar ajunge inevitabil la
concluzia că, deși fiecare dintre dispozițiile legale este
constituțională, numai coexistența lor ar pune în discuție
constituționalitatea uneia dintre ele”. (de exemplu, Decizia
nr. 463 din 12 aprilie 2011, publicată în Monitorul Oficial al
României, Partea I, nr. 431 din 21 iunie 2011).

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 14 alin. (1) lit. e) din Ordonanța de urgență a
Guvernului nr. 12/2006 pentru stabilirea unor măsuri de reglementare a pieței pe filiera cerealelor și a produselor procesate din
cereale, excepție ridicată de Tribunalul Alba — Secția comercială și contencios administrativ, din oficiu, în Dosarul
nr. 3.087/175/2009.
Definitivă și general obligatorie.
Pronunțată în ședința publică din data de 16 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 562/8.VIII.2011 conține 16 pagini.

Prețul: 3,20 lei

&JUYDGY|525238]
ISSN 1453—4495

