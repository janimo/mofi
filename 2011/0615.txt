Anul 179 (XXIII) — Nr. 615

PARTEA I

LEGI, DECRETE, HOTĂRÂRI ȘI ALTE ACTE

Miercuri, 31 august 2011

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 884 din 30 iunie 2011 referitoare la excepția de
neconstituționalitate a prevederilor art. 6735, 6736,
art. 6739 și art. 67311—67313 din Codul de procedură
civilă și ale art. 728 din Codul civil..............................

844.

847.

863.

864.

HOTĂRÂRI ALE GUVERNULUI ROMÂNIEI
— Hotărâre privind aprobarea sumelor necesare
Comisiei Naționale pentru Controlul Activităților
Nucleare pentru contractarea și implementarea
proiectelor necontractate din fondurile Programului
PHARE 2006 Anvelopă nealocată și Programului
PHARE 2006 Securitate nucleară ..............................
— Hotărâre privind trecerea din domeniul public al
statului în domeniul privat al acestuia a unei construcții
aflate în administrarea Administrației Naționale a
Penitenciarelor — Penitenciarul Aiud, în vederea
scoaterii din funcțiune și demolării acesteia ..............
— Hotărâre pentru modificarea pct. IX din anexa
la Hotărârea Guvernului nr. 414/2011 privind
aprobarea
cifrelor
de
școlarizare
pentru
învățământul preuniversitar și superior de stat în
anul școlar/universitar 2011—2012 ............................
— Hotărâre pentru modificarea și completarea
Normelor de aplicare a Ordonanței de urgență a
Guvernului nr. 69/2010 privind reabilitarea termică a

Nr.

Pagina
clădirilor de locuit cu finanțare prin credite bancare cu
garanție guvernamentală, aprobate prin Hotărârea
Guvernului nr. 736/2010 ............................................

2–4

5

6

7

8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
M.80. — Ordin al ministrului apărării naționale pentru
modificarea și completarea Normelor pentru ocuparea
de către personalul Ministerului Apărării Naționale a
posturilor permanente din structurile de reprezentare
națională în străinătate, precum și a celor din
structurile internaționale la care România este parte,
aprobate prin Ordinul ministrului apărării naționale
nr. M.88/2009 ............................................................

9–11

M.81. — Ordin al ministrului apărării naționale pentru
stabilirea condițiilor privind suportarea de către
Ministerul Apărării Naționale a sumelor necesare
pentru asigurarea asistenței juridice a cadrelor militare
în activitate pentru fapte săvârșite de către acestea în
exercitarea, potrivit legii, a atribuțiilor de serviciu ......

12–15

566/M.75. — Ordin al ministrului transporturilor și
infrastructurii și al ministrului apărării naționale privind
limitele regiunii de control terminal București ............

15–16

2

MONITORUL OFICIAL AL ROMÂNIEI, PARTEA I, Nr. 615/31.VIII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 884
din 30 iunie 2011

referitoare la excepția de neconstituționalitate a prevederilor art. 6735, 6736, art. 6739
și art. 67311—67313 din Codul de procedură civilă și ale art. 728 din Codul civil
Augustin Zegrean
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Ingrid Alina Tudora

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 6735, 6736, art. 6739 și art. 67311—67313 din
Codul de procedură civilă și ale art. 728 din Codul civil, excepție
ridicată de Adrian-Cristian Lazăr în Dosarul nr. 350/221/2009 al
Judecătoriei Deva și care formează obiectul Dosarului Curții
Constituționale nr. 3.631D/2010.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care invocă jurisprudența în materie a
Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 15 martie 2010, pronunțată în Dosarul
nr. 350/221/2009, Judecătoria Deva a sesizat Curtea
Constituțională cu excepția de neconstituționalitate a
prevederilor art. 6735, 6736, art. 6739 și art. 67311—67313 din
Codul de procedură civilă și ale art. 728 din Codul civil,
excepție ridicată de Adrian-Cristian Lazăr într-o cauză civilă
având ca obiect partaj judiciar.
În motivarea excepției de neconstituționalitate autorul
acesteia susține că din cauza reglementării criticate poate
ajunge în situația de a pierde dreptul de proprietate asupra
apartamentului în care locuiește împreună cu copiii săi, ăfără a
primi în schimb nici măcar o sumă de bani, cu titlu de sultă”. De
asemenea, apreciază că prin acordarea posibilității instanțelor
de a dispune atribuirea (chiar fără sultă) sau vânzarea la licitație
publică se anihilează dispozițiile constituționale ale art. 44
alin. (1) și alin. (2) teza întâi și ale art. 49 alin. (1) și (5). Așa fiind,
arată că o astfel de măsură, dispusă în baza textelor de lege
criticate, afectează grav interesul superior al copiilor săi, care ar
rămâne practic fără locuință, ceea ce ar afecta creșterea și
educarea acestora.
Judecătoria Deva apreciază că prevederile legale criticate
nu încalcă dispozițiile constituționale invocate, deoarece
instanța competentă cu judecarea litigiului poate aprecia, de la
caz la caz, contribuția fiecăreia dintre părți la dobândirea

dreptului de proprietate asupra bunurilor și modalitatea de ieșire
din indiviziune, aspect ce nu reprezintă o încălcare a dreptului
de proprietate și nici nu este de natură a afecta securitatea
circuitului civil. De asemenea, consideră că textele criticate nu
contravin nici principiului constituțional al protecției copiilor,
întrucât instanța poate dispune o serie de măsuri, fie la
solicitarea părților, fie chiar din oficiu, pentru a nu se încălca
principiul interesului superior al copilului, beneficiind în acest
sens de dispozițiile Legii nr. 272/2004 privind protecția și
promovarea drepturilor copilului.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile legale
criticate, stabilind procedura în urma căreia fiecare copărtaș
devine proprietar exclusiv al unei anumite părți concret
determinate din ceea ce forma obiectul coproprietății, sunt
conforme cu normele constituționale privind garantarea și
ocrotirea proprietății private. Totodată, apreciază că nu se aduce
atingere nici principiului protecției speciale a copilului, deoarece
instanța decide asupra măsurilor care se impun pentru
respectarea interesului superior al acestuia.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile legale criticate, raportate la
dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 6735, 6736, 6739, 67311, 67312 și 67313 din Codul
de procedură civilă și cele ale art. 728 din Codul civil, prevederi
care au următorul conținut:
— Art. 6735 din Codul de procedură civilă: ăDacă părțile nu
se învoiesc, instanța va stabili bunurile supuse împărțelii,
calitatea de coproprietar, cota-parte ce se cuvine fiecăruia și
creanțele născute din starea de proprietate comună pe care
coproprietarii le au unii față de alții. Dacă se împarte o
moștenire, instanța va mai stabili datoriile transmise prin
moștenire, datoriile și creanțele comoștenitorilor față de defunct,
precum și sarcinile moștenirii.

MONITORUL OFICIAL AL ROMÂNIEI, PARTEA I, Nr. 615/31.VIII.2011
Instanța va face împărțeala în natură. În temeiul celor
stabilite potrivit alin. 1, ea procedează la formarea loturilor și la
atribuirea lor. În cazul în care loturile nu sunt egale în valoare,
ele se întregesc printr-o sumă de bani.”;
— Art. 6736 din Codul de procedură civilă: ăDacă pentru
formarea loturilor sunt necesare operații de măsurătoare,
evaluare și altele asemenea, pentru care instanța nu are date
suficiente, ea va da o încheiere prin care va stabili elementele
arătate la art. 6735 alin. 1, întocmind în mod corespunzător
minuta prevăzută de art. 258. Prin aceeași încheiere instanța va
dispune efectuarea unei expertize pentru formarea loturilor.
Raportul de expertiză va arăta evaluarea și criteriile avute în
vedere la stabilirea acesteia, va indica dacă bunurile pot fi
comod partajabile în natură și în ce mod anume, propunând
loturile ce urmează a fi atribuite.”;
— Art. 6739 din Codul de procedură civilă: ăLa formarea și
atribuirea loturilor, instanța va ține seama, după caz, și de
acordul părților, mărimea cotei-părți ce se cuvine fiecăreia ori
masa bunurilor de împărțit, natura bunurilor, domiciliul și
ocupația părților, faptul că unii dintre coproprietari, înainte de a
se cere împărțeala, au făcut construcții, îmbunătățiri cu acordul
coproprietarilor sau altele asemenea.”;
— Art. 67311 din Codul de procedură civilă: ăÎn cazul în care
niciunul dintre coproprietari nu cere atribuirea bunului ori, deși
acesta a fost atribuit provizoriu, nu s-au depus, în termenul
stabilit, sumele cuvenite celorlalți coproprietari, instanța, prin
încheiere, va dispune vânzarea bunului, stabilind, totodată, dacă
vânzarea se va face de către părți prin buna învoială, ori de
către executorul judecătoresc.
Dacă s-a dispus ca vânzarea bunului să se facă de părți prin
buna învoială, instanța va stabili și termenul în care aceasta va
fi efectuată. Termenul nu poate fi mai mare de 6 luni. La
împlinirea termenului, părțile vor prezenta instanței dovada
vânzării.
În cazul în care vânzarea prin buna învoială nu se realizează
în termenul prevăzut de alin. 2, instanța, prin încheiere, va
dispune ca vânzarea să fie efectuată de executorul
judecătoresc.
Încheierile prevăzute în prezentul articol pot fi atacate
separat cu apel. Dacă nu au fost astfel atacate, aceste încheieri
nu mai pot fi supuse apelului odată cu hotărârea asupra fondului
procesului.”;
— Art. 67312 din Codul de procedură civilă: ăDupă rămânerea
irevocabilă a încheierii prin care s-a dispus vânzarea bunului de
către executorul judecătoresc, acesta va proceda la efectuarea
vânzării la licitație publică.
Executorul va fixa termenul de licitație, care nu va putea
depăși 30 de zile pentru bunurile mobile și 60 zile pentru
bunurile imobile, socotite de la data primirii încheierii, și va
înștiința coproprietarii despre data ori locul vânzării.
Pentru termenul de licitație a bunurilor mobile, executorul va
întocmi și va afișa publicația de vânzare, cu cel puțin 5 zile
înainte de acel termen.
În cazul vânzării unui bun imobil, executorul va întocmi și
afișa publicația de vânzare cu cel puțin 30 de zile înainte de
termenul de licitație.
Coproprietarii pot conveni ca vânzarea bunurilor să se facă
la oricare preț oferit de participanții la licitație.
Dispozițiile prezentului articol se completează în mod
corespunzător cu dispozițiile capitolelor II, III si IV din Cartea
a V-a privind vânzarea la licitație a bunurilor mobile și imobile.”;

3

— Art. 67313 din Codul de procedură civilă: ăLa cererea uneia
dintre părți, instanța poate proceda la împărțeala bunurilor
pentru care nu a dispus vânzarea potrivit art. 67311.”;
— Art. 728 din Codul civil: ăNimeni nu poate fi obligat a
rămâne în indiviziune. Un coerede poate oricând cere
împărțeala succesiunii, chiar când ar exista convenții sau
prohibiții contrarii.
Se poate face învoire pentru suspendarea diviziunii pe
termen de cinci ani. După trecerea acestui timp, învoirea se
poate reînnoi.”
În opinia autorului excepției, prevederile de lege criticate
contravin dispozițiilor constituționale ale art. 44 alin. (1) și
alin. (2) teza întâi privind dreptul de proprietate privată și ale
art. 49 alin. (1) și (5) referitoare la protecția copiilor și a tinerilor.
Examinând excepția de neconstituționalitate, Curtea
constată că prevederile legale criticate au mai făcut obiect al
controlului de constituționalitate, prilej cu care s-a constatat că
acestea nu contravin dispozițiilor Legii fundamentale.
Astfel, asupra prevederilor art. 728 din Codul civil Curtea s-a
pronunțat, de exemplu, prin Decizia nr. 1.139 din 28 septembrie
2010, publicată în Monitorul Oficial al României, Partea I, nr. 732
din 3 noiembrie 2010, sau prin Decizia nr. 641 din 28 aprilie
2009, publicată în Monitorul Oficial al României, Partea I, nr. 516
din 28 iulie 2009, statuând că ăeste de principiu că proprietatea,
în majoritatea cazurilor, este pură și simplă. Sunt situații însă
când proprietatea este afectată de modalități și prezintă forme
speciale. O astfel de modalitate a proprietății o reprezintă
proprietatea indiviză. Această situație însă, uneori, nu este
avantajoasă pentru proprietari și nici favorabilă pentru
exploatarea economică a bunurilor, din cauza dificultății de a se
exercita toate atributele dreptului de proprietate. De aceea,
pentru asigurarea unei bune circulații a bunurilor și în interesul
coproprietarilor, legea prevede ca indiviziunea să poată lua
sfârșit oricând și în mod liber.
În consecință, art. 728 din Codul civil dispune că «Nimeni nu
poate fi obligat a rămâne în indiviziune». Deși acest articol se
referă, în principiu, la partajul succesoral, el conține o regulă ce
se aplică la toate indiviziunile, oricare ar fi izvorul lor, astfel că
orice proprietar poate cere ieșirea din indiviziune prin partaj, fără
ca ceilalți coproprietari să se poată opune, cu o singură
excepție, anume cea prevăzută de alineatul 2, și anume
posibilitatea coproprietarilor de a conveni să rămână în
indiviziune pe termen de 5 ani, cu posibilitatea reînnoirii acestei
convenții la expirarea termenului”.
În acest context, Curtea a constatat că art. 728 din Codul civil
conține suficiente mijloace de asigurare a respectării normelor
constituționale privind garantarea și ocrotirea proprietății private,
reprezentând totodată o aplicare a principiului potrivit căruia
ăCetățenii beneficiază de drepturile și de libertățile consacrate
prin Constituție și prin alte legi și au obligațiile prevăzute de
acestea”.
În ceea ce privește prevederile art. 6735 din Codul de
procedură civilă, prin Decizia nr. 1.282 din 8 octombrie 2009,
publicată în Monitorul Oficial al României, Partea I, nr. 767 din
10 noiembrie 2009, Curtea a constatat că acestea
reglementează reguli procedurale privind împărțeala judiciară, în
acord cu dispozițiile constituționale privind ocrotirea și
garantarea în mod egal a proprietății.
De asemenea, referitor la art. 6736 din Codul de procedură
civilă, prin Decizia nr. 269 din 24 iunie 2003, publicată în
Monitorul Oficial al României, Partea I, nr. 545 din 29 iulie 2003,

4

MONITORUL OFICIAL AL ROMÂNIEI, PARTEA I, Nr. 615/31.VIII.2011

Curtea a reținut că textul de lege criticat prevede posibilitatea
instanței judecătorești de a apela la cunoștințele unor experți în
cadrul procedurii împărțelii judiciare și de a dispune prin
încheiere efectuarea unei expertize atunci când pentru formarea
loturilor sunt necesare operații de măsurătoare sau evaluare.
Sub acest aspect, părerile experților se limitează la evaluarea
bunurilor, indicarea posibilității lor de partajare în natură și a
modului în care acest lucru se poate realiza, precum și la
propunerea loturilor ce urmează să fie atribuite, instanța fiind
cea care, prin hotărâre, le stabilește și le atribuie. De altfel,
potrivit dispozițiilor art. 67314 alin. 1, cuprinse în capitolul
ăProcedura împărțelii judiciare” din Codul de procedură civilă,
asupra cererii de partaj instanța se va pronunța prin hotărâre,
indiferent de modul cum a intervenit împărțeala bunurilor, prin
bună învoială sau nu, sau dacă în cauză s-a dispus efectuarea
unei expertize. Luând cunoștință de propunerile expertului
desemnat, bazate pe măsurători și calcule care implică
cunoștințe de specialitate, instanța și le poate însuși ca atare ori
poate solicita lămuriri suplimentare, fie orale, citând expertul în
fața instanței, fie în scris, dispunând să răspundă la obiecțiile
părților sau să efectueze un supliment de expertiză, ori poate
dispune o nouă expertiză, la cererea părților sau din oficiu. Prin
urmare, instanța judecătorească are la dispoziție posibilități
ample și variate de natură a-i permite să pronunțe o hotărâre
legală și temeinică.
Prin Decizia nr. 182 din 8 mai 2003, publicată în Monitorul
Oficial al României, Partea I, nr. 408 din 11 iunie 2003, Curtea
a constatat că prevederile art. 6739 din Codul de procedură civilă
nu contravin dispozițiilor constituționale care se referă la
protecția proprietății private. Întreaga procedură a împărțelii
judiciare, reglementată de cap. VII1 al Codului de procedură
civilă, are ca finalitate ieșirea din starea de indiviziune,
procedură în urma căreia fiecare copărtaș devine proprietar
exclusiv al unei anumite părți concret determinate din ceea ce
forma obiectul coproprietății. Textul criticat nu afectează nici
cota-parte ideală din masa bunurilor ce formează proprietatea
comună a părților și nici, cu atât mai mult, dreptul autorului
excepției de a i se atribui, în urma împărțelii, un lot de bunuri
corespunzător drepturilor sale. Prevederile art. 6739 din Codul
de procedură civilă au ca scop, coroborate cu celelalte texte ale

capitolului respectiv, să înlesnească, într-un mod cât mai
echitabil, încetarea stării de indiviziune. Totodată, Curtea a
reținut că acest text procedural a fost adoptat în conformitate cu
dispozițiile art. 126 alin. (2) din Constituție, potrivit cărora
ăCompetența instanțelor judecătorești și procedura de judecată
sunt prevăzute numai prin lege”.
În ceea ce privește art. 67311 din Codul de procedură civilă,
prin Decizia nr. 138 din 23 aprilie 2002, publicată în Monitorul
Oficial al României, Partea I, nr. 370 din 31 mai 2002, Curtea a
apreciat că nu se poate reține că acest text de lege ar leza
dreptul de proprietate al vreunuia dintre coproprietari, fiecare
având drepturi egale asupra cotei ideale ce îi revine din bunul
deținut în indiviziune. Astfel, prin această decizie Curtea a reținut
că unul dintre principalele atribute ale dreptului de proprietate
este dreptul de dispoziție; în virtutea acestui drept fiecare
coproprietar poate hotărî în mod liber dacă dorește sau nu să
rămână în indiviziune, iar ceilalți coproprietari nu se pot opune
hotărârii celui care solicită încetarea stării de indiviziune.
Încetarea acestei stări se poate realiza prin mai multe
modalități, în principal: conform acordului de voință al
coindivizarilor sau pe baza unei hotărâri judecătorești prin
împărțirea în natură a bunului, când acesta permite divizarea;
prin atribuirea bunului în natură unuia sau unora dintre
coproprietari ori prin vânzarea bunului și împărțirea prețului
obținut, în cazul în care bunul este atribuit în natură unuia dintre
coproprietari. Dacă nu s-ar prevedea obligația acestuia de a
achita celorlalți, într-un termen rezonabil, valoarea cotei ce le
revine, în mod evident și direct ar fi lezat dreptul lor de
proprietate.
Rațiunile care au stat la baza adoptării soluției anterioare își
păstrează valabilitatea și în prezenta cauză, astfel încât aceasta
se impune a fi menținută.
Pentru aceleași argumente expuse mai sus, Curtea constată
că nici prevederile art. 67312 și 67313 din Codul de procedură
civilă nu contravin normelor constituționale referitoare la
ocrotirea și garantarea dreptului de proprietate privată. Cât
privește invocarea dispozițiilor constituționale referitoare la
protecția copiilor și a tinerilor, Curtea reține că acestea nu au
incidență în cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 6735, 6736 și art. 6739, art. 67311—67313
din Codul de procedură civilă și ale art. 728 din Codul civil, excepție ridicată de Adrian-Cristian Lazăr în Dosarul nr. 350/221/2009
al Judecătoriei Deva.
Definitivă și general obligatorie.
Pronunțată în ședința publică din data de 30 iunie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

5

MONITORUL OFICIAL AL ROMÂNIEI, PARTEA I, Nr. 615/31.VIII.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea sumelor necesare Comisiei Naționale pentru Controlul Activităților Nucleare
pentru contractarea și implementarea proiectelor necontractate din fondurile
Programului PHARE 2006 Anvelopă nealocată și Programului PHARE 2006 Securitate nucleară
În temeiul art. 108 din Constituția României, republicată, și al art. 2 alin. (1) din Ordonanța Guvernului nr. 11/2009 privind
alocarea de la bugetul de stat a fondurilor necesare pentru contractarea și implementarea proiectelor necontractate din fondurile
Programului PHARE, aprobată prin Legea nr. 31/2010,
Guvernul României adoptă prezenta hotărâre.
Art. 1. — (1) Se aprobă suma de 4.200 mii lei pentru
contractarea și implementarea proiectelor necontractate din
fondurile Programului PHARE 2006 Anvelopă nealocată și
Programului PHARE 2006 Securitate nucleară, prevăzute în
anexa care face parte integrantă din prezenta hotărâre, pentru
care Comisia Națională pentru Controlul Activităților Nucleare a
avut calitatea de autoritate de implementare și beneficiar.
(2) Suma prevăzută la alin. (1) se suportă integral din bugetul
aprobat pe anul 2011 al Secretariatului General al Guvernului

pentru Comisia Națională pentru Controlul Activităților Nucleare
la titlul ăAlte transferuri”, alineatul ăPrograme PHARE și alte
programe cu finanțare nerambursabilă”.
Art. 2. — Suma prevăzută la art. 1 include taxa pe valoarea
adăugată și alte cheltuieli potrivit prevederilor art. 1 alin. (1) din
Ordonanța Guvernului nr. 11/2009 privind alocarea de la bugetul
de stat a fondurilor necesare pentru contractarea și
implementarea proiectelor necontractate din fondurile
Programului PHARE, aprobată prin Legea nr. 31/2010.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
Președintele Comisiei Naționale
pentru Controlul Activităților Nucleare,
Vajda Borbála
Ministrul finanțelor publice,
Gheorghe Ialomițianu
București, 17 august 2011.
Nr. 844.

ANEXĂ

P R O I E C T E L E N E C O N T R A C TAT E

din fondurile Programului PHARE 2006 Anvelopă nealocată și Programului PHARE 2006
Securitate nucleară, pentru care Comisia Națională pentru Controlul Activităților Nucleare
a avut calitatea de autoritate de implementare și beneficiar
a) PHARE 2006/018-147.05.01 ăÎmbunătățirea capacității de autorizare a Comisiei Naționale pentru
Controlul Activității Nucleare (CNCAN) în contextul tehnicilor noi utilizate în aplicațiile medicale” — proiect
de asistență tehnică în valoare de 1.570 mii lei, destinat achizițiilor de servicii pentru elaborare de norme,
reglementări, ghiduri, pentru instruirea personalului CNCAN și a utilizatorilor acceleratoarelor liniare
(fizicieni medicali din spitale);
b) PHARE 2006/018-411.03.02 ăÎntărirea capabilității tehnice a autorității de reglementare în
domeniul nuclear din România (CNCAN) în dezvoltarea practicilor de radioprotecție” — proiect de
asistență tehnică în valoare de 2.630 mii lei, destinat achizițiilor de servicii pentru elaborarea de proceduri
interne specifice privind evaluarea securității radiologice în scopul sprijinirii CNCAN în activitatea de
radioprotecție, inclusiv în practicile de inspecție; achizițiilor de servicii pentru instruirea personalului în
vederea îmbunătățirii capabilității personalului CNCAN care lucrează în domeniul radioprotecției.

6

MONITORUL OFICIAL AL ROMÂNIEI, PARTEA I, Nr. 615/31.VIII.2011
GUVERNUL ROMÂNIEI

HOTĂRÂRE
privind trecerea din domeniul public al statului
în domeniul privat al acestuia a unei construcții
aflate în administrarea Administrației Naționale
a Penitenciarelor — Penitenciarul Aiud, în vederea
scoaterii din funcțiune și demolării acesteia
În temeiul art. 108 din Constituția României, republicată, al art. 10 alin. ﴾2) și
art. 20 din Legea nr. 213/1998 privind proprietatea publică și regimul juridic al
acesteia, cu modificările și completările ulterioare, precum și al art. 2 din Ordonanța
Guvernului României nr. 112/2000 pentru reglementarea procesului de scoatere
din funcțiune, casare și valorificare a activelor corporale care alcătuiesc domeniul
public al statului și al unităților administrativ-teritoriale, aprobată prin Legea
nr. 246/2001,
Guvernul României adoptă prezenta hotărâre.
Art. 1. — (1) Se aprobă trecerea din domeniul public al statului în domeniul
privat al acestuia a unei construcții aflate în administrarea Administrației Naționale
a Penitenciarelor — Penitenciarul Aiud, situată în Municipiul Aiud, Str. Morii nr. 7—9,
județul Alba, având datele de identificare prevăzute în anexa care face parte
integrantă din prezenta hotărâre.
(2) — Trecerea în domeniul privat al statului a construcției prevăzute la alin. (1)
se face în vederea scoaterii din funcțiune și demolării acesteia.
(3) — După scoaterea din funcțiune și demolarea construcției prevăzute la
alin. (1), Penitenciarul Aiud își va actualiza în mod corespunzător datele din
evidența cantitativ-valorică.
Art. 2. — Anexa nr. 11 la Hotărârea Guvernului nr. 1.705/2006 pentru
aprobarea inventarului centralizat al bunurilor din domeniul public al statului,
publicată în Monitorul Oficial al României, Partea I, nr. 1.020 și 1.020 bis din
21 decembrie 2006, cu modificările și completările ulterioare, se modifică în mod
corespunzător.
PRIM-MINISTRU

EMIL BOC
Contrasemnează:
p. Ministrul justiției,
Alina Mihaela Bica,
secretar de stat

București, 24 august 2011.
Nr. 847.

ANEXĂ

D AT E L E D E I D E N T I F I C A R E

a construcției aflate în administrarea Penitenciarului Aiud, care trece din domeniul public al statului
în domeniul privat al acestuia, în vederea scoaterii din funcțiune și demolării
Adresa imobilului

Județul Alba, municipiul Aiud,
Str. Morii nr. 7—9

Persoana juridică
ce administrează imobilul

Caracteristicile imobilului care trece
în domeniul privat al statului

Penitenciarul Aiud

Nr. M.F. 155678 — Sală așteptare PC 1
Suprafața construită = 118,34 m2
Valoarea = 58.644 lei

MONITORUL OFICIAL AL ROMÂNIEI, PARTEA I, Nr. 615/31.VIII.2011
GUVERNUL ROMÂNIEI

HOTĂRÂRE
pentru modificarea pct. IX din anexa la Hotărârea Guvernului
nr. 414/2011 privind aprobarea cifrelor de școlarizare
pentru învățământul preuniversitar și superior de stat
în anul școlar/universitar 2011—2012
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — La punctul IX din anexa la Hotărârea Guvernului
nr. 414/2011 privind aprobarea cifrelor de școlarizare pentru învățământul
preuniversitar și superior de stat în anul școlar/universitar 2011—2012,
publicată în Monitorul Oficial al României, Partea I, nr. 299 din 29 aprilie 2011,
subpunctele 1 și 2 se modifică și vor avea următorul cuprins:
ă1. Învățământ preuniversitar — număr total de locuri,

1.800

din care:
a) fără plata taxelor de școlarizare, dar cu bursă
b) fără plata taxelor de școlarizare, dar fără bursă

1.200
600

2. Învățământ superior:
2.1. Numărul locurilor pentru studii universitare de licență (anul I) — total, 3.5706)
din care:
a) fără plata taxelor de școlarizare, dar cu bursă

1.740

b) fără plata taxelor de școlarizare, dar fără bursă

1.830

2.2. Numărul locurilor pentru studii universitare de masterat — total,

8606),7)

din care:
a) fără plata taxelor de școlarizare, dar cu bursă

480

b) fără plata taxelor de școlarizare, dar fără bursă

380

2.3. Numărul locurilor pentru studii universitare de doctorat — total,

1206)

din care:
a) fără plata taxelor de școlarizare, dar cu bursă

50

b) fără plata taxelor de școlarizare, dar fără bursă

70”.

PRIM-MINISTRU

EMIL BOC
Contrasemnează:
Ministrul educației, cercetării,
tineretului și sportului,
Daniel Petru Funeriu
p. Ministrul afacerilor externe,
Bogdan Lucian Aurescu,
secretar de stat
Secretarul general al Guvernului,
Daniela Nicoleta Andreescu
Ministrul sănătății,
Ritli Ladislau
Ministrul finanțelor publice,
Gheorghe Ialomițianu

București, 24 august 2011.
Nr. 863.

7

8

MONITORUL OFICIAL AL ROMÂNIEI, PARTEA I, Nr. 615/31.VIII.2011
GUVERNUL ROMÂNIEI

HOTĂRÂRE
pentru modificarea și completarea Normelor de aplicare a Ordonanței de urgență a Guvernului
nr. 69/2010 privind reabilitarea termică a clădirilor de locuit cu finanțare prin credite bancare
cu garanție guvernamentală, aprobate prin Hotărârea Guvernului nr. 736/2010
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Normele de aplicare a Ordonanței de
urgență a Guvernului nr. 69/2010 privind reabilitarea termică a
clădirilor de locuit cu finanțare prin credite bancare cu garanție
guvernamentală, aprobate prin Hotărârea Guvernului
nr. 736/2010, publicată în Monitorul Oficial al României, Partea I,
nr. 537 din 2 august 2010, cu completările ulterioare, se modifică
și se completează după cum urmează:
1. La articolul 5 alineatul (1), după litera a) se introduce
o nouă literă, litera a1), cu următorul cuprins:
ăa1) repararea și/sau închiderea, după caz, a
balcoanelor/logiilor blocurilor de locuințe, în condițiile respectării
reglementărilor tehnice în vigoare privind asigurarea ventilării
naturale a încăperilor;”.
2. La articolul 7, alineatul (1) se modifică și va avea
următorul cuprins:
ăArt. 7. — (1) Beneficiarul — asociația de proprietari — este
eligibil dacă nu înregistrează mai mult de două rate scadente și
neachitate la plata facturilor la utilități în ultimele 3 luni
calendaristice anterioare evaluării condițiilor de acordare a
creditului de către finanțator.”
3. Articolul 11 se modifică și va avea următorul cuprins:
ăArt. 11. — Finanțarea execuției lucrărilor de reabilitare
termică se realizează, în conformitate cu prevederile art. 9 din
ordonanța de urgență, astfel:
a) din sursele beneficiarilor și/sau din alte surse, constituind
contribuția proprie a beneficiarilor și reprezentând minimum 10%
din valoarea totală a cheltuielilor prevăzută în devizul general;
b) din credite bancare, în lei, cu garanție guvernamentală și
cu dobândă subvenționată, contractate de beneficiari și
garantate în procent de 100% de FNGCIMM, în numele și în
contul statului, reprezentând maximum 90% din valoarea totală
a cheltuielilor prevăzută în devizul general.”
4. La articolul 12 alineatul (1), partea dispozitivă se
modifică și va avea următorul cuprins:
ă(1) Prin excepție de la prevederile art. 10 și 11, pentru
beneficiarul — asociație de proprietari — autoritatea
administrației publice locale, pe raza căreia este amplasat blocul

de locuințe, în conformitate cu prevederile art. 10 din ordonanța
de urgență și la solicitarea asociației de proprietari, poate hotărî
finanțarea în cuantum de maximum 30% din valoarea totală a
cheltuielilor prevăzută în devizul general, pentru următoarele
acțiuni:”.
5. La articolul 28 alineatul (2), literele g) și h) se modifică
și vor avea următorul cuprins:
ăg) convențiile de fidejusiune încheiate de către membrii
asociației de proprietari care au luat decizia în cadrul adunării
generale, în cazul în care beneficiarul este o asociație de
proprietari;
h) dovada constituirii contribuției proprii de minimum 10% din
valoarea totală a cheltuielilor prevăzută în devizul general;”.
6. La articolul 28, după alineatul (2) se introduce un nou
alineat, alineatul (3), cu următorul cuprins:
ă(3) Prin excepție de la prevederile alin. (2) lit. g), nu încheie
convenție de fidejusiune membrul/membrii asociațiilor de
proprietari care finanțează din venituri proprii cota-parte ce îi/le
revine din valoarea totală a cheltuielilor prevăzută în devizul
general.”
7. La articolul 41, după alineatul (1) se introduce un nou
alineat, alineatul (11), cu următorul cuprins:
ă(11) În vederea încheierii convențiilor de fidejusiune,
Ministerul Finanțelor Publice mandatează direcțiile generale ale
finanțelor publice județene/a municipiului București să semneze
aceste convenții în numele Ministerului Finanțelor Publice.”
8. La anexa nr. 1 la norme, punctul 16 se modifică și va
avea următorul cuprins:
ă16. convenție de fidejusiune — convenție încheiată în cadrul
instituțiilor bancare, prin care proprietarul/coproprietarul unei
locuințe dintr-o clădire tip bloc de locuințe/locuință unifamilială se
obligă față de Ministerul Finanțelor Publice să plătească el însuși
obligația pe care asociația de proprietari/coproprietarul nu o
îndeplinește la scadență, proporțional cu cota-parte indiviză pe
care o deține din proprietatea comună, respectiv pentru valoarea
parțială/totală de executare a garanției în cazul coproprietarilor
clădirilor tip locuințe unifamiliale;”.

PRIM-MINISTRU

EMIL BOC
Contrasemnează:
Ministrul dezvoltării regionale și turismului,
Elena Gabriela Udrea
Ministrul finanțelor publice,
Gheorghe Ialomițianu
Ministrul administrației și internelor,
Constantin-Traian Igaș
p. Ministrul economiei, comerțului și mediului de afaceri,
Constantin Claudiu Stafie,
secretar de stat
București, 24 august 2011.
Nr. 864.

MONITORUL OFICIAL AL ROMÂNIEI, PARTEA I, Nr. 615/31.VIII.2011

9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL APĂRĂRII NAȚIONALE

ORDIN
pentru modificarea și completarea Normelor pentru ocuparea de către personalul Ministerului
Apărării Naționale a posturilor permanente din structurile de reprezentare națională în străinătate,
precum și a celor din structurile internaționale la care România este parte,
aprobate prin Ordinul ministrului apărării naționale nr. M.88/2009
Pentru aplicarea prevederilor art. 74 alin. 4 din Legea nr. 80/1995 privind statutul cadrelor militare, cu modificările și
completările ulterioare, ale art. 5 alin. (1) și art. 8 din Ghidul carierei militare, aprobat prin Hotărârea Guvernului nr. 106/2011,
precum și ale art. 30 din Legea nr. 53/2003 — Codul muncii, republicată,
în temeiul prevederilor art. 33 alin. (1) din Legea nr. 346/2006 privind organizarea și funcționarea Ministerului Apărării
Naționale, cu modificările ulterioare,
ministrul apărării naționale emite prezentul ordin.
Art. I. — Normele pentru ocuparea de către personalul
Ministerului Apărării Naționale a posturilor permanente din
structurile de reprezentare națională în străinătate, precum și a
celor din structurile internaționale la care România este parte,
aprobate prin Ordinul ministrului apărării naționale
nr. M.88/2009, publicat în Monitorul Oficial al României, Partea I,
nr. 591 din 26 august 2009, cu modificările și completările
ulterioare, se modifică și se completează după cum urmează:
1. La articolul 3 alineatul (1), după litera c) se introduce
o nouă literă, litera d), cu următorul cuprins:
ăd) evaluarea psihologică și examinarea medicală.”
2. La articolul 4, alineatul (3) se modifică și va avea
următorul cuprins:
ă(3) Concursul/Examenul se organizează, de regulă, potrivit
termenelor prevăzute la art. 5 alin. (1) și art. 10 alin. (2) sau cu
cel puțin 30 de zile înainte de data estimată a încadrării
posturilor, în situații deosebite precum întoarcerea din misiune
înainte de încheierea acesteia din cauza unor motive obiective,
lansarea cu întârziere a ofertei de către structurile/organizațiile
internaționale sau imposibilitatea participării la misiune, din
motive obiective, a celor care au câștigat concursul/examenul.”
3. La articolul 5, alineatele (1) și (3) se modifică și vor
avea următorul cuprins:
ăArt. 5. — (1) Posturile scoase la concurs/examen se aduc la
cunoștința personalului de către structurile care țin evidența
acestora, potrivit art. 2, în ultima lună a trimestrului al II-lea al
anului precedent celui în care urmează să fie încadrate
posturile, astfel:
a) prin publicare în Buletinul Informativ al Armatei;
b) prin publicare pe site-ul INTRANET al Ministerului Apărării
Naționale, însoțite de fișele posturilor;
c) prin transmitere, pe cale ierarhică, de către Direcția
management resurse umane structurilor centrale ale
Ministerului Apărării Naționale și celor subordonate nemijlocit
ministrului apărării naționale și de către Direcția personal și
mobilizare structurilor din compunerea și subordinea Statului
Major General.
.............................................................................................
(3) Responsabilitatea informării întregului personal asupra
ofertei de posturi și a fișelor acestora revine
comandanților/șefilor de la toate eșaloanele și structurilor de
resurse umane.”

4. La articolul 5, după alineatul (3) se introduc două noi
alineate, alineatele (4) și (5), cu următorul cuprins:
ă(4) Data de la care curg termenele de înaintare a rapoartelor
și de finalizare a activităților specifice etapei de selecție și
evaluare inițială este data de întâi a lunii următoare celei în care
posturile au fost aduse la cunoștința personalului, potrivit
prevederilor alin. (1).
(5) Publicarea posturilor se realizează potrivit prevederilor
alin. (1) de către structurile care țin evidența acestora, în strictă
conformitate cu prevederile statelor de organizare și ale fișelor
posturilor.”
5. La articolul 6 alineatul (2), litera d) se modifică și va
avea următorul cuprins:
ăd) secretar: șeful Serviciului coordonare activități și resurse
din cadrul Departamentului pentru politica de apărare și
planificare sau înlocuitorul legal al acestuia.”
6. Articolul 8 se modifică și va avea următorul cuprins:
ăArt. 8. — (1) Repartizarea posturilor pe comisii de selecție
se realizează prin grija secretariatelor tehnice ale acestora,
într-o ședință de analiză și planificare, se avizează de către
președintele Comisiei de selecție nr. 2/PS și se aprobă de către
președintele Comisiei de selecție nr. 1/PS.
(2) Repartizarea posturilor, prevăzută la alin. (1), se
comunică și Direcției management resurse umane de către
secretariatul tehnic al Comisiei de selecție nr. 1/PS.”
7. Articolul 10 se modifică și va avea următorul cuprins:
ăArt. 10. — (1) Etapa de selecție și evaluare inițială a
candidaților cuprinde:
a) înscrierea candidaților pe bază de raport personal, în care
aceștia nominalizează posturile pentru care solicită să participe
la concurs, menționând ordinea/prioritatea opțiunilor;
b) centralizarea datelor și documentelor necesare analizei
candidaților, respectiv raportul personal, fișa cu principalele date
de evaluare ale candidaților pentru selecția organizată în
vederea ocupării posturilor permanente în străinătate, întocmită
de către structura de resurse umane potrivit modelului prevăzut
în anexa nr. 2, memoriul original/dosarul profesional al
candidatului și înaintarea acestora, pe cale ierarhică, structurilor
abilitate pentru desfășurarea etapelor concursului/examenului,
potrivit prezentelor norme;
c) analiza îndeplinirii de către candidații propuși a cerințelor
de personal prevăzute în fișele posturilor, respectiv gradul,
categoria de forțe ale armatei, arma/specialitatea militară,
studiile menționate ca obligatorii sau echivalate potrivit
reglementărilor în vigoare, permisul de conducere;

10

MONITORUL OFICIAL AL ROMÂNIEI, PARTEA I, Nr. 615/31.VIII.2011

d) susținerea testelor pentru determinarea profilului lingvistic
standardizat de către candidații care îndeplinesc cerințele de
personal din fișele posturilor;
e) susținerea testului de specialitate de către candidații care
participă la concurs/examen pentru ocuparea posturilor din
domeniul financiar.
(2) Pentru etapa de selecție și evaluare inițială se stabilesc
următoarele termene:
a) înscrierea candidaților — 30 de zile de la data prevăzută
la art. 5 alin. (4) sau termenul stabilit de către structurile care
scot posturile la concurs, pentru situațiile deosebite prevăzute la
art. 4 alin. (3);
b) înaintarea, la Direcția management resurse umane, a
documentelor prevăzute la alin. (1) lit. b) — 40 de zile de la data
expirării termenului de înscriere;
c) susținerea testelor lingvistice și de specialitate și
comunicarea rezultatelor obținute — până la data de
15 decembrie a anului precedent celui în care urmează să fie
încadrate posturile;
d) analiza documentelor candidaților și comunicarea
rezultatelor evaluării inițiale la secretariatele tehnice ale
comisiilor de selecție — până la data de 20 ianuarie a anului în
care se încadrează posturile.”
8. Articolul 13 se modifică și va avea următorul cuprins:
ăArt. 13. — (1) Interviul se organizează pe posturi, de regulă
în lunile februarie și/sau martie ale anului în care se încadrează
posturile.
(2) Interviul se desfășoară individual, în ordine alfabetică, cu
fiecare dintre candidați, de regulă în limba engleză.”
9. La articolul 14, alineatul (3) se modifică și va avea
următorul cuprins:
ă(3) Tematica și bibliografia specifică domeniului de referință
al postului pentru care se organizează interviul se stabilesc de
către structurile de specialitate din cadrul Ministerului Apărării
Naționale și se comunică secretariatelor comisiilor de selecție,
în termen de 45 de zile de la data prevăzută la art. 5 alin. (4)
sau la termenele solicitate de secretariatele tehnice ale
comisiilor de selecție.”
10. La articolul 14, după alineatul (3) se introduce un nou
alineat, alineatul (4), cu următorul cuprins:
ă(4) Structurile prevăzute la art. 18 alin. (2) și (3) informează
candidații despre tematica și bibliografia specifice domeniului
de referință al postului, în termen de 10 zile de la data prevăzută
la art. 10 alin. (2) lit. b).”
11. La articolul 18 alineatul (2), litera a) se modifică și va
avea următorul cuprins:
ăa) informează structurile pentru care are competențe de
selecție despre data și locul desfășurării interviului, tematica,
bibliografia și ținuta pentru interviu;”.
12. La articolul 18 alineatul (3), litera a) se modifică și va
avea următorul cuprins:
ăa) informează candidații din Statul Major General și
structurile subordonate acestuia, declarați admiși în urma
desfășurării procesului de selecție, prin structurile din care
provin, despre data și locul desfășurării interviului, tematica,
bibliografia și ținuta pentru interviu;”.

13. La articolul 26 alineatul (1), după litera b) se
introduce o nouă literă, litera c), cu următorul cuprins:
ăc) secretar: reprezentantul structurii care asigură
secretariatul comisiei de selecție la care a fost depusă
contestația.”
14. La articolul 27, alineatul (2) se modifică și va avea
următorul cuprins:
ă(2) Personalul care se înapoiază de la post poate candida
din nou pentru ocuparea unui post permanent în străinătate,
precum și în structurile prevăzute la art. 1 alin. (11), numai dacă
încadrarea acestuia are loc după o perioadă de timp cel puțin
egală cu durata mandatului anterior, cu excepția persoanelor
care candidează pentru încadrarea posturilor NON-QUOTA, a
căror candidatură se aprobă de către ministrul apărării
naționale.”
15. Articolul 30 se modifică și va avea următorul cuprins:
ăArt. 30. — (1) În vederea lărgirii bazei de selecție și
asigurării personalului pentru încadrarea posturilor sunt admiși
la interviu:
a) pentru posturile de reprezentare națională, candidații cu
nivel de competență lingvistică la cele 4 deprinderi inferior cu o
treaptă față de nivelul specificat în fișa postului ce urmează a fi
încadrat, dar nu mai mic de nivelul 2;
b) pentru posturile permanente din structurile internaționale
la care România este parte, prevăzute cu nivelul 4 de
competență lingvistică, candidații cu nivel de competență
lingvistică la cele 4 deprinderi inferior cu o treaptă;
c) pentru posturile permanente din structurile internaționale
la care România este parte, prevăzute cu nivelul 3 de
competență lingvistică, candidații cu nivel de competență
lingvistică inferior cu o treaptă, respectiv nivelul 2, la oricare
două deprinderi;
d) pentru posturile permanente din structurile internaționale
la care România este parte, prevăzute cu nivelul 4 de
competență lingvistică la 1—3 deprinderi și cu nivelul 3 la
cealaltă/celelalte deprindere/deprinderi, candidații cu nivel 3 de
competență lingvistică la toate cele 4 deprinderi.
(2) Pentru încadrarea posturilor permanente din
comandamentele structurilor de operații speciale sunt admiși la
interviu numai candidații care îndeplinesc în totalitate cerințele
lingvistice specificate în fișele posturilor respective.
(3) În situația în care se constată, la nivelul structurilor NATO,
că personalul nominalizat pentru încadrarea unor posturi din
aceste structuri nu deține cunoștințele lingvistice
corespunzătoare pentru îndeplinirea atribuțiilor și se impune o
pregătire lingvistică suplimentară, personalul în cauză va
suporta cheltuielile aferente pregătirii.”
16. Anexele nr. 2 și 3 se modifică și se înlocuiesc cu
anexele nr. 1 și 2, care fac parte integrantă din prezentul
ordin:
Art. II. — Prezentul ordin se publică în Monitorul Oficial al
României, Partea I.

Ministrul apărării naționale,
Gabriel Oprea

București, 22 august 2011.
Nr. M.80.

11

MONITORUL OFICIAL AL ROMÂNIEI, PARTEA I, Nr. 615/31.VIII.2011

ANEXA Nr. 1
(Anexa nr. 2 la norme)

ROMÂNIA
MINISTERUL APĂRĂRII NAȚIONALE
Unitatea Militară
..
Nr.
.. din

SECRET DE SERVICIU
— după completare —
Exemplarul nr.
Dosar nr.
.
FIȘA

cu principalele date de evaluare ale candidaților pentru selecția
organizată în vederea ocupării posturilor permanente în străinătate
— model —
Candidat
Funcția în care este încadrat
Data numirii în funcție
Postul pentru care candidează
Vechimea în grad
Vârsta standard de pensionare
Data și locul nașterii
Cod numeric personal
Stare civilă

(gradul, arma/specialitatea militară, numele, prenumele tatălui și prenumele)

(data ultimei înaintări în grad)
(vârsta standard în ani și luni)
(anul și luna împlinirii)
(data nașterii, localitatea, județul)

engleză

(nivelul PLS, data obținerii)
(nivelul PLS, data obținerii)
(nivelul PLS, data obținerii)

Limbi străine
Studii
Permis de conducere
Calificativele în aprecierile de serviciu
pe ultimii 3 ani

(categoriile deținute și anul obținerii acestora)

EXPERIENȚA PROFESIONALĂ
Dimensiuni evaluate
EXPERIENȚĂ PROFESIONALĂ
NAȚIONALĂ
EXPERIENȚĂ PROFESIONALĂ
INTERNAȚIONALĂ

Detalii
(funcții corespunzătoare domeniului de referință al postului, structuri, perioade)
(misiuni în afara teritoriului național, structuri, perioade)

Șeful structurii de resurse umane,
............................................................

Candidat
...................................

(data, semnătura)

(data, semnătura)

N O T Ă:

Se înscriu funcțiile corespunzătoare domeniului de referință al postului scos la concurs, respectiv misiunile îndeplinite în
afara teritoriului național, în ultimii 10 ani de activitate, până la data întocmirii fișei cu principalele date de evaluare.
ANEXA Nr. 2
(Anexa nr. 3 la norme)

E VA L U A R E A I N I Ț I A L Ă

pe baza experienței profesionale corespunzătoare domeniului postului
Criteriul de evaluare

1. Experiența profesională corespunzătoare domeniului
de referință al postului
2. Experiență în misiuni în teatrele de operații

Durata

Sub 1 an
Între 1 și 3 ani
Peste 3 ani
Mai mică sau egală cu 6 luni
Între 6 luni și 1 an
Peste 1 an

Punctajul acordat

2 puncte
+ 1,5 puncte pentru fiecare an
+ 6 puncte
0,5 puncte
1 punct
2 puncte

N O T E:

1. La primul criteriu, fracțiunile peste 6 luni se rotunjesc la 1 an, iar cele sub 6 luni nu se iau în considerare.
2. La al doilea criteriu se punctează exclusiv experiența dobândită prin participarea în ultimii 10 ani de activitate, la misiunile
și operațiile în afara teritoriului statului român prevăzute de legislația în vigoare în perioada desfășurării acestora, cu excepția
exercițiilor comune și a misiunilor ceremoniale.
3. Nota finală se stabilește prin însumarea punctelor obținute la cele două criterii.

12

MONITORUL OFICIAL AL ROMÂNIEI, PARTEA I, Nr. 615/31.VIII.2011

MINISTERUL APĂRĂRII NAȚIONALE

ORDIN
pentru stabilirea condițiilor privind suportarea de către Ministerul Apărării Naționale
a sumelor necesare pentru asigurarea asistenței juridice a cadrelor militare în activitate
pentru fapte săvârșite de către acestea în exercitarea, potrivit legii, a atribuțiilor de serviciu
Pentru aplicarea dispozițiilor art. 9 lit. e) din Legea nr. 80/1995 privind statutul cadrelor militare, cu modificările și
completările ulterioare,
în temeiul prevederilor art. 33 alin. (1) din Legea nr. 346/2006 privind organizarea și funcționarea Ministerului Apărării
Naționale, cu modificările ulterioare,
ministrul apărării naționale emite prezentul ordin.
Art. 1. — Prezentul ordin stabilește condițiile în care
Ministerul Apărării Naționale suportă sumele necesare asigurării
asistenței juridice a cadrelor militare în activitate pentru fapte
săvârșite de către acestea în exercitarea, potrivit legii, a
atribuțiilor de serviciu.
Art. 2. — Prevederile prezentului ordin sunt aplicabile
persoanelor încadrate în Ministerul Apărării Naționale care
îndeplinesc cumulativ următoarele criterii:
a) sunt cadre militare în activitate;
b) au făcut/fac obiectul unei proceduri judiciare cu privire la
fapte săvârșite de acestea în exercitarea, potrivit legii, a
atribuțiilor de serviciu, denumită în continuare procedură
judiciară;
c) împotriva lor, în cadrul procedurii judiciare, au fost/sunt
efectuate acte premergătoare sau au avut/au calitatea de
învinuit, inculpat, pârât ori chemat în garanție, respectiv calitățile
corespunzătoare acestora din căile de atac, potrivit Codului de
procedură penală și/sau a Codului de procedură civilă;
d) au beneficiat/beneficiază, în legătură cu procedura
judiciară, de asistență juridică asigurată, potrivit legii, de un
avocat;
e) au achitat, potrivit legii, un onorariu pentru asistența
juridică prevăzută la lit. d);
f) se obligă să restituie, în condițiile prevederilor art. 12,
sumele suportate de Ministerul Apărării Naționale pentru
asigurarea asistenței juridice în cadrul procedurii judiciare, în
cazul în care solicitarea suportării sumelor respective se face
până la finalizarea procedurii judiciare;
g) nu se află în una din situațiile prevăzute la art. 12 alin. (1)
lit. a)—e), respectiv la art. 12 alin. (1) lit. f), mai puțin atunci când
sunt întrunite condițiile pentru aplicarea art. 12 alin. (3), în cazul
în care suportarea sumelor de către Ministerul Apărării Naționale
pentru asigurarea asistenței juridice în cadrul procedurii judiciare
se solicită după finalizarea acesteia.
Art. 3. — În sensul prezentului ordin, termenii și expresiile de
mai jos au următoarele semnificații:
a) avocat — persoana care își exercită profesia, în condițiile
Legii nr. 51/1995 pentru organizarea și exercitarea profesiei de
avocat, republicată, cu modificările ulterioare, și ale Statutului
profesiei de avocat;
b) cadre militare în activitate îndreptățite — persoanele
încadrate în Ministerul Apărării Naționale care îndeplinesc

cumulativ criteriile prevăzute la art. 2 lit. a)— f) sau art. 2 lit. a)—
e) și g), după caz;
c) Comisia — comisia constituită pentru analizarea
rapoartelor scrise întemeiate pe dispozițiile art. 9 lit. e) din Legea
nr. 80/1995 privind statutul cadrelor militare, cu modificările și
completările ulterioare, a cărei componență este prevăzută la
art. 6 sau 7, după caz;
d) fapte săvârșite în exercitarea, potrivit legii, a atribuțiilor de
serviciu — acțiunea sau inacțiunea săvârșită de cadrul militar în
exercitarea atribuțiilor prevăzute de fișa postului și/sau de actele
normative aplicabile în domeniul său de activitate;
e) membrii familiei cadrului militar în activitate — soțul, copiii
și/sau părinții acestuia, care au capacitate deplină de exercițiu;
f) onorariu — suma plătită de cadrul militar în activitate, în
condițiile Legii nr. 51/1995, republicată, cu modificările
ulterioare, și ale Statutului profesiei de avocat, pentru asigurarea
de către avocat a asistenței juridice privind procedura judiciară;
g) sumele suportate de Ministerul Apărării Naționale pentru
asigurarea asistenței juridice în cadrul procedurii judiciare —
totalitatea sumelor plătite de persoanele prevăzute la art. 2 cu
titlu de onorariu pentru serviciile avocațiale prestate în cadrul
unei proceduri judiciare, până la finalizarea acesteia potrivit
Codului de procedură penală și/sau a Codului de procedură
civilă, fără a depăși cuantumul stabilit la art. 11 alin. (2);
h) unitate militară — unitatea militară în care este încadrat
cadrul militar în activitate îndreptățit.
Art. 4. — (1) Cadrele militare în activitate îndreptățite solicită,
prin raport scris comandantului/șefului unității militare suportarea
de către Ministerul Apărării Naționale a sumelor necesare
asigurării asistenței juridice în cadrul procedurii judiciare.
(2) Cadrele militare în activitate îndreptățite numite în funcția
de comandant/șef al unității militare solicită suportarea de către
Ministerul Apărării Naționale a sumelor necesare asigurării
asistenței juridice în cadrul procedurii judiciare, prin raport scris
adresat comandantului/șefului eșalonului ierarhic imediat
superior sau ministrului apărării naționale, în cazul persoanelor
prevăzute la art. 7 alin. (1).
(3) În situația în care cadrul militar în activitate îndreptățit este
arestat preventiv, raportul scris poate fi întocmit în numele și pe
seama acestuia de unul dintre membrii familiei cadrului militar în
activitate sau de reprezentantul său.

MONITORUL OFICIAL AL ROMÂNIEI, PARTEA I, Nr. 615/31.VIII.2011
(4) Solicitarea prevăzută la alin. (1)—(3) poate fi formulată
oricând în cursul procedurii judiciare sau în termen de un an și
6 luni de la finalizarea acesteia, dar nu mai târziu de data trecerii
în rezervă sau în retragere, după caz.
Art. 5. — (1) Raportul scris prin care se solicită suportarea de
către Ministerul Apărării Naționale a sumelor necesare asigurării
asistenței juridice în cadrul procedurii judiciare se înregistrează
la compartimentul documente clasificate al unității militare, în
cazul prevăzut la art. 4 alin. (1), al eșalonului ierarhic imediat
superior, în cazul prevăzut la art. 4 alin. (2) sau al Secretariatului
general, în cazul persoanelor prevăzute la art. 7 alin. (1).
(2) Raportul scris prevăzut la alin. (1) conține:
a) o scurtă descriere a faptelor pentru care s-a
demarat/finalizat procedura judiciară;
b) acordul expres al cadrului militar în activitate îndreptățit
sau al persoanei care a întocmit raportul, potrivit prevederilor
art. 4 alin. (3), cu privire la obligația cadrului militar în activitate
îndreptățit de a semna angajamentul prevăzut în anexa care
face parte integrantă din prezentul ordin, precum și de a
autentifica respectivul angajament la un notar public, în cazul în
care solicitarea suportării sumelor de către Ministerul Apărării
Naționale pentru asigurarea asistenței juridice în cadrul
procedurii judiciare se face până la finalizarea acesteia.
(3) Raportul scris prevăzut la alin. (1) este însoțit de:
a) copia legitimației militare a cadrului militar în activitate
îndreptățit sau un înscris emis de structura de resurse umane
care să ateste calitatea de cadru militar în activitate și, după caz,
copia actului de identitate al persoanei care a întocmit raportul,
potrivit prevederilor art. 4 alin. (3);
b) documentul care atestă arestarea preventivă a cadrului
militar în activitate îndreptățit, când este cazul;
c) documentul care face dovada că titularul raportului are/a
avut una dintre calitățile prevăzute la art. 2 lit. c);
d) orice acte doveditoare pe care cadrul militar în activitate
îndreptățit le deține cu privire la faptele pentru care s-a
demarat/finalizat procedura judiciară;
e) documente justificative emise de avocat, în care se
menționează detaliat serviciile avocațiale care se prestează în
cadrul procedurii judiciare, precum și sumele plătite cu titlu de
onorariu de cadrul militar în activitate îndreptățit;
f) documentele justificative prevăzute la art. 12 alin. (3),
atunci când este cazul, în situația în care solicitarea suportării
sumelor de către Ministerul Apărării Naționale pentru asigurarea
asistenței juridice în cadrul procedurii judiciare se face după
finalizarea acesteia.
Art. 6. — (1) Comandantul/șeful unității militare numește, prin
ordin de zi pe unitate, o comisie de analiză a rapoartelor scrise
întemeiate pe dispozițiile art. 9 lit. e) din Legea nr. 80/1995, cu
modificările și completările ulterioare, precum și o persoană care
asigură secretariatul Comisiei.
(2) Comisia este formată din 3 persoane, astfel:
a) președinte — un locțiitor al comandantului/șefului unității
militare;
b) membru — o persoană din cadrul structurii financiarcontabile a unității militare;
c) membru — o persoană din cadrul structurii de resurse
umane a unității militare.
(3) În situația în care unitatea militară nu are în organigrama
proprie structură financiar-contabilă și/sau de resurse umane,
persoanele prevăzute la alin. (2) lit. b) și/sau c) se numesc din

13

cadrul unităților militare în finanțarea și/sau în asigurarea cărora
se află aceasta, în urma desemnării acestora de
comandantul/șeful unităților militare respective.
(4) Comisia se întrunește ori de câte ori este necesar pentru
soluționarea în termen a solicitărilor primite.
(5) În situația în care, din motive obiective, persoanele care
fac parte din Comisie nu sunt în măsură să participe la întrunirea
acesteia, comandantul/șeful unității militare numește pentru
cazul respectiv, prin ordin de zi pe unitate, cu respectarea
prevederilor alin. (2) și (3), altă/alte persoană/persoane care să
facă parte din comisie.
Art. 7. — (1) Rapoartele scrise întemeiate pe dispozițiile
art. 9 lit. e) din Legea nr. 80/1995, cu modificările și completările
ulterioare, depuse de șefii structurilor subordonate nemijlocit
ministrului apărării naționale se analizează de o comisie formată
din 3 persoane, astfel:
a) președinte — secretarul de stat pentru relația cu
Parlamentul, informare publică și creșterea calității vieții
personalului;
b) membru — șeful Direcției financiar-contabile;
c) membru — șeful Direcției management resurse umane.
(2) Secretariatul comisiei prevăzute la alin. (1) se asigură de
Secretariatul general.
(3) Comisia prevăzută la alin. (1) se întrunește ori de câte ori
este necesar pentru soluționarea în termen a solicitărilor primite.
(4) În situația în care, din motive obiective, persoanele care
fac parte din comisie nu sunt în măsură să participe la întrunirea
acesteia, analiza rapoartelor scrise depuse se face de o comisie
formată din locțiitorii acestora sau din persoanele împuternicite
să exercite atribuțiile funcțiilor prevăzute la alin. (1).
Art. 8. — În termen de 5 zile de la înregistrarea raportului
scris conform art. 5, comandantul/șeful unității militare sau
secretarul general, după caz, pune la dispoziția comisiei
competente documentele primite, împreună cu actele care
permit acesteia să stabilească dacă faptele pentru care s-a
demarat/finalizat procedura judiciară au fost săvârșite în
exercitarea, potrivit legii, a atribuțiilor de serviciu.
Art. 9. — (1) Comisia analizează documentele transmise
potrivit art. 8, precum și orice alte acte cerute și primite în
completare.
(2) Pentru analiza solicitării, comisia poate cere lămuriri
scrise sau verbale, precum și documente suplimentare.
(3) Comisia face propuneri cu majoritatea membrilor săi.
Membrul comisiei care are o altă părere redactează și
semnează opinia separată, cu prezentarea considerentelor pe
care aceasta se sprijină.
(4) În termen de 5 zile lucrătoare de la primirea documentelor
transmise potrivit art. 8 și a informațiilor suplimentare solicitate,
după caz, comisia prezintă comandantului/șefului unității militare
la care este înregistrat raportul scris sau ministrului apărării
naționale, în cazul persoanelor prevăzute la art. 7 alin. (1),
rezultatul analizei efectuate și propunerile, consemnate într-un
proces-verbal, motivat în fapt și în drept, pentru a hotărî:
a) aprobarea raportului scris al cadrului militar în activitate
îndreptățit; sau
b) respingerea raportului scris al cadrului militar în activitate
care nu îndeplinește criteriile prevăzute la art. 2 și comunicarea
în scris a motivelor care au stat la baza respingerii.
(5) Procesul-verbal prevăzut la alin. (4) se avizează, în
prealabil, de către consilierul juridic care asigură asistența

14

MONITORUL OFICIAL AL ROMÂNIEI, PARTEA I, Nr. 615/31.VIII.2011

juridică a unității militare la nivelul căreia este numită comisia
sau de către Direcția pentru relația cu Parlamentul și asistență
juridică, în cazul celui prezentat ministrului apărării naționale.
(6) Procesul-verbal prevăzut la alin. (4), împreună cu
documentele care au stat la baza întocmirii acestuia și cu
angajamentul în formă autentică al cadrului militar în activitate
îndreptățit, după caz, se păstrează într-un dosar separat, la
compartimentul documente clasificate al unității militare.
Art. 10. — (1) Aprobarea raportului cadrului militar în
activitate îndreptățit se comunică în scris acestuia de
comandantul/șeful unității militare la care este înregistrat raportul
scris sau de secretarul general, după caz, în termen de două
zile lucrătoare de la luarea hotărârii.
(2) În termen de 3 zile lucrătoare de la data comunicării de
către unitatea militară a aprobării raportului depus până la data
finalizării procedurii judiciare, cadrul militar în activitate
îndreptățit sau persoana prevăzută la art. 4 alin. (3)
înregistrează la compartimentul documente clasificate al unității
militare un angajament al cadrului militar în activitate îndreptățit,
în formă autentică, al cărui model de conținut este prevăzut în
anexă.
(3) Comunicarea în scris a răspunsului referitor la
respingerea raportului depus de cadrul militar în activitate care
nu îndeplinește criteriile prevăzute la art. 2 se face în 5 zile
lucrătoare de la luarea hotărârii.
Art. 11. — (1) Alocarea cadrelor militare în activitate
îndreptățite la plata sumelor necesare asigurării asistenței
juridice în cadrul procedurii judiciare se face prin ordinul de zi pe
unitate.
(2) Ministerul Apărării Naționale suportă sumele necesare
asigurării asistenței juridice în cadrul procedurii judiciare în
cuantumul stabilit de documentele justificative prevăzute la art. 5
alin. (3) lit. e), dar nu mai mult de 3 ori câștigul salarial mediu
brut utilizat la fundamentarea bugetului asigurărilor sociale de
stat pentru anul în care se face solicitarea, în limita fondurilor
alocate cu această destinație în bugetul Ministerului Apărării
Naționale.
(3) Termenul maxim pentru emiterea ordinului de zi pe
unitate de alocare la plată a sumelor necesare asigurării
asistenței juridice în cadrul procedurii judiciare este de 10 zile
lucrătoare de la data înregistrării la compartimentul documente
clasificate al unității militare a angajamentului prevăzut la art. 10
alin. (2) sau de la comunicarea realizată potrivit art. 10 alin. (1),
în cazul raportului scris depus după data finalizării procedurii
judiciare.
(4) Plata sumelor necesare asigurării asistenței juridice în
cadrul procedurii judiciare se face de către unitatea militară la
care beneficiarul este alocat la drepturi, pe baza statelor de plată
întocmite în acest scop.
Art. 12. — (1) În cazul în care suportarea de Ministerul
Apărării Naționale a sumelor necesare pentru asigurarea
asistenței juridice în cadrul procedurii judiciare se solicită până
la finalizarea procedurii judiciare, sumele plătite se restituie de
beneficiar numai în următoarele situații:

a) cadrul militar în activitate este condamnat prin hotărâre
judecătorească definitivă, pronunțată potrivit prevederilor
Codului de procedură penală;
b) când, pentru cazul prevăzut de art. 10 lit. b1) din Codul de
procedură penală, se dispune neînceperea urmăririi penale sau
scoaterea de sub urmărire penală a cadrului militar în activitate
prin ordonanță a procurorului care nu este desființată prin
hotărâre judecătorească ori se pronunță achitarea acestuia prin
hotărâre judecătorească definitivă;
c) când, prin hotărâre judecătorească definitivă, se pronunță
încetarea procesului penal pentru cazul prevăzut de art. 10 lit. i)
din Codul de procedură penală;
d) cadrul militar în activitate cade în pretenții prin hotărâre
judecătorească definitivă și irevocabilă, pronunțată potrivit
prevederilor Codului de procedură civilă;
e) cadrul militar în activitate încheie, potrivit legii, un contract
de tranzacție, un acord de mediere, recunoaște pretențiile civile
ori se află în una din situațiile prevăzute la art. 161 din Codul de
procedură penală, după caz;
f) onorariul se acordă cadrului militar în activitate cu titlu de
cheltuieli de judecată prin hotărâre judecătorească definitivă,
pronunțată potrivit prevederilor Codului de procedură penală,
sau prin hotărâre judecătorească definitivă și irevocabilă,
pronunțată potrivit prevederilor Codului de procedură penală, iar
sumele sunt recuperate de la partea/părțile obligată/obligate la
plata cheltuielilor de judecată în termen de un an de la data
rămânerii definitive, respectiv irevocabile, a hotărârii judecătorești,
după caz.
(2) În cazurile prevăzute la alin. (1), sumele suportate de
Ministerul Apărării Naționale pentru asigurarea asistenței juridice
în cadrul procedurii judiciare se restituie de beneficiar în termen
de cel mult 3 luni de la data rămânerii definitive a hotărârii
judecătorești pronunțate potrivit prevederilor Codului de
procedură penală sau de la data rămânerii irevocabile a hotărârii
judecătorești pronunțate potrivit prevederilor Codului de
procedură civilă, respectiv de la data recuperării sumelor, în
situația prevăzută la alin. (1) lit. f).
(3) Obligația de restituire prevăzută la alin. (1) lit. f) încetează
la expirarea termenului de un an, pe baza documentelor
justificative din care rezultă inițierea demersurilor legale în
vederea recuperării sumelor suportate de Ministerul Apărării
Naționale pentru asigurarea asistenței juridice în cadrul
procedurii judiciare la cel târziu 3 luni de la data rămânerii
definitive a hotărârii judecătorești pronunțate potrivit prevederilor
Codului de procedură penală sau de la data rămânerii
irevocabile a hotărârii judecătorești pronunțate potrivit
prevederilor Codului de procedură civilă, precum și
imposibilitatea recuperării acestora.
Art. 13. — Prevederile prezentului ordin se aplică și cadrelor
militare în activitate îndreptățite care se află în cursul unei
proceduri judiciare, pentru sumele plătite cu titlu de onorariu de
aceștia după data intrării în vigoare a Legii nr. 53/2011 pentru
modificarea și completarea Legii nr. 80/1995 privind statutul
cadrelor militare.
Art. 14. — Prezentul ordin se publică în Monitorul Oficial al
României, Partea I.

Ministrul apărării naționale,
Gabriel Oprea
București, 22 august 2011.
Nr. M.81.

MONITORUL OFICIAL AL ROMÂNIEI, PARTEA I, Nr. 615/31.VIII.2011

15
ANEXĂ

ANGAJAMENT

— model —
Subsemnatul, ................................................................................................................, prin prezentul angajament mă oblig:
(gradul, numele și prenumele)

a) să solicit organelor judiciare acordarea cu titlu de cheltuieli de judecată a onorariului plătit pentru asigurarea asistenței
juridice în cauza privind ............., precum și să exercit toate căile procedurale prevăzute de lege în acest scop;
b) să pun la dispoziția unității militare în care sunt încadrat soluția pronunțată de procuror în cadrul procedurii judiciare în
termen de 5 zile lucrătoare de la comunicare, respectiv certificatul de grefă cu privire la hotărârea instanței de judecată în termen
de 5 zile lucrătoare de la pronunțarea acesteia în cadrul procedurii judiciare;
c) să restitui suma de ........................ lei, suportată de Ministerul Apărării Naționale pentru asigurarea asistenței juridice
în cauza privind ................................................................................................., în termen de cel mult 3 luni de la:
1. data rămânerii definitive a hotărârii judecătorești, pronunțată potrivit prevederilor Codului de procedură penală, prin
care am fost condamnat;
2. data rămânerii definitive a soluției prin care a fost dispusă, după caz, neînceperea urmăririi penale, scoaterea de sub
urmărire penală sau achitarea mea, pentru cazul prevăzut de art. 10 lit. b1) din Codul de procedură penală;
3. data rămânerii definitive a hotărârii judecătorești prin care se pronunță încetarea procesului penal pentru cazul prevăzut
de art. 10 lit. i) din Codul de procedură penală;
4. data rămânerii irevocabile a hotărârii judecătorești, pronunțată potrivit prevederilor Codului de procedură civilă, prin
care am căzut în pretenții;
5. data rămânerii irevocabile a hotărârii judecătorești, pronunțată potrivit prevederilor Codului de procedură civilă, respectiv
data rămânerii definitive a hotărârii judecătorești, pronunțată potrivit prevederilor Codului de procedură penală, prin care se ia act
de încheierea contractului de tranzacție, a acordului de mediere sau de recunoașterea pretențiilor civile, după caz;
6. data recuperării onorariului, în cazul în care acesta mi-a fost acordat cu titlu de cheltuieli de judecată prin hotărâre
judecătorească definitivă sau hotărâre judecătorească definitivă și irevocabilă, după caz, iar sumele sunt recuperate de la
partea/părțile obligată/obligate la plata cheltuielilor de judecată în termen de un an de la data rămânerii definitive, respectiv
irevocabile a hotărârii judecătorești, după caz.
Prezentul angajament constituie titlu executoriu, conform prevederilor Legii notarilor publici și a activității notariale
nr. 36/1995, cu modificările și completările ulterioare.
Data .................................................................

....................................................
(gradul, numele și prenumele)

Semnătura ...............

MINISTERUL TRANSPORTURILOR ȘI INFRASTRUCTURII
Nr. 566 din 27 iulie 2011

MINISTERUL APĂRĂRII NAȚIONALE
Nr. M.75 din 16 august 2011

ORDIN
privind limitele regiunii de control terminal București
Având în vedere prevederile art. 3 alin. (1) din Hotărârea Guvernului nr. 76/2009 privind organizarea și funcționarea
Ministerului Transporturilor și Infrastructurii, cu modificările și completările ulterioare, și ale art. 4 din Legea nr. 346/2006 privind
organizarea și funcționarea Ministerului Apărării Naționale, cu modificările ulterioare,
pentru aplicarea prevederilor art. 10 din Ordonanța Guvernului nr. 29/1997 privind Codul aerian civil, republicată, cu
modificările și completările ulterioare, și ale art. 3 alin. (5) din Hotărârea Guvernului nr. 912/2010 pentru aprobarea procedurii de
autorizare a zborurilor în spațiul aerian național, precum și a condițiilor în care decolarea și aterizarea aeronavelor civile se pot
efectua și de pe/pe alte terenuri sau suprafețe de apă decât aerodromurile certificate,
în temeiul prevederilor art. 5 alin. (4) din Hotărârea Guvernului nr. 76/2009, cu modificările și completările ulterioare,
precum și ale art. 33 alin. (1) din Legea nr. 346/2006, cu modificările ulterioare,
ministrul transporturilor și infrastructurii și ministrul apărării naționale emit următorul ordin:
Art. 1. — Limitele regiunii de control terminal București sunt E025°08’ 58” — N45°04’ 34”/E025°11’ 30” — N45°04’ 34”/
următoarele:
E026°27’ 15” — N44°53’ 23”/E026°58’ 01” — N44°20’ 00”/
a) limitele orizontale sunt delimitate de punctele determinate E027°00’ 00” — N44°00’ 00”/E025°40’ 00” — N44°04’ 47”/
prin coordonate geografice N44°04’ 47”/E025°15’ 11” — N44°37’ 37”/ E025°15’ 11”;

16

MONITORUL OFICIAL AL ROMÂNIEI, PARTEA I, Nr. 615/31.VIII.2011

b) limita verticală superioară este stabilită la nivelul de zbor
(FL) 175;
c) limita verticală inferioară este stabilită la 4500 ft QNH în
zona de nord, care este delimitată de punctele determinate prin
coordonate geografice N44°55’ 05”/E025°10’ 36” — N45°04’ 34”/
E025°11’ 30” — N45°04’ 34”/E026°27’ 15” — N45°01’ 22”/
E026°36’ 08” — N44°48’ 00”/E025°58’ 00” — N44°55’ 05”/
E025°10’ 36”;
d) limita verticală inferioară este stabilită la 2000 ft QNH în
zona de sud, care este delimitată de punctele determinate prin
coordonate geografice N44°55’ 05”/E025°10’ 36” —
N44°37’37”/E025°08’58” — N44°04’47”/E025°15’11” — N44°00’ 00”/
E025°40’ 00” — N44°20’ 00”/E027°00’ 00” — N44°53’ 23”/

E026°58’ 01” — N45°01’ 22”/E026°36’ 08” — N44°48’ 00”/
E025°58’ 00” — N44°55’ 05”/E025°10’ 36”.
Art. 2. — Regia Autonomă ăAutoritatea Aeronautică Civilă
Română” asigură publicarea în Publicația de Informare
Aeronautică — AIP România a informațiilor prevăzute la art. 1,
în conformitate cu reglementările aplicabile în vigoare.
Art. 3. — Regia Autonomă ăAutoritatea Aeronautică Civilă
Română” și Regia Autonomă ăAdministrația Română a
Serviciilor de Trafic Aerian” — ROMATSA vor lua măsurile
necesare ducerii la îndeplinire a prevederilor prezentului ordin.
Art. 4. — Prezentul ordin se publică în Monitorul Oficial al
României, Partea I.

Ministrul transporturilor și infrastructurii,
Anca Daniela Boagiu

Ministrul apărării naționale,
Gabriel Oprea

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 615/31.VIII.2011 conține 16 pagini.

Prețul: 3,20 lei

&JUYDGY|525764]
ISSN 1453—4495

