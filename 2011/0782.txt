PARTEA I

Anul 179 (XXIII) — Nr. 782

Joi, 3 noiembrie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

1.080. — Hotărâre privind actualizarea valorii de inventar a
imobilului aflat în domeniul public al statului și în
administrarea Agenției Naționale de Integritate..........

2

1.088. — Hotărâre privind organizarea și funcționarea
Inspectoratului de Stat pentru Controlul în Transportul
Rutier..........................................................................

3–9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
5.569. — Ordin al ministrului educației, cercetării, tineretului
și sportului pentru aprobarea Regulamentului privind
organizarea și funcționarea învățământului preuniversitar
de artă ........................................................................

10–12

5.571. — Ordin al ministrului educației, cercetării, tineretului
și sportului privind aprobarea Regulamentului de
organizare și funcționare a învățământului
preuniversitar alternativ ..............................................

13–16

2

MONITORUL OFICIAL AL ROMÂNIEI, PARTEA I, Nr. 782/3.XI.2011

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind actualizarea valorii de inventar a imobilului aflat în domeniul public al statului
și în administrarea Agenției Naționale de Integritate
În temeiul art. 108 din Constituția României, republicată, al art. 20 din Legea nr. 213/1998 privind bunurile proprietate
publică, cu modificările și completările ulterioare, al art. 21 și 22 din Ordonanța Guvernului nr. 81/2003 privind reevaluarea și
amortizarea activelor fixe aflate în patrimoniul instituțiilor publice, aprobată prin Legea nr. 493/2003, cu modificările și completările
ulterioare, și al art. 2 alin. (1) din Hotărârea Guvernului nr. 1.705/2006 pentru aprobarea inventarului centralizat al bunurilor din
domeniul public al statului, cu modificările și completările ulterioare,
Guvernul României adoptă prezenta hotărâre.
Art. 1. — Valoarea de inventar a bunului înregistrat la
Ministerul Finanțelor Publice sub numărul 155753, aflat în
domeniul public al statului și în administrarea Agenției Naționale
de Integritate, se modifică conform datelor înscrise în anexa
care face parte integrantă din prezenta hotărâre.
Art. 2. — Agenția Națională de Integritate va actualiza
inventarul centralizat al bunurilor din domeniul public al statului,

aprobat prin Hotărârea Guvernului nr. 1.705/2006 pentru
aprobarea inventarului centralizat al bunurilor din domeniul
public al statului, cu modificările și completările ulterioare, și
datele din evidența cantitativ-valorică, în termen de 30 de zile de
la publicarea prezentei hotărâri în Monitorul Oficial al României,
Partea I.

PRIM-MINISTRU

EMIL BOC

Contrasemnează:
Președintele Agenției Naționale de Integritate,
Alexandru Cătălin Macovei
Ministrul finanțelor publice,
Gheorghe Ialomițianu

București, 26 octombrie 2011.
Nr. 1.080.

ANEXĂ

D AT E L E D E I D E N T I F I C A R E

ale imobilului aparținând domeniului public al statului, aflat în administrarea Agenției Naționale de Integritate,
modificate ca urmare a efectuării unor lucrări de investiții și a reevaluării

Codul de
clasificație
și nr. MFP

Administratorul
imobilului
(CUI și denumire)

Imobil
8.29.07
155753

22838777 —
Agenția
Națională de
Integritate

Denumirea
imobilului

Adresa

Clădire sediu Str. Lascăr
Catargiu nr. 15,
sectorul 1,
București

Caracteristicile tehnice ale imobilului

Clădire: S + P + E + M
— suprafața încăperilor = 859,19 mp
—suprafața totală a spațiului = 1.429,42 mp
Teren în suprafață totală de 1.107,55 mp,
din care:
— suprafața construită la sol = 472,80 mp
— suprafața curții = 634,75 mp

Valoarea de inventar
actualizată
(lei)

13.991.361,04

MONITORUL OFICIAL AL ROMÂNIEI, PARTEA I, Nr. 782/3.XI.2011

3

GUVERNUL ROMÂNIEI

HOTĂRÂRE
privind organizarea și funcționarea Inspectoratului de Stat pentru Controlul în Transportul Rutier
În temeiul art. 108 din Constituția României, republicată, și al art. 11 alin. (1) din Ordonanța Guvernului nr. 26/2011 privind
înființarea Inspectoratului de Stat pentru Controlul în Transportul Rutier,
Guvernul României adoptă prezenta hotărâre.
Art. 1. — Inspectoratul de Stat pentru Controlul în Transportul
Rutier, denumit în continuare I.S.C.T.R., este organismul tehnic
permanent specializat în subordinea Ministerului Transporturilor
și Infrastructurii, care se organizează și funcționează ca instituție
publică finanțată integral din venituri proprii, cu personalitate
juridică, potrivit prevederilor legale și regulamentului de
organizare și funcționare, prevăzut în anexa nr. 1.
Art. 2. — (1) Personalul I.S.C.T.R. este alcătuit din inspectori
și alte categorii de personal.
(2) Structura organizatorică a I.S.C.T.R. este prevăzută în
anexa nr. 2. Numărul maxim de posturi este de 400, dintre care
320 posturi de inspector.
Art. 3. — Autovehiculele destinate activității de inspecție și
control din dotarea I.S.C.T.R. vor fi inscripționate cu sigla
I.S.C.T.R. și dotate cu dispozitive de semnalizare luminoasă cu
mesaje variabile de culoare roșie.
Art. 4. — (1) I.S.C.T.R. întocmește anual bugetul de venituri
și cheltuieli.
(2) Bugetul de venituri și cheltuieli se avizează de Consiliul
de conducere al I.S.C.T.R. și se aprobă în condițiile legii.
(3) Excedentele anuale rezultate din execuția bugetului de
venituri și cheltuieli al I.S.C.T.R. se reportează în anul următor.
(4) Modalitățile de finanțare a dotării I.S.C.T.R. cu
echipamente se stabilesc prin hotărâre a consiliului de
conducere, acestea putând fi inclusiv prin credite și/sau
împrumuturi contractate în conformitate cu legislația în vigoare,
în lei sau în valută, rambursabile din veniturile proprii prevăzute
în bugetul de venituri și cheltuieli, aprobat potrivit legii.
(5) În termen de 15 zile de la publicarea prezentei hotărâri,
I.S.C.T.R. va încheia cu Autoritatea Rutieră Română — A.R.R. și
Regia Autonomă ăRegistrul Auto Român” protocoalele prevăzute la
art. 3 lit. a) din Ordonanța Guvernului nr. 26/2011 privind înființarea
Inspectoratului de Stat pentru Controlul în Transportul Rutier.
Art. 5. — (1) Exercitarea atribuțiilor specifice de inspecție și
control se va face pe baza legitimației și a ecusonului de
identificare emise în condițiile stabilite de Ministerul
Transporturilor și Infrastructurii. Cu ocazia controlului în trafic,
personalul I.S.C.T.R. va purta echipament de protecție
fluorescent-reflectorizant, cu însemnele instituției.
(2) În exercitarea atribuțiilor de serviciu, inspectorii au dreptul
să oprească:
a) orice vehicul rutier utilizat la efectuarea transporturilor
rutiere, cu excepția vehiculelor rutiere destinate transportului de
mărfuri a căror masă totală maximă autorizată, inclusiv remorca
sau semiremorca, nu depășește 3,5 tone și a autovehiculelor
destinate transportului de persoane care, prin construcție și
echipare, au cel mult 9 locuri pe scaune, inclusiv locul
conducătorului auto;

b) mașinile autopropulsate pentru lucrări care circulă pe
drumurile publice, precum și vehiculele rutiere utilizate la tipurile
de transport prevăzute la art. 11 lit. b), c), j), k), l) și m) și la
art. 19 lit. a), b), h), i), j) și k) din Ordonanța Guvernului nr.
27/2011 privind transporturile rutiere, pentru efectuarea
controlului privind respectarea reglementărilor în vigoare privind
masele și dimensiunile maxime admise/autorizate;
c) orice autovehicul utilizat la activitatea de pregătire practică
a persoanelor în vederea obținerii permisului de conducere.
(3) În exercitarea atribuțiilor de serviciu, inspectorii, în calitate
de agenți constatatori, controlează, constată și sancționează
abaterile prevăzute de legislația în vigoare.
(4) Inspectorii I.S.C.T.R. vor urma cel puțin o dată pe an
cursuri de perfecționare profesională, finalizate printr-o testare
cu relevanță pentru calificativul de evaluare a acestora.
Art. 6. — (1) În vederea îndeplinirii atribuțiilor care îi revin,
I.S.C.T.R. va avea acces, în baza protocoalelor încheiate cu
Autoritatea Rutieră Română — A.R.R., Compania Națională de
Autostrăzi și Drumuri Naționale din România — S.A. și cu Regia
Autonomă ăRegistrul Auto Român”, la bazele de date ale
acestora, la aplicațiile informatice/electronice, la informațiile
furnizate de echipamentele de colectare/transmitere de date,
precum și la orice alte informații necesare realizării
interoperabilității sistemelor respective.
(2) I.S.C.T.R. poate avea acces și la alte baze de date, în
condițiile legii, în baza protocoalelor încheiate cu administratorii
acestora.
Art. 7. — Până la 31 decembrie 2012, I.S.C.T.R. ia măsurile
necesare astfel încât cel puțin activitățile de control, de întocmire
a proceselor-verbale de constatare a contravenției, de aplicare
a măsurilor complementare și administrative și de actualizare a
clasificării întreprinderilor din punctul de vedere al riscului,
potrivit prevederilor Regulamentului (CE) nr. 1.071/2009 al
Parlamentului European și al Consiliului din 21 octombrie 2009
de stabilire a unor norme comune privind condițiile care trebuie
îndeplinite pentru exercitarea ocupației de operator de transport
rutier și de abrogare a Directivei 96/26/CE a Consiliului, să se
realizeze la locul și momentul efectuării controlului, în sistemul
electronic informațional.
Art. 8. — Obligațiile I.S.C.T.R. de raportare către Ministerul
Transporturilor și Infrastructurii, precum și modul de acces al
Ministerului Transporturilor și Infrastructurii la informațiile și
datele statistice din sistemul electronic informațional al I.S.C.T.R.
se stabilesc prin ordin al ministrului transporturilor și
infrastructurii.
Art. 9. — Anexele nr. 1 și 2 fac parte integrantă din prezenta
hotărâre.

PRIM-MINISTRU

EMIL BOC

București, 2 noiembrie 2011.
Nr. 1.088.

Contrasemnează:
Ministrul transporturilor și infrastructurii,
Anca Daniela Boagiu
Ministrul administrației și internelor,
Constantin-Traian Igaș
Ministrul muncii, familiei și protecției sociale,
Sulfina Barbu
Ministrul finanțelor publice,
Gheorghe Ialomițianu

4

MONITORUL OFICIAL AL ROMÂNIEI, PARTEA I, Nr. 782/3.XI.2011
ANEXA Nr. 1

REGULAMENT

de organizare și funcționare a Inspectoratului de Stat pentru Controlul în Transportul Rutier
CAPITOLUL I
Dispoziții generale

CAPITOLUL III
Atribuțiile I.S.C.T.R.

Art. 1. — Inspectoratul de Stat pentru Controlul în Transportul
Rutier, denumit în continuare I.S.C.T.R., înființat potrivit
prevederilor Ordonanței Guvernului nr. 26/2011 privind
înființarea Inspectoratului de Stat pentru Controlul în Transportul
Rutier, este organizat și funcționează în conformitate cu
legislația națională aplicabilă și prezentul regulament.
Art. 2. — (1) I.S.C.T.R. asigură la nivel național inspecția și
controlul respectării reglementărilor naționale și internaționale
în domeniul transporturilor rutiere, privind, în principal:
a) condițiile de efectuare a activităților de transport rutier, a
activităților conexe transportului rutier și a activității de pregătire
a persoanelor în vederea obținerii permisului de conducere;
b) siguranța transporturilor rutiere și protecția mediului;
c) starea tehnică a vehiculelor rutiere;
d) masele și/sau dimensiunile maxime admise pe drumurile
publice și masele totale maxime autorizate;
e) tariful de utilizare și tariful de trecere pe rețeaua de
drumuri naționale din România.
(2) I.S.C.T.R. are sediul în municipiul București, bd. Dinicu
Golescu nr. 38, sectorul 1.
Art. 3. — (1) În realizarea scopului său, I.S.C.T.R.
colaborează cu Ministerul Transporturilor și Infrastructurii,
precum și cu alte ministere, autorități ale administrației publice
centrale și locale și, după caz, poate contracta, în condițiile legii,
serviciile unor experți sau ale unor organisme române ori străine
specializate.
(2) I.S.C.T.R. colaborează cu instituțiile din cadrul Uniunii
Europene, precum și cu instituții similare din alte țări, pe baza
tratatelor și acordurilor în domeniul transporturilor rutiere la care
România este parte sau a protocoalelor încheiate pe bază de
reciprocitate.

Art. 7. — În scopul îndeplinirii responsabilităților ce îi revin,
I.S.C.T.R. îndeplinește următoarele atribuții:
a) exercită controlul respectării reglementărilor în vigoare
privind organizarea și efectuarea transporturilor rutiere și a
activităților conexe acestora;
b) exercită controlul respectării reglementărilor în vigoare
privind masele și dimensiunile maxime admise/autorizate pentru
vehiculele rutiere înmatriculate sau înregistrate, destinate
transportului rutier, și pentru mașinile autopropulsate pentru
lucrări care circulă pe drumurile publice, precum și pentru
vehiculele rutiere utilizate la tipurile de transport prevăzute la
art. 11 lit. b), c), j), k), l) și m), și la art. 19 lit. a), b), h), i), j) și k)
din Ordonanța Guvernului nr. 27/2011 privind transporturile
rutiere;
c) exercită controlul prevăzut de reglementările în vigoare
privind regimul drumurilor;
d) exercită controlul privind achitarea tarifului de utilizare, prin
echipamente tehnice mobile, precum și a tarifului de trecere pe
rețeaua de drumuri naționale din România, mai puțin în cazul
vehiculelor rutiere destinate transportului de mărfuri, a căror
masă totală maximă autorizată, inclusiv remorca sau
semiremorca, nu depășește 3,5 tone, respectiv a
autovehiculelor destinate transportului de persoane care, prin
construcție și echipare, au cel mult 9 locuri pe scaune, inclusiv
locul conducătorului auto;
e) exercită controlul respectării reglementărilor în vigoare
privind furnizarea, transportul rutier pe drumurile publice și
recepția bunurilor divizibile;
f) exercită controlul la sediul furnizorilor și beneficiarilor de
bunuri divizibile;
g) exercită controlul respectării regulilor privind perioadele
de conducere, pauzele și perioadele de odihnă ale
conducătorilor auto și utilizarea aparatelor de înregistrare a
activității acestora;
h) exercită controlul respectării reglementărilor în vigoare
privind echiparea vehiculelor cu limitatoare de viteză și privind
utilizarea acestora;
i) exercită controlul privind efectuarea transporturilor rutiere
de mărfuri cu vehicule rutiere a căror masă totală maximă
autorizată, inclusiv remorca sau semiremorca, depășește
3,5 tone;
j) exercită controlul privind efectuarea transporturilor rutiere
de persoane cu autovehicule care, prin construcție și echipare,
au mai mult de 9 locuri pe scaune, inclusiv locul conducătorului
auto;
k) efectuează controlul tehnic în trafic al vehiculelor rutiere
destinate transportului de mărfuri, a căror masă totală maximă
autorizată, inclusiv remorca sau semiremorca, depășește
3,5 tone, precum și al autovehiculelor destinate transportului de
persoane care, prin construcție și echipare, au mai mult de
9 locuri pe scaune, inclusiv locul conducătorului auto;
l) exercită controlul respectării normelor de calitate a
serviciilor din transportul rutier de către operatorii de transport
rutier și de către întreprinderi;
m) exercită controlul modului de utilizare de către operatorii
de transport rutier/întreprinderi a licențelor de transport/licențelor
comunitare, a certificatelor de transport în cont propriu, precum
și a copiilor conforme ale acestora;

CAPITOLUL II
Structura organizatorică
Art. 4. — (1) Pentru îndeplinirea atribuțiilor sale, la nivel
central I.S.C.T.R. are în structura sa organizatorică direcții și
servicii/compartimente specializate, potrivit anexei nr. 2 la
hotărâre.
(2) La nivel teritorial, I.S.C.T.R. se organizează în
8 inspectorate teritoriale, fără personalitate juridică, conduse de
câte un inspector-șef teritorial. Sediile inspectoratelor teritoriale
se stabilesc prin ordin al ministrului transporturilor și
infrastructurii.
(3) I.S.C.T.R. poate înființa structuri administrative, fără
personalitate juridică, în cadrul inspectoratelor teritoriale.
Art. 5. — Structura organizatorică a I.S.C.T.R., cu direcții și
servicii/compartimente specializate la nivel central și
inspectorate teritoriale, respectiv structuri administrative
organizate la nivelul acestora, după caz, se constituie pe baza
următoarelor criterii:
a) rolul și responsabilitățile I.S.C.T.R. prevăzute de
reglementările în vigoare;
b) volumul, complexitatea și specificul activităților
desfășurate;
c) caracterul operativ, tehnic și administrativ al activităților
desfășurate;
d) nivelul de pregătire necesar și nevoile de
specializare/perfecționare ale personalului.
Art. 6. — Regulamentul de ordine internă al I.S.C.T.R. se
aprobă prin hotărâre a consiliului de conducere.

MONITORUL OFICIAL AL ROMÂNIEI, PARTEA I, Nr. 782/3.XI.2011
n) exercită controlul modului de utilizare de către operatorii
economici a licențelor pentru activități conexe transportului
rutier;
o) exercită controlul activității de pregătire a persoanelor în
vederea obținerii permisului de conducere și totodată asigură, în
limita competențelor stabilite de Ministerul Transporturilor și
Infrastructurii, controlul activității de pregătire și perfecționare
profesională a personalului de specialitate din domeniul
transporturilor rutiere;
p) verifică, la cererea autorității emitente, îndeplinirea
condițiilor
în
vederea
autorizării/licențierii/certificării
întreprinderilor, operatorilor de transport, operatorilor economici,
centrelor de pregătire și perfecționare profesională a
personalului de specialitate din domeniul transporturilor rutiere
și a școlilor de conducători auto și elaborează în acest sens
rapoarte detaliate;
q) reține, suspendă, retrage sau anulează, după caz, licențe
de transport sau copii conforme ale acestora, licențe comunitare
sau copii conforme ale acestora, certificate de transport în cont
propriu sau copii conforme ale acestora, licențe de traseu,
autorizații de transport internațional, certificate/atestate
profesionale ale personalului de specialitate din domeniul
transporturilor rutiere, respectiv suspendă, retrage sau
anulează, după caz, autorizațiile centrelor de pregătire și
perfecționare profesională a personalului de specialitate din
domeniul transporturilor rutiere, precum și autorizațiile școlilor
de conducători auto, la solicitarea autorității emitente;
r) oprește și, dacă este cazul, imobilizează vehiculele rutiere,
în conformitate cu prevederile legii;
s) dispune măsura suspendării dreptului de utilizare a
vehiculelor rutiere, în cazurile prevăzute de lege;
t) constată încălcările reglementărilor naționale și
internaționale în vigoare din domeniul transporturilor rutiere și
aplică sancțiunile prevăzute de legislația specifică, în limita
competențelor ce îi revin;
u) propune spre aprobare Ministerului Transporturilor și
Infrastructurii norme și reglementări specifice;
v) colaborează cu alte organisme de specialitate, în vederea
inițierii unor programe de prevenire a evenimentelor rutiere, și
participă la activitatea de cercetare a evenimentelor deosebite
și a situațiilor de pericol, pentru limitarea acestora;
w) colaborează cu alte organisme de specialitate, în vederea
soluționării reclamațiilor și sesizărilor, și analizează propunerile
privind siguranța transporturilor rutiere, protecția mediului
înconjurător, precum și pentru asigurarea condițiilor unui mediu
concurențial normal;
x) exercită controlul transportului rutier național și
internațional de persoane prin servicii regulate și servicii
regulate speciale, precum și modul de utilizare a licențelor de
traseu și a graficelor de circulație, precum și a autorizațiilor de
transport internațional, în trafic și la sediul operatorilor de
transport/întreprinderilor;
y) exercită controlul vehiculelor utilizate la transportul rutier
național de persoane prin servicii regulate privind dotarea
acestora cu aparate de marcat electronice fiscale și cititoare de
carduri;
z) exercită controlul transportului rutier ocazional de
persoane;
aa) exercită controlul modului de acordare a facilităților la
transportul rutier național de persoane prin servicii regulate,
precum și al utilizării legitimațiilor de transport tip card;
bb) exercită controlul transportului rutier național și
internațional de mărfuri, precum și modul de utilizare a
autorizațiilor de transport internațional, în trafic și la sediul
operatorilor de transport/întreprinderilor;
cc) colaborează cu instituții și organisme naționale și
internaționale și participă la organizarea unor acțiuni de

5

cunoaștere și aplicare a reglementărilor în domeniul
transporturilor rutiere;
dd) exercită controlul respectării restricțiilor de circulație
instituite pe toată rețeaua de drumuri publice, precum și privind
existenta autorizațiilor care permit utilizarea infrastructurii
restricționate, după caz;
ee) exercită controlul privind respectarea condițiilor de
efectuare a transportului rutier cu depășirea maselor și/sau
dimensiunilor maxime admise;
ff) exercită controlul respectării condițiilor de dotare și al celor
privind efectuarea însoțirii vehiculelor rutiere care circulă cu
depășirea maselor și/sau dimensiunilor maxime admise de către
operatori economici și personal de însoțire specializat;
gg) întocmește și comunică rapoartele specifice activității
prevăzute de legislația națională și comunitară în vigoare;
hh) colaborează cu administratorul Registrului electronic
național al operatorilor de transport rutier și Registrului
întreprinderilor de transport în cont propriu și transmite
acestuia/introduce în sistemul informatic datele relevante privind
rezultatele controalelor în vederea actualizării registrelor
respective;
ii) colaborează cu instituțiile din cadrul Uniunii Europene, cu
instituțiile și organismele naționale și internaționale, precum și
cu instituții similare din alte țări, pe baza tratatelor și acordurilor
în domeniul transporturilor rutiere la care România este parte
sau a protocoalelor încheiate pe bază de reciprocitate;
jj) pregătește și perfecționează profesional inspectorii proprii
și celelalte categorii de personal, în vederea desfășurării
corespunzătoare a atribuțiilor de serviciu;
kk) exercită alte atribuții date în competența sa prin acte
normative specifice.
Art. 8. — I.S.C.T.R. îndeplinește și rolul de autoritate
competentă pentru verificare, control, sancționare și raportare
în sensul prevederilor Regulamentului (CE) nr. 1.071/2009, ale
Regulamentului (CE) nr. 1.072/2009 al Parlamentului European
și al Consiliului din 21 octombrie 2009 privind normele comune
pentru accesul la piața transportului rutier internațional de
mărfuri și ale Regulamentului (CE) nr. 1.073/2009 al
Parlamentului European și al Consiliului din 21 octombrie 2009
privind normele comune pentru accesul la piața internațională a
serviciilor de transport cu autocarul și autobuzul și de modificare
a Regulamentului (CE) nr. 561/2006.
CAPITOLUL IV
Atribuțiile și obligațiile inspectorilor I.S.C.T.R.
Art. 9. — Inspecția, controlul și supravegherea modului de
respectare a reglementărilor naționale și internaționale din
domeniul transporturilor rutiere se efectuează de către
inspectorii I.S.C.T.R., denumiți în continuare inspectori, în
condițiile legii.
Art. 10. — Potrivit legii, inspectorul are următoarele atribuții:
a) să controleze, să constate și să aplice sancțiuni
contravenționale,
tarife
de
despăgubire,
sancțiuni
complementare și/sau măsuri administrative, după caz, conform
reglementărilor în vigoare;
b) să verifice legalitatea activităților desfășurate de operatorii
de transport rutier și/sau întreprinderi;
c) să verifice activitatea operatorilor de transport, a
întreprinderilor, a operatorilor economici care desfășoară
activități conexe transportului rutier, a centrelor de pregătire și
perfecționare a personalului de specialitate din domeniul
transporturilor rutiere și a școlilor de conducători auto, având în
acest sens drept de control în orice spațiu de lucru în care se
desfășoară activități sau există documente, înscrisuri ori
mijloace legate de desfășurarea activităților operatorilor
economici menționați, în vederea îndeplinirii corespunzătoare a
atribuțiilor de serviciu;

6

MONITORUL OFICIAL AL ROMÂNIEI, PARTEA I, Nr. 782/3.XI.2011

d) să oprească și să controleze vehiculele rutiere,
înmatriculate în România sau în alte state, care efectuează
activități de transport rutier ce intră în competențele sale de
control, având în acest sens dreptul de a controla atât în cabină,
în compartimentul destinat transportului pasagerilor, în spațiul
destinat transportului mărfurilor, precum și în oricare parte a
vehiculului, în vederea îndeplinirii corespunzătoare a atribuțiilor
de serviciu;
e) să verifice existența, autenticitatea, precum și concordanța
înscrisurilor
din
documentele
de
transport
cu
mărfurile/persoanele transportate;
f) să dispună, în condițiile legii, măsura suspendării dreptului
de utilizare a vehiculului rutier, a tractorului agricol ori forestier
sau a oricărei mașini autopropulsate pentru lucrări care circulă
pe drumurile publice;
g) să verifice existența și funcționarea aparatelor tahograf și
limitatoarelor de viteză;
h) să imobilizeze vehiculele rutiere, aparținând atât
operatorilor de transport/întreprinderilor românești, cât și
operatorilor de transport/întreprinderilor străine, atunci când la
efectuarea controlului s-au constatat încălcări ale prevederilor
legale în vigoare ce reglementează domeniul transporturilor
rutiere, cu excepția vehiculelor rutiere care transportă animale
vii, mărfuri perisabile sau sub temperatură controlată;
i) să procedeze la ridicarea plăcuțelor de înmatriculare ale
vehiculelor rutiere înmatriculate în alte state cu ocazia dispunerii
măsurii de imobilizare, să interzică dreptul de utilizare a
vehiculelor rutiere înmatriculate în România, care nu îndeplinesc
condițiile de operare, până la îndeplinirea condițiilor legale
prevăzute de reglementările în vigoare pentru continuarea
transportului;
j) să rețină copia conformă a licenței de transport/licenței
comunitare, copia conformă a certificatului de transport în cont
propriu, licența de traseu, autorizația de transport internațional
sau certificatul de calificare profesională al conducătorului auto;
k) să controleze ambalajele mărfurilor în vederea verificării
condițiilor de ambalare, expediere și transport;
l) să preleveze mostre din mărfurile susceptibile de a fi
periculoase sau susceptibile de a fi incorect identificate ca
mărfuri periculoase, atunci când circumstanțele impun această
verificare, atât în trafic, cât și în locurile de încărcare/descărcare
a acestora;
m) să rețină documente pe bază de proces-verbal;
n) să controleze respectarea maselor maxime
admise/autorizate, prin cântărire, și respectarea dimensiunilor
maxime admise, prin măsurare;
o) să controleze existența și valabilitatea autorizației speciale
de transport eliberate pentru circulația cu depășirea maselor
și/sau dimensiunilor maxime admise;
p) să controleze respectarea restricțiilor de circulație
instituite, precum și existența și valabilitatea autorizațiilor care
permit utilizarea infrastructurii restricționate, după caz;
q) să controleze achitarea tarifului de utilizare și a tarifului de
trecere pe rețeaua de drumuri de interes național din România;
r) să controleze respectarea condițiilor de dotare și a celor
privind efectuarea însoțirii vehiculelor care circulă cu depășirea
maselor și/sau dimensiunilor maxime admise de către operatori
economici și personal de însoțire specializat;
s) să controleze respectarea reglementărilor în vigoare
privind furnizarea, transportul și recepția bunurilor divizibile pe
drumurile publice din România;
t) să rețină, în cazul circulației fără achitarea sau cu achitarea
necorespunzătoare a tarifului de utilizare, certificatul de
înmatriculare al vehiculului până la achitarea de către utilizator
a tarifului de despăgubire;

u) să rețină, în cazul încălcării reglementărilor în vigoare, și
să înainteze emitentului în vederea stabilirii sancțiunilor
administrative:
(i) autorizația specială de transport;
(ii) autorizația nominală a personalului de însoțire
specializat și/sau autorizația nominală a vehiculelor de
însoțire specializate;
(iii) autorizația nominală de circulație pe DN1 (E60),
sectorul București—Ploiești—Brașov;
v) să îndeplinească orice alte îndatoriri prevăzute de lege.
Art. 11. — Principiile care stau la baza exercitării activității
inspectorilor sunt:
a) legalitate, imparțialitate, obiectivitate și profesionalism;
b) transparență;
c) eficiență și eficacitate;
d) responsabilitate, în conformitate cu prevederile legale;
e) siguranță rutieră.
Art. 12. — (1) Inspectorii au următoarele obligații:
a) de a respecta întocmai Constituția României, republicată,
de a cunoaște și aplica întocmai reglementările în vigoare
aferente domeniului transporturilor rutiere;
b) de a respecta ordinele date de șefii ierarhici, informând
asupra modului de îndeplinire a acestora;
c) de a păstra cu strictețe secretul de serviciu, al acțiunilor de
control, al informațiilor cu caracter confidențial, deținute ca
urmare a exercitării atribuțiilor de serviciu, și de a nu le face
publice, în afara cazului în care îndatoririle funcției sau
necesitățile justiției impun în mod absolut contrariul;
d) de a nu pretinde și de a nu primi niciun fel de bunuri în
natură sau bani și nici de a-și crea avantaje în legătură cu
serviciul sau prin exercitarea funcției;
e) de a purta uniforma de serviciu;
f) de a păstra în bună stare bunurile din dotare și însemnele
de legitimare;
g) de a deține asupra lor legitimația de control și ecusonul
de identificare, pe timpul efectuării acțiunilor de control;
h) de a respecta prevederile legale privind oprirea și
imobilizarea vehiculelor rutiere în trafic;
i) de a participa la pregătirea și perfecționarea permanentă
cu privire la cunoașterea temeinică a normelor legale;
j) de a utiliza mijloacele și echipamentele de control, numai
în condițiile prevăzute de producătorul sau furnizorul acestora și
de legislația metrologică în vigoare, după caz.
(2) În exercitarea atribuțiilor, inspectorii au sarcina să își facă
cunoscută, în prealabil, calitatea și să prezinte legitimația de
control, fiind obligați să aibă o conduită demnă, politicoasă,
civilizată și intransigentă față de cei care încalcă legile din
domeniu.
(3) Pentru îndeplinirea atribuțiilor de serviciu, inspectorul are
dreptul:
a) să participe la acțiunile comune de control efectuate
împreună cu alte organe abilitate;
b) să oprească orice vehicul rutier care execută activități de
transport rutier asupra cărora are competențe de control,
semnalizând regulamentar din poziție statică, în același mod ca
și polițiștii rutieri, sau din autovehiculul din dotare, aflat în mers;
c) să efectueze controlul și verificările necesare în legătură
cu activitatea de transport rutier, activitățile conexe transportului
rutier și activitatea de pregătire a persoanelor în vederea
obținerii permisului de conducere, când situația o impune, în
spațiile de lucru în care își desfășoară activitatea
întreprinderea/operatorul de transport, în vehiculele deținute de
ăfurnizorul și/sau beneficiarul bunurilor divizibile”, precum și în
spațiul destinat conducătorului auto și în spațiul destinat
transportului de mărfuri și/sau de persoane;

MONITORUL OFICIAL AL ROMÂNIEI, PARTEA I, Nr. 782/3.XI.2011
d) să solicite prezentarea tuturor documentelor care intră în
competența sa de control, în cazul controlului la sediul
întreprinderilor/operatorilor de transport;
e) să verifice legitimațiile de călătorie, în cazul transportului
de persoane prin servicii regulate, și să stabilească concordanța
dintre înscrisurile conținute în documentul de transport și
identitatea persoanelor transportate, în cazul transportului de
persoane, conform legii;
f) să preleveze mostre care vor fi transmise spre analiză
laboratoarelor autorizate, în cazul transporturilor de mărfuri
periculoase, când există suspiciunea neconcordanței dintre
înscrisurile conținute în documentele de transport și mărfurile
transportate;
g) să constate contravențiile și să aplice sancțiunile
corespunzătoare, prevăzute de legislația în vigoare;
h) să utilizeze autovehiculele dotate cu dispozitive de
semnalizare luminoasă cu mesaje variabile de culoare roșie
pentru oprirea în trafic a vehiculelor rutiere care efectuează
activități de transport rutier;
i) să apeleze la forțele de ordine publică, în condițiile legii,
atunci când este cazul, pentru a-și îndeplini atribuțiile care îi
revin conform legii;
j) să verifice documentele necesare pentru stabilirea
legalității activității de transport rutier, a activităților conexe
transportului rutier, a activității de pregătire și perfecționare în
vederea atestării profesionale a personalului de specialitate din
domeniul transporturilor rutiere și a activității de pregătire a
persoanelor în vederea obținerii permisului de conducere;
k) să controleze vehiculele rutiere în punctele de trecere a
frontierei;
l) să verifice coletele și/sau sigiliile existente la
compartimentele de depozitare a mărfurilor, în cazuri iminente
de pericol public, precum și să verifice sesizările transmise de
instituțiile abilitate, cu excepțiile stabilite prin lege;
m) să aplice, după verificarea mărfurilor, sigiliile
personalizate ale instituției și/sau să închidă coletele cu bandă
adezivă personalizată.
(4) Încălcarea oricărei obligații de serviciu atrage
răspunderea administrativă, disciplinară, civilă sau penală, după
caz.
CAPITOLUL V
Condiții privind numirea și revocarea membrilor
consiliului de conducere, a inspectorului de stat șef
și a inspectorilor-șefi teritoriali
Art. 13. — (1) Conducerea I.S.C.T.R. este asigurată de către
un consiliu de conducere format din 5 membri.
(2) Președintele consiliului de conducere este inspectorul de
stat șef.
(3) Președintele și ceilalți membri ai consiliului de conducere
sunt numiți și revocați prin ordin al ministrului transporturilor și
infrastructurii, în condițiile legii.
(4) Inspectorii-șefi teritoriali sunt numiți și revocați prin ordin
al ministrului transporturilor și infrastructurii, la propunerea
inspectorului de stat șef, în condițiile legii.
(5) Mandatul membrilor consiliului de conducere este de
4 ani și poate fi prelungit prin ordin al ministrului transporturilor
și infrastructurii din 4 în 4 ani.
(6) Atribuțiile membrilor consiliului de conducere și ale
inspectorului de stat șef se stabilesc prin Regulamentul de
organizare și funcționare al I.S.C.T.R.
Art. 14. — Inspectorul de stat șef este independent în luarea
deciziilor cu privire la activitatea I.S.C.T.R. față de orice
organism de siguranță rutieră, administrator de infrastructură
rutieră, operator de transport rutier și față de orice parte ale cărei
interese ar putea intra în conflict cu domeniul de activitate al
I.S.C.T.R. și/sau cu sarcinile încredințate.

7

Art. 15. — În vederea numirii, inspectorul de stat șef trebuie
să îndeplinească următoarele condiții:
a) să aibă experiență de cel puțin 5 ani într-o funcție de
conducere în domeniul transporturilor rutiere;
b) să aibă studii superioare de lungă durată tehnice,
economice și/sau juridice;
c) să cunoască la nivel avansat o limbă străină de circulație
internațională.
Art. 16. — Mandatul membrilor consiliului de conducere, al
inspectorului de stat șef și cel al inspectorilor-șefi teritoriali
încetează în următoarele situații:
a) dacă nu mai este îndeplinită oricare dintre condițiile
prevăzute la art. 15;
b) în situația imposibilității acestora de a-și îndeplini mandatul
mai mult de 120 de zile calendaristice consecutive dintr-un
interval de 140 de zile;
c) prin demisie;
d) prin deces;
e) la expirarea sa;
f) prin revocare de către ministrul transporturilor și
infrastructurii.
Art. 17. — Salarizarea inspectorului de stat șef, a
inspectorilor-șefi teritoriali, precum și indemnizațiile membrilor
consiliului de conducere se stabilesc, în condițiile legii, prin ordin
al ministrului transporturilor și infrastructurii.
Art. 18. — Consiliul de conducere își desfășoară activitatea
în ședințe ordinare și extraordinare, în conformitate cu propriul
regulament.
Art. 19. — Consiliul de conducere are, în principal,
următoarele atribuții și competențe:
a) aprobă regulamentul de ordine internă al I.S.C.T.R.;
b) aprobă statul de funcții;
c) aprobă strategia de dezvoltare sau modernizare a
I.S.C.T.R.;
d) avizează structura organizatorică a I.S.C.T.R.;
e) negociază contractul colectiv de muncă cu reprezentanții
salariaților, în condițiile legii;
f) avizează bugetul de venituri și cheltuieli și îl supune spre
aprobare Ministerului Transporturilor și Infrastructurii;
g) avizează programele de investiții, aprobă contractarea de
credite bancare, precum și constituirea de alte sume pentru
finanțarea investițiilor și prezintă spre aprobare Ministerului
Transporturilor și Infrastructurii investițiile ce urmează a se
realiza de către I.S.C.T.R.;
h) propune spre aprobare Ministerului Transporturilor și
Infrastructurii modalități de finanțare a dotării cu echipamente,
inclusiv prin credite și/sau împrumuturi contractate în
conformitate cu legislația în vigoare, în lei sau în valută,
rambursabile din veniturile proprii prevăzute în bugetul de
venituri și cheltuieli, aprobat potrivit legii;
i) aprobă situațiile financiare periodice ale I.S.C.T.R. privind
activitatea desfășurată și stabilește măsuri pentru continuarea
activității în condiții de echilibrare a bugetului;
j) aprobă rapoartele periodice, conform legii, ale
inspectoratelor teritoriale și ale celorlalte structuri ale I.S.C.T.R.;
k) aprobă închirierea de clădiri, spații, terenuri și de alte
bunuri aflate în proprietatea și/sau în administrarea I.S.C.T.R.;
l) aprobă încheierea contractelor de către I.S.C.T.R.;
m) aprobă scoaterea din funcțiune și valorificarea, în
condițiile legii, a bunurilor din patrimoniul I.S.C.T.R.;
n) analizează periodic derularea exercițiului bugetar și
eficiența cheltuielilor;
o) elaborează și supune spre aprobare Ministerului
Transporturilor și Infrastructurii norme și reglementări specifice
obiectului său de activitate;

8

MONITORUL OFICIAL AL ROMÂNIEI, PARTEA I, Nr. 782/3.XI.2011

p) analizează și propune Ministerului Transporturilor și
Infrastructurii proiecte de acte normative pentru a fi supuse
aprobării, potrivit legii;
q) avizează raportul anual de activitate, care se supune spre
aprobare Ministerului Transporturilor și Infrastructurii;
r) aprobă participarea I.S.C.T.R. ca partener în cadrul unor
proiecte internaționale, în cooperare cu instituții similare din alte
țări, în special din Uniunea Europeană;
s) exercită orice atribuții care îi revin din reglementările în
vigoare, precum și din dispozițiile Ministerului Transporturilor și
Infrastructurii.
Art. 20. — (1) Consiliul de conducere se întrunește lunar sau
ori de câte ori este necesar, la cererea președintelui sau a unei
treimi din numărul membrilor săi.
(2) Ședința este prezidată de președinte, iar în lipsa acestuia
de către vicepreședinte sau de un membru al consiliului de
conducere, delegat de către președinte.
(3) Ședințele consiliului de conducere se desfășoară în
prezența a cel puțin jumătate plus unu dintre membrii acestuia.
(4) Hotărârile consiliului de conducere se iau cu majoritatea
voturilor membrilor acestuia. Votul este deschis, egal și direct.
(5) Secretariatul consiliului de conducere se asigură de către
o persoană desemnată de inspectorul de stat șef dintre angajații
I.S.C.T.R.
Art. 21. — (1) Inspectorul de stat șef îndeplinește, în
conformitate cu legislația în vigoare, următoarele atribuții
principale:
a) conduce activitatea I.S.C.T.R., având calitatea de
ordonator terțiar de credite, în condițiile prevăzute de lege;
b) organizează, coordonează și îndrumă activitatea
I.S.C.T.R., exercitând toate prerogativele stabilite de lege;
c) reprezintă I.S.C.T.R. în raporturile cu autoritățile
administrației publice, cu alte persoane fizice și juridice publice
sau private, cu organismele internaționale în domeniu, pe baza
și în limitele împuternicirilor date de consiliul de conducere și
ale celor conferite de reglementările în vigoare;
d) propune numirea și, după caz, revocarea inspectorilor-șefi
teritoriali;
e) propune spre aprobare consiliului de conducere numirea
și revocarea personalului de conducere din cadrul I.S.C.T.R.;
f) emite actele referitoare la angajarea și concedierea
personalului de execuție din cadrul I.S.C.T.R., potrivit
prevederilor legale în materie;
g) avizează strategia activității de inspecție și control, precum
și toate procedurile operaționale, instrucțiunile și ghidurile
specifice activității I.S.C.T.R.;
h) emite decizii de control pentru realizarea activităților de
inspecție și control și aprobă programele de control, în condițiile
legii;
i) coordonează elaborarea proiectelor și programelor
internaționale în domeniul de activitate al I.S.C.T.R.;
j) aprobă planul anual de audit intern;
k) aprobă promovarea și sancționarea personalului
I.S.C.T.R., cu respectarea prevederilor legale;
l) coordonează activitatea de evaluare a performanțelor
profesionale ale personalului I.S.C.T.R la sfârșitul fiecărui an de
activitate;
m) aprobă și coordonează implementarea planului anual de
pregătire și perfecționare profesională a personalului I.S.C.T.R.;
n) aprobă deplasarea în țară și în străinătate a personalului
I.S.C.T.R. pentru participare la sesiuni, seminare, conferințe,
școlarizare, expoziții din domeniul specific de activitate, precum
și pentru organizarea și susținerea de cursuri;
o) formulează propuneri de îmbunătățire a cadrului legislativ
din domeniul de activitate al I.S.C.T.R. și le înaintează
Ministerului Transporturilor și Infrastructurii pentru promovare,

precum și altor autorități ale administrației publice centrale spre
informare;
p) reprezintă I.S.C.T.R. în relațiile cu mass-media și cu
societatea civilă;
q) exercită atribuțiile care îi revin conform prezentului
regulament, precum și cele stabilite prin hotărârile consiliului de
conducere și prevederile legale.
(2) Pentru exercitarea atribuțiilor ce îi revin, inspectorul de
stat șef emite decizii obligatorii pentru personalul I.S.C.T.R.
(3) Pentru îndeplinirea funcțiilor specifice ale I.S.C.T.R.,
inspectorul de stat șef emite decizii, metodologii, instrucțiuni și
proceduri.
(4) Atribuțiile inspectorului de stat șef pot fi delegate, prin
decizia acestuia, unuia dintre inspectorii-șefi teritoriali.
CAPITOLUL VI
Condiții privind angajarea și desfășurarea activității
inspectorilor și a celorlalte categorii de personal
al I.S.C.T.R.
Art. 22. — (1) Personalul I.S.C.T.R. este alcătuit din
inspectori și alte categorii de personal și este supus prevederilor
regulamentului de ordine internă al I.S.C.T.R.
(2) Încadrarea inspectorilor și a celorlalte categorii de
personal se face prin concurs organizat potrivit Regulamentuluicadru privind stabilirea principiilor generale de ocupare a unui
post vacant sau temporar vacant corespunzător funcțiilor
contractuale și a criteriilor de promovare în grade sau trepte
profesionale imediat superioare a personalului contractual din
sectorul bugetar plătit din fonduri publice, aprobat prin Hotărârea
Guvernului nr. 286/2011, în limita posturilor vacante.
(3) Anunțul privind concursul se afișează de către I.S.C.T.R.
la sediul acestuia și, după caz, pe site-ul instituției și se publică
într-un cotidian de largă circulație, cu cel puțin 15 zile înainte de
data desfășurării concursului.
(4) Inspectorii I.S.C.T.R. poartă uniformă de serviciu cu
însemne specifice.
(5) Modelul și însemnele specifice uniformei inspectorilor
I.S.C.T.R., precum și dotarea și inscripționarea autovehiculelor
se aprobă prin ordin al ministrului transporturilor și infrastructurii.
(6) Personalul I.S.C.T.R. este angajat cu contract individual
de muncă pe perioadă nedeterminată.
(7) Atribuțiile și responsabilitățile individuale ale personalului
I.S.C.T.R. se stabilesc prin fișa postului, care se aprobă de către
inspectorul de stat șef. Fișa postului este anexă la contractul
individual de muncă și se semnează de salariat și de șeful
ierarhic al acestuia.
(8) Salarizarea personalului I.S.C.T.R. se face potrivit
reglementărilor în vigoare.
Art. 23. — (1) Personalul I.S.C.T.R. este constituit din:
a) inspectori, în calitate de personal de specialitate angajat
cu contract individual de muncă, în condițiile legii;
b) personal angajat cu contract individual de muncă, în
condițiile legii, pentru celelalte compartimente necesare
desfășurării activității I.S.C.T.R.
(2) Pentru a putea ocupa postul de inspector, un candidat
trebuie:
a) să aibă cetățenia română și domiciliul în România;
b) să nu fi fost destituit din funcție dintr-o instituție publică
sau să nu îi fi încetat contractul individual de muncă pentru
motive disciplinare în ultimii 7 ani;
c) să îndeplinească condiția de studii necesare și experiență
profesională prevăzută la alin. (3);
d) să cunoască la nivel mediu o limbă străină de circulație
internațională;
e) să dețină permis de conducere minimum categoria B;
f) să nu fi avut suspendată pentru consum de alcool
exercitarea dreptului de conducere a autovehiculelor în ultimele

MONITORUL OFICIAL AL ROMÂNIEI, PARTEA I, Nr. 782/3.XI.2011
6 luni sau mai mult de două ori de la data obținerii permisului de
conducere;
g) să nu fi avut anulat permisul de conducere în ultimii 10 ani;
h) să fie apt din punct de vedere medical și psihologic pentru
desfășurarea activității de inspector;
i) să nu fi fost condamnat printr-o hotărâre judecătorească
rămasă definitivă pentru o infracțiune la regimul armelor și
munițiilor, la regimul circulației pe drumurile publice sau privind
legislația din domeniul transportului rutier, de omor, loviri sau
vătămări cauzatoare de moarte, vătămare corporală gravă,
tâlhărie, ultraj, ultraj contra bunelor moravuri, furt, tulburare a
liniștii publice, viol, lipsire de libertate în mod ilegal, luare sau
dare de mită, trafic de influență, trafic sau consum ilicit de
droguri, cu excepția cazului în care a intervenit reabilitarea sau
amnistia.
(3) Condiția de studii necesare și experiență profesională
prevăzută la alin. (2) lit. c) este îndeplinită de candidații care:
a) dețin diploma de licență ca urmare a absolvirii unei instituții
acreditate de învățământ superior în domeniul științelor
inginerești, specializarea ingineria autovehiculelor sau ingineria
transporturilor; sau
b) dețin diploma de licență ca urmare a absolvirii unei instituții
acreditate de învățământ superior în domeniile științe juridice,
științe economice și/sau științe inginerești și au o vechime în
muncă în domeniul transporturilor rutiere de cel puțin 3 ani; sau
c) dețin diplomă de bacalaureat ca urmare a absolvirii unui
liceu în profilul tehnic și au o vechime în muncă în domeniul
transporturilor rutiere de cel puțin 3 ani.

9

(4) Inspectorii I.S.C.T.R. poartă uniformă de serviciu în timpul
desfășurării activităților de inspecție și control.
Art. 24. — (1) Inspectorii I.S.C.T.R. sunt învestiți cu exercițiul
autorității publice în exercitarea atribuțiilor ce le revin, beneficiind
de protecție potrivit legii.
(2) Inspectorii I.S.C.T.R. sunt independenți în derularea
activității de inspecție și control față de orice organism de
siguranță rutieră, administrator de infrastructură rutieră, operator
de transport rutier și față de orice parte ale cărei interese ar
putea intra în conflict cu sarcinile încredințate.
(3) Inspectorii I.S.C.T.R. vor utiliza legitimația de control
numai pe timpul și în legătură cu exercitarea atribuțiilor de
serviciu, în limitele și potrivit competențelor stabilite prin lege și
de prezentul regulament.
(4) Modelul legitimației de inspector I.S.C.T.R. se aprobă prin
ordin al ministrului transporturilor și infrastructurii.
CAPITOLUL VII
Dispoziții finale
Art. 25. — I.S.C.T.R. poate să încheie contracte sau convenții
cu alte organisme similare și cu operatori economici, din țară și
din străinătate, în vederea colaborării și cooperării pe plan
național sau internațional în domeniul său de activitate, pe baza
mandatelor acordate de Ministerul Transporturilor și
Infrastructurii.
Art. 26. — Pentru îndeplinirea atribuțiilor pe care le are,
I.S.C.T.R. folosește mijloace de transport, aparatură tehnică
adecvată și alte mijloace de lucru necesare, în condițiile legii.
ANEXA Nr. 2*)

S T R U C T U R A O R G A N I Z AT O R I C Ă

a Inspectoratului de Stat pentru Controlul în Transportul Rutier
Total: 400 de posturi

*) Anexa nr. 2 este reprodusă în facsimil.

10

MONITORUL OFICIAL AL ROMÂNIEI, PARTEA I, Nr. 782/3.XI.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
pentru aprobarea Regulamentului privind organizarea și funcționarea
învățământului preuniversitar de artă
În conformitate cu Hotărârea Guvernului nr. 536/2011 privind organizarea și funcționarea Ministerului Educației, Cercetării,
Tineretului și Sportului,
în temeiul art. 42 alin. (6) din Legea educației naționale nr. 1/2011,
ministrul educației, cercetării, tineretului și sportului emite prezentul ordin.
Art. 1. — Se aprobă Regulamentul privind organizarea și
funcționarea învățământului preuniversitar de artă, prevăzut în
anexa care face parte integrantă din prezentul ordin.
Art. 2. — La data intrării în vigoare a prezentului ordin se
abrogă orice dispoziție contrară.
Art. 3. — Direcția generală educație și învățare pe tot
parcursul vieții, Direcția generală management resurse umane

și rețea școlară, Direcția generală învățământ în limbile
minorităților, relația cu Parlamentul și partenerii sociali,
inspectoratele școlare județene/Inspectoratul Școlar al
Municipiului București și unitățile de învățământ preuniversitar
duc la îndeplinire prevederile prezentului ordin.
Art. 4. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București, 7 octombrie 2011.
Nr. 5.569.
ANEXĂ

REGULAMENT

privind organizarea și funcționarea învățământului preuniversitar de artă
CAPITOLUL I
Dispoziții generale
Art. 1. — Prezentul regulament conține prevederi privind
organizarea și funcționarea învățământului preuniversitar de
artă, în conformitate cu Constituția României, cu Legea
educației naționale nr. 1/2011 și cu actele normative elaborate
de Ministerul Educației, Cercetării, Tineretului și Sportului și de
alte ministere.
Art. 2. — Respectarea prezentului regulament este
obligatorie pentru elevii acestui tip de învățământ și părinții
acestora, precum și pentru personalul de conducere, îndrumare
și control, personalul didactic, didactic auxiliar și nedidactic.
Art. 3. — Unitățile în care se organizează învățământ
preuniversitar de artă se stabilesc de către autoritățile
administrației publice locale cu avizul conform al inspectoratelor
școlare, potrivit legii.
Art. 4. — În învățământul preuniversitar de artă:
a) școlarizarea se realizează, de regulă, începând cu
învățământul gimnazial, în conformitate cu art. 42 alin. (3) din
Legea nr. 1/2011. Prin excepție, studiul instrumentelor, pentru
specializarea muzică, începe în ciclul primar, iar studiul
coregrafiei începe în clasa a IV-a;
b) admiterea se face prin teste de aptitudini specifice în
învățământul obligatoriu și în conformitate cu art. 76 din Legea
nr. 1/2011 pentru învățământul liceal;
c) planurile-cadru de învățământ sunt adaptate profilului
artistic/specializării;

d) studiul disciplinelor de specialitate se realizează pe clase,
pe grupe sau individual;
e) programele școlare pentru disciplinele prevăzute în planulcadru care asigură educația artistică specializată/specializarea
respectă standardele educaționale și profesionale stabilite
pentru profilul artistic, respectiv pentru specializările artistice
corespunzătoare.
Art. 5. — Rețeaua învățământului preuniversitar de artă
asigură, la nivel național, selecția aptitudinală, precum și
pregătirea și performanța în domeniile artistice pentru care elevii
au fost selecționați și cuprinde:
a) unități de învățământ cu program integrat de artă;
b) unități de învățământ cu program suplimentar de artă;
c) clase cu program integrat de artă;
d) clase cu program suplimentar de artă.
Art. 6. — Pentru identificarea, în vederea selecționării, a unui
număr cât mai mare de copii cu aptitudini artistice provenind din
învățământul preșcolar și/sau primar, cadrele didactice de
specialitate desfășoară, în școală și/sau în teritoriu, activități
specifice.
Art. 7. — Structura anului școlar, formațiunile de studiu și
standardele curriculare de performanță pentru învățământul de
artă integrat și pentru cel suplimentar sunt aceleași.
CAPITOLUL II
Organizarea învățământului preuniversitar de artă
Art. 8. — Condițiile pentru organizarea unităților de
învățământ preuniversitar de artă sunt următoarele:

MONITORUL OFICIAL AL ROMÂNIEI, PARTEA I, Nr. 782/3.XI.2011
a) existența unei baze materiale necesare realizării unei
instruiri de specialitate optime;
b) încadrarea la disciplinele de specialitate cu personal
didactic calificat, în conformitate cu prevederile legale.
Art. 9. — Învățământul preuniversitar de artă se organizează
ca învățământ cu frecvență.
Art. 10. — Unitățile de învățământ/Clasele cu program
suplimentar de artă se organizează numai pentru elevii din
ciclurile primar și gimnazial.
Art. 11. — Unitățile de învățământ cu program integrat și/sau
suplimentar de artă se organizează cu una sau cu mai multe
specializări.
Art. 12. — Clasele cu program integrat sau suplimentar de
artă se pot organiza cu una, două sau 3 specializări.
Art. 13. — Unitățile de învățământ cu program integrat de
artă pot școlariza și în regim suplimentar elevi din ciclurile primar
și/sau gimnazial, în limita cifrei de școlarizare aprobate.
CAPITOLUL III
Conducerea unităților de învățământ vocațional de artă
Art. 14. — Conducerea unităților de învățământ
preuniversitar de artă este asigurată, în conformitate cu
prevederile Legii nr. 1/2011, de consiliul de administrație,
director/directori adjuncți care conlucrează cu consiliul
profesoral în exercitarea atribuțiilor ce le revin, cu consiliul
reprezentativ al părinților și cu autoritățile administrației publice
locale.
Art. 15. — Atribuțiile directorului din unitățile de învățământ
preuniversitar de artă sunt cele stipulate la art. 97 alin. (2) din
Legea nr. 1/2011 la care se adaugă atribuții specifice de
management și impresariat artistic stabilite de consiliul de
administrație.
Art. 16. — La nivelul fiecărei unități de învățământ/clase cu
program integrat de artă se constituie comisii tematice de
specialitate, ale căror atribuții și responsabilități sunt stabilite
prin regulamentul intern și ale căror activități sunt monitorizate
în dosare de evidență ce cuprind, după caz:
a) planuri de activitate anuale și semestriale;
b) rapoarte de activitate anuale și semestriale ale comisiei și
rapoarte individuale;
c) procese-verbale ale ședințelor de lucru;
d) alte materiale care le susțin activitatea.
CAPITOLUL IV
Admiterea și înscrierea elevilor
Art. 17. — (1) În învățământul preuniversitar de artă,
înscrierea elevilor se poate efectua numai pe baza testării
aptitudinilor specifice, în conformitate cu art. 42 alin. (3) lit. b)
din Legea nr. 1/2011, și nu este condiționată de domiciliul
părinților.
(2) Admiterea elevilor în unitățile de învățământ cu program
integrat sau suplimentar de artă se face, în funcție de an de
studiu și clasă, numai în urma unei selecții, prin:
a) testarea aptitudinilor specifice, în învățământul obligatoriu;
b) examene de diferență, în cazul transferului elevilor ce
provin din alte unități de învățământ și de la alte filiere și profiluri,
conform metodologiilor elaborate de Ministerul Educației,
Cercetării, Tineretului și Sportului;
c) probe de aptitudini, pentru admitere la liceu, conform
metodologiei privind admiterea în învățământul preuniversitar
de artă.

11

Art. 18. — Testarea, examinarea și verificarea aptitudinilor,
prin probe specifice, vizează:
a) pentru specializări în muzică: auzul muzical, simțul ritmic,
memoria muzicală;
b) pentru specializări în arte vizuale: percepția vizuală,
creativitatea;
c) pentru specializarea coregrafie: aptitudinile fizice, simțul
ritmic, muzicalitatea;
d) pentru specializarea arta actorului: aptitudinile de
comunicare verbală și nonverbală.
Art. 19. — Probele se evaluează de către comisii de
specialitate constituite din profesori calificați ai unității de
învățământ respective, numite prin decizie a conducătorului
unității de învățământ, cu avizul inspectoratului școlar.
Art. 20. — La probele de testare a aptitudinilor, la probele de
aptitudini pentru admiterea în liceu, precum și la examenele de
diferență la disciplinele practice de specialitate nu se admit
contestații.
CAPITOLUL V
Pregătirea de specialitate
Art. 21. — Pregătirea de specialitate se realizează prin
disciplinele teoretice și practice care fac parte din curriculumul
național și care asigură, în ansamblul lor, realizarea finalităților
educaționale și a standardelor de profesionalizare pentru fiecare
specializare.
Art. 22. — Disciplina considerată definitorie pentru
specializarea/profesionalizarea elevilor din învățământul
preuniversitar de artă se denumește, în termenii prezentului
regulament, disciplină principală de specialitate.
Art. 23. — Este denumită disciplină principală de specialitate:
A. pentru specializarea muzică:
a) secția instrumentală: disciplina instrument principal;
b) secția vocală: disciplina artă vocală interpretativă/canto
clasic; disciplina muzică de jazz — muzică ușoară;
c) secția teoretică: disciplina teorie — solfegiu — dicteu;
d) secția folclorică: disciplina instrument principal; disciplina
muzică vocală tradițională românească/canto popular;
B. pentru specializarea coregrafie: disciplina dans
clasic/dans contemporan;
C. pentru specializarea arta actorului: disciplina arta
actorului;
D. pentru specializările arte plastice, decorative, arte
ambientale, arhitectură, design, restaurare-conservare:
disciplina atelier de specialitate.
Art. 24. — Pregătirea la disciplinele de specialitate se
efectuează individual, pe grupe și pe clase, după cum urmează:
A. învățământ cu program integrat/suplimentar de muzică —
disciplinele: instrument principal, canto clasic/popular,
improvizație muzicală, acompaniament, pian complementar,
instrument secundar, corepetiție se predau individual; orele de
teoria muzicii, armonie, contrapunct, forme muzicale se
desfășoară pe grupe de 7—15 elevi, disciplina muzică de
cameră se normează cu 2—5 elevi pe oră, orele de cor și de
ansamblu orchestral se efectuează pe partide (grupe de
instrumente), iar ansamblul coral și orchestral pe voci și
ansamblu; disciplina istoria muzicii se predă pe clasă;
B. învățământ cu program integrat/suplimentar de arte
vizuale — disciplinele se predau pe grupe de 8—12 elevi;
disciplina istoria artei se predă pe clasă;

12

MONITORUL OFICIAL AL ROMÂNIEI, PARTEA I, Nr. 782/3.XI.2011

C. învățământ cu program integrat/suplimentar de coregrafie —
disciplinele repertoriu individual și pian complementar se predau
individual; disciplinele dans clasic, dans contemporan, dans
românesc, dans de caracter, repertoriu ansamblu, ritmică, duet
se predau pe grupe de 7—12 elevi; disciplina istoria baletului se
predă pe clasă;
D. învățământ cu program integrat de arta actorului —
disciplina inițiere vocală se predă individual; disciplinele arta
actorului, dicție, euritmie se predau pe grupe de 7—12 elevi;
disciplinele istoria teatrului și a artei spectacolului universal și
românesc, management artistic, elemente de estetică și teoria
spectacolului, artele spectacolului se predau pe clasă.
CAPITOLUL VI
Evaluarea elevilor la disciplinele de specialitate
Art. 25. — Evaluarea elevilor din învățământul preuniversitar
de artă se realizează în conformitate cu prevederile Legii
nr. 1/2011, cu metodologia Centrului Național de Evaluare și
Examinare, cu prevederile regulamentului de organizare și
funcționare a unităților de învățământ preuniversitar (ROFUIP)
și cu prevederile prezentului regulament.
Art. 26. — (1) În cadrul învățământului preuniversitar de artă,
la disciplina principală de specialitate, se organizează verificări
la sfârșitul fiecărui semestru și examene la sfârșitul fiecărui an
școlar. Excepție fac elevii din clasa I, cei din primul an de studiu
la instrument și muzică vocală, precum și elevii din clasele
terminale.
(2) Nota obținută la verificare nu are valoare de teză.
(3) Media anuală la obiectul principal de specialitate se
calculează astfel: nota obținută la examenul de sfârșit de an
adunată cu media semestrelor, la această disciplină, totul
împărțit la 2.
(4) La specializările arte plastice, arte decorative, arhitectură,
arte ambientale, design, restaurare-conservare se organizează
la sfârșitul fiecărui semestru la obiectul principal de specialitate
numai verificări.
Art. 27. — Comisiile pentru verificările și examenele anuale
la disciplinele principale de specialitate sunt formate din
profesori calificați ai unității de învățământ respective, sunt
numite prin decizie a conducătorului unității de învățământ, cu
avizul inspectoratului școlar județean/al municipiului București,
și au următoarea componență:
a) președintele comisiei — directorul unității de învățământ,
fără drept de notare;
b) vicepreședintele comisiei — responsabilul de catedră, fără
drept de notare;
c) 3 membri cu drept de notare: 2 profesori de specialitate,
din care unul este profesor al elevului, și al treilea de
specialitate înrudită sau de altă disciplină artistică.
Art. 28. — Elevii din învățământul preuniversitar de artă care
obțin la sfârșitul anului școlar la disciplina principală de
specialitate media sub 6,00 (șase) sunt considerați
necorespunzători și sunt îndrumați să își continue studiile într-un
alt profil sau, la cerere, într-o altă specializare, astfel:
a) în cazul schimbării specializării, aceasta se poate realiza
numai cu aprobarea consiliului de administrație, o singură dată
pe parcursul unui ciclu de învățământ și pe baza unei evaluări
preliminare;
b) în cazul schimbării profilului, se aplică prevederile
R.O.F.U.I.P. referitoare la transferul elevilor; la cerere, se pot
elibera acte doveditoare privind performanțele școlare la

disciplinele de specialitate obținute pe perioada școlarizării în
profilul artistic.
Art. 29. — Elevii din învățământul preuniversitar de artă care
nu promovează anul școlar la disciplina principală de
specialitate sunt considerați necorespunzători și sunt îndrumați
să își continue studiile într-un alt profil.
CAPITOLUL VII
Activitatea artistică a elevilor în spațiul public
Art. 30. — Prin activitate artistică în spațiul public se înțelege,
în contextul prezentului regulament, organizarea și realizarea
de către elevi sau cu elevi de concerte, festivaluri și spectacole,
pentru toate genurile artistice, cu scop cultural, educativ și de
divertisment, concursuri cu formațiile artistice proprii ale școlii
sau în colaborare cu alți artiști, organizarea și realizarea, în
studioul propriu, al școlii, sau în colaborare cu alți parteneri, de
înregistrări audio și/sau video necesare manifestărilor proprii
și/sau cu diferiți parteneri, manifestări expoziționale publice de
grup sau personale.
Art. 31. — La nivelul fiecărei unități de învățământ de
artă/clase cu program de artă se constituie, în conformitate cu
prevederile art. 16, o comisie de supraveghere și îndrumare a
activității artistice a elevilor în spațiul public, alcătuită din
directorul unității de învățământ și responsabilii catedrelor de
specialitate și denumită, în termenii prezentului regulament,
consiliu artistic.
Art. 32. — Atribuțiile, responsabilitățile și activitățile consiliului
artistic sunt stabilite prin regulamentul intern, în concordanță cu
activitățile desfășurate în conformitate cu prevederile art. 30.
Art. 33. — Pe perioada școlarizării, orice activitate artistică a
elevilor în public care reprezintă unitatea școlară respectivă se
realizează numai cu avizul consiliului artistic.
Art. 34. — Nerespectarea prevederilor art. 33 se consideră
abatere disciplinară și atrage sancțiuni, în conformitate cu
prevederile regulamentului intern al unității de învățământ.
Art. 35. — Activitatea artistică în spațiul public este
considerată activitate de perfecționare pentru cadrele didactice
și este parte integrantă a pregătirii de specialitate pentru elevi.
Art. 36. — Unitățile de învățământ preuniversitar cu program
integrat și/sau suplimentar de artă pot realiza, în condițiile legii,
venituri proprii prin organizarea sau participarea la manifestări
cultural-artistice.
Art. 37. — Conducerile unităților de învățământ,
administrațiile publice locale și Ministerul Educației, Cercetării,
Tineretului și Sportului sprijină desfășurarea activităților artistice
ale elevilor în spațiul public atât în țară, cât și în străinătate.
Art. 38. — Pentru încurajarea activității artistice de
performanță, Ministerul Educației, Cercetării, Tineretului și
Sportului, Ministerul Culturii și Patrimoniului Național, alte
ministere și instituții interesate organizează tabere de creație
artistică, festivaluri și spectacole pentru toate genurile artistice,
expoziții naționale și internaționale, acordă burse și alte forme
de sprijin material.
CAPITOLUL VIII
Dispoziții finale
Art. 39. — La nivelul fiecărei unități școlare se elaborează
regulamentul intern al respectivei unități, în concordanță cu
legislația în vigoare.
Art. 40. — Prezentul regulament completează prevederile
ROFUIP.

MONITORUL OFICIAL AL ROMÂNIEI, PARTEA I, Nr. 782/3.XI.2011

13

MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind aprobarea Regulamentului de organizare și funcționare a învățământului preuniversitar
alternativ
În conformitate cu Hotărârea Guvernului nr. 536/2011 privind organizarea și funcționarea Ministerului Educației, Cercetării,
Tineretului și Sportului,
în temeiul art. 59 alin. (1) din Legea educației naționale nr. 1/2011,
ministrul educației, cercetării, tineretului și sportului emite prezentul ordin.
Art. 1. — Se aprobă Regulamentul de organizare și
funcționare a învățământului preuniversitar alternativ, prevăzut
în anexa care face parte integrantă din prezentul ordin.
Art. 2. — La data intrării în vigoare a prezentului ordin, orice
dispoziție contrară se abrogă.
Art. 3. — Direcția generală educație și învățare pe tot
parcursul vieții, Direcția generală management, resurse umane

și rețea școlară, Direcția generală învățământ în limbile
minorităților, relația cu Parlamentul și partenerii sociali,
inspectoratele școlare județene/al municipiului București și
unitățile de învățământ duc la îndeplinire prevederile prezentului
ordin.
Art. 4. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București, 7 octombrie 2011.
Nr. 5.571.
ANEXĂ

REGULAMENT

de organizare și funcționare a învățământului preuniversitar alternativ
CAPITOLUL I
Dispoziții generale
Art. 1. — Prezentul regulament definește locul și rolul
alternativelor educaționale în sistemul de învățământ din
România și stabilește cadrul juridic și instituțional necesar
promovării și dezvoltării pluralismului educațional românesc.
Art. 2. — (1) În învățământul preuniversitar sunt recunoscute
următoarele alternative educaționale: Freinet, Montessori,
pedagogia curativă, Planul Jena, Step by Step, Waldorf.
(2) În condițiile legii, cu respectarea prevederilor prezentului
regulament, se pot organiza și pot funcționa alternative
educaționale, altele decât cele menționate la alin. (1).
(3) Învățământul preuniversitar alternativ autorizat/acreditat
se integrează în sistemul național de învățământ și își
desfășoară activitatea în baza regulamentelor proprii ale
alternativelor educaționale, avizate de Comisia Națională pentru
Alternative Educaționale (C.N.A.E.) și aprobate de Ministerul
Educației, Cercetării, Tineretului și Sportului (M.E.C.T.S.).
(4) Oferta educațională a alternativelor educaționale respectă
cerințele de tratare diferențiată a copiilor și tinerilor. Pluralismul
educațional promovează libertatea de opțiune a beneficiarilor
primari și secundari ai educației.
(5) M.E.C.T.S. susține extinderea și integrarea
învățământului preuniversitar alternativ în sistemul național de
învățământ, cu respectarea autonomiei organizatorice și
funcționale a acestuia, în conformitate cu specificul fiecărei
alternative educaționale.
Art. 3. — Învățământul preuniversitar alternativ se
organizează cu grupe/clase/structuri/unități de învățământ
alternativ, de stat sau particulare.

Art. 4. — Alternativele educaționale recunosc și respectă
principiile care guvernează învățământul preuniversitar, așa cum
sunt ele formulate la art. 3 din Legea educației naționale
nr. 1/2011.
Art. 5. — În învățământul preuniversitar alternativ sunt
interzise activitățile care încalcă normele de moralitate și orice
activități care pot pune în pericol sănătatea și integritatea fizică
sau psihică a copiilor și a tinerilor, respectiv a personalului
didactic, didactic auxiliar și nedidactic, precum și activitățile de
natură politică și prozelitismul religios.
Art. 6. — Unitățile de învățământ preuniversitar alternativ
particular sunt unități libere, deschise, autonome, din punct de
vedere atât organizatoric, cât și economico-financiar, având
drept fundament proprietatea privată, garantată de Constituția
României, republicată.
Art. 7. — Unitățile de învățământ preuniversitar alternativ
particular sunt organizate și funcționează pe principiul nonprofit.
Art. 8. — Învățământul preuniversitar alternativ se
desfășoară în limba română. În condițiile legii, se pot organiza
grupe/clase/structuri de învățământ preuniversitar alternativ în
limbile minorităților sau în limbi de circulație internațională.
CAPITOLUL II
Înființarea grupelor/claselor/structurilor/unităților de
învățământ preuniversitar alternativ
Art. 9. — Inițiativa înființării grupelor/claselor/
structurilor/unităților de învățământ preuniversitar alternativ se
concretizează prin depunerea de către unitatea școlară și/sau
de către organizația interesată a documentației necesare
autorizării, potrivit legislației în vigoare. Documentația este
însoțită de avizul C.N.A.E., care certifică respectarea de către

14

MONITORUL OFICIAL AL ROMÂNIEI, PARTEA I, Nr. 782/3.XI.2011

inițiator a condițiilor necesare pentru funcționarea ca alternativă
educațională.
Art. 10. — Unitățile de învățământ preuniversitar alternativ
de stat și particulare, precum și grupele/clasele/structurile
integrate în unități de stat sau particulare se supun acreditării,
conform legii.
Art. 11. — Unitățile de învățământ preuniversitar alternativ
dobândesc personalitate juridică în urma acreditării, în
conformitate cu legislația în vigoare.
Art. 12. — Înființarea de grupe/clase/structuri de învățământ
alternativ în cadrul unităților de învățământ preuniversitar se
realizează cu parcurgerea următoarelor etape:
a) exprimarea în scris a opțiunii părinților/tutorilor legal
instituiți;
b) asigurarea cadrelor didactice abilitate pentru alternativa
educațională solicitată, a căror formare este recunoscută de
către asociațiile/fundațiile/federațiile/centrele/planurile care
gestionează pluralismul educațional la nivel național;
c) avizul consiliului de administrație al unității de învățământ;
d) avizul C.N.A.E.;
e) aprobarea grupei/clasei/structurii de către consiliul de
administrație al inspectoratelor școlare, prin cuprinderea
acestora în proiectul planului de școlarizare pentru învățământul
preuniversitar.
Art. 13. — Unitatea școlară și/sau organizația interesată
asigură, la înființarea grupelor/claselor/structurilor/unităților de
învățământ alternativ, dotarea minimă specifică, prevăzută în
regulamentul de organizare și funcționare a fiecărei alternative
educaționale.
CAPITOLUL III
Rețeaua școlară
Art. 14. — Rețeaua școlară de învățământ preuniversitar
alternativ cuprinde totalitatea unităților de învățământ alternativ
de stat și particulare, grupele, clasele, structurile integrate în
unități școlare de stat și particulare, acreditate sau autorizate
provizoriu.
Art. 15. — Învățământul preuniversitar alternativ de stat și
particular este organizat pe niveluri, în concordanță cu
particularitățile de vârstă și individuale ale beneficiarilor primari,
asigurându-se caracterul deschis al sistemului de învățământ,
dar și diferențierea specifică, în conformitate cu regulamentul
de organizare și funcționare a fiecărei alternative educaționale.
Art. 16. — Unitatea școlară și/sau organizația interesată
solicită, la înființarea claselor/structurilor/unităților de învățământ
alternativ liceal, funcționarea acestora în filierele și profilurile
prevăzute la art. 31 alin. (1) din Legea nr. 1/2011.
Art. 17. — Asociațiile/fundațiile/federațiile/centrele/planurile
care gestionează pluralismul educațional la nivel național
împreună cu unitățile de învățământ preuniversitar alternativ de
stat și particulare și autoritățile administrației publice locale pot
înființa consorții școlare, conform legislației în vigoare.
CAPITOLUL IV
Autonomia organizatorică și funcțională
Art. 18. — Grupele/clasele/structurile/unitățile de învățământ
preuniversitar alternativ dispun de autonomie organizatorică și
funcțională, în conformitate cu prevederile regulamentului
fiecărei alternative educaționale, avizat de C.N.A.E. și aprobat
de M.E.C.T.S.
Art. 19. — (1) Planurile-cadru și programele școlare sunt
elaborate, în proiect, de reprezentanții alternativelor
educaționale, sunt avizate de C.N.A.E./Institutul de Științe ale
Educației (I.Ș.E.)/instituțiile responsabile pentru elaborarea
curriculumului național și sunt aprobate de M.E.C.T.S.

(2) Grupele/clasele/structurile/unitățile de învățământ
alternativ pot utiliza curriculumul național, cu avizul C.N.A.E și
aprobarea M.E.C.T.S.
Art. 20. — (1) Agenția Română de Asigurare a Calității în
Învățământul Preuniversitar (A.R.A.C.I.P.), la propunerea
C.N.A.E., formează experți în evaluarea externă a alternativelor
educaționale, care participă la autorizarea/acreditarea/
evaluarea învățământului preuniversitar alternativ de stat și
particular.
(2) Metodologia de autorizare, acreditare și evaluare
periodică a unităților de învățământ preuniversitar alternativ este
elaborată de A.R.A.C.I.P., avizată de C.N.A.E. și aprobată de
M.E.C.T.S., prin ordin al ministrului educației, cercetării,
tineretului și sportului.
CAPITOLUL V
Autonomia economico-financiară a unităților de
învățământ preuniversitar alternativ particulare.
Caracterul nonprofit al activității
Art. 21. — (1) Statul asigură finanțarea de bază pentru toți
preșcolarii și pentru toți elevii din învățământul alternativ
preprimar, primar, gimnazial, profesional și liceal de stat și
particular acreditat. Finanțarea de bază se face în limitele
costului standard per elev/preșcolar, conform metodologiei
elaborate de M.E.C.T.S.
(2) Finanțarea complementară și finanțarea suplimentară a
unităților de învățământ preuniversitar alternativ se asigură
conform Legii nr. 1/2011.
(3) Finanțarea de bază și finanțarea complementară se
realizează pe baza contractului de management, încheiat
conform prevederilor art. 106 din Legea nr. 1/2011.
(4) În învățământul preuniversitar alternativ particular, taxele
de școlarizare se stabilesc de consiliul de administrație al
fiecărei unități de învățământ, în condițiile legii.
Art. 22. — Consiliul de administrație al unităților de
învățământ preuniversitar alternativ particulare, cu consultarea
persoanei juridice fondatoare, stabilește anual bugetul de
venituri și cheltuieli pentru a asigura funcționarea unității școlare,
în conformitate cu prevederile legale.
Art. 23. — Pentru finanțarea învățământului preuniversitar
alternativ particular, furnizorul de educație poate derula și alte
activități aducătoare de venituri, în condițiile legii și în
conformitate cu prevederile statutului asociațiilor/fundațiilor/
federațiilor/centrelor/planurilor care gestionează pluralismul
educațional.
Art. 24. — Consiliile județene/consiliile locale pot aloca, prin
hotărâri proprii, fonduri în vederea finanțării organizațiilor
neguvernamentale care sunt declarate de utilitate publică și care
organizează activitate în cadrul unităților de învățământ
preuniversitar alternativ particulare.
Art. 25. — Unitățile de învățământ preuniversitar alternativ
particulare acreditate sunt sprijinite de către stat, în condițiile
prevăzute la art. 60 alin. (5) din Legea nr. 1/2011.
Art. 26. — Documentele specifice managementului
economico-financiar al unității de învățământ preuniversitar
alternativ particulare reflectă politicile proprii, iar implementarea
lor se face potrivit prevederilor legale și în conformitate cu
hotărârile consiliului de administrație, în vederea asigurării
autonomiei unității de învățământ și a garantării asigurării calității
în educație.
Art. 27. — Desființarea, dizolvarea sau lichidarea unităților
de învățământ preuniversitar alternativ particulare se face în
condițiile legii sau din inițiativa consiliului de administrație al
unității de învățământ alternativ. În caz de desființare, dizolvare
sau lichidare, patrimoniul inițial revine fondatorului, iar
patrimoniul realizat în exclusivitate prin activitatea unității de
învățământ (dobândit în timpul funcționării provizorii, respectiv

MONITORUL OFICIAL AL ROMÂNIEI, PARTEA I, Nr. 782/3.XI.2011
după acreditare) va fi transferat unei unități de învățământ de
același profil/specializare, particulară sau de stat, conform
hotărârii consiliului de administrație al unității de învățământ
alternativ.
CAPITOLUL VI
Managementul unităților de învățământ
Art. 28. — Conducerea unității de învățământ preuniversitar
alternativ de stat și particulare se exercită conform prevederilor
Metodologiei de organizare și funcționare a consiliului de
administrație al unităților de învățământ preuniversitar cu
personalitate juridică și ale Regulamentului de organizare și
funcționare a unităților de învățământ preuniversitar
(R.O.F.U.I.P.) și cu respectarea elementelor specifice fiecărei
alternative educaționale.
Art. 29. — În unitățile de învățământ de stat în care
funcționează clase/grupe de învățământ preuniversitar
alternativ, acestea sunt reprezentate, proporțional cu numărul
de preșcolari/elevi, în consiliul de administrație al unității de
învățământ.
Art. 30. — (1) În învățământul preuniversitar alternativ
particular, componența consiliului de administrație include
reprezentanți ai fondatorilor. Conducerea consiliului de
administrație este asigurată de persoana desemnată de
fondatori.
(2) Directorii unităților de învățământ preuniversitar alternativ
particulare sunt numiți de conducerea persoanei juridice
fondatoare, cu respectarea criteriilor de competență. Actul de
numire se aduce la cunoștința inspectoratului școlar pe raza
căruia își desfășoară activitatea unitatea respectivă.
CAPITOLUL VII
Beneficiari primari ai învățământului preuniversitar
Art. 31. — Transferul preșcolarilor/elevilor în și din
învățământul preuniversitar alternativ de stat și particular se
realizează cu respectarea prevederilor R.O.F.U.I.P.
Art. 32. — La constituirea formațiunilor de studiu se ține cont
de specificul alternativelor educaționale, conform prevederilor
regulamentului de organizare și funcționare a fiecărei alternative
educaționale, cu respectarea prevederilor legale.
Art. 33. — (1) Unitățile de învățământ preuniversitar alternativ
de stat și particulare au obligația să încheie cu părinții, în
momentul înscrierii copiilor/elevilor, un contract educațional.
(2) Nerespectarea prevederilor contractului educațional-tip
de către unitatea de învățământ este sancționată de
inspectoratul școlar, în conformitate cu prevederile legale în
vigoare.
Art. 34. — În elaborarea programelor școlare pentru
disciplinele/domeniile de studiu, respectiv modulele de pregătire
opționale, sunt consultate și structurile asociative ale părinților,
precum și ale reprezentanților comunității locale și, după caz,
ale operatorilor economici.
Art. 35. — Evaluarea elevilor din învățământul preuniversitar
alternativ se face în conformitate cu prevederile regulamentului
de organizare și funcționare a alternativei educaționale, cu
respectarea prevederilor legale.
CAPITOLUL VIII
Recrutarea/Selecția/Formarea continuă a personalului din
învățământul preuniversitar alternativ
Art. 36. — Cadrele didactice care solicită ocuparea unui post
în învățământul preuniversitar alternativ trebuie să facă dovada
formării prin programe, cursuri, stagii de pregătire/perfecționare
organizate în țară și/sau în străinătate în domeniul pedagogiei
alternativei educaționale, iar încadrarea acestora se face în

15

baza unui regulament avizat de C.N.A.E. și aprobat de
M.E.C.T.S.
Art. 37. — Personalul didactic din învățământul preuniversitar
alternativ are obligația de a participa la programe de formare
continuă, în conformitate cu specificul alternativelor
educaționale și cu reglementările în vigoare.
CAPITOLUL IX
Evaluarea unităților de învățământ preuniversitar
alternativ
Art. 38. — Unitățile de învățământ preuniversitar alternativ
de stat și particulare sunt îndrumate, controlate și evaluate de
către inspectoratele școlare și M.E.C.T.S., în baza
Regulamentului de inspecție a unităților de învățământ
preuniversitar, în prezența unor observatori stabiliți de C.N.A.E.,
cu respectarea prevederilor regulamentului de organizare și
funcționare a fiecărei alternative educaționale.
Art. 39. — Dacă nu obțin acreditarea în termenul legal,
grupele/clasele de învățământ preuniversitar alternativ care
funcționează în unități de învățământ preuniversitar de stat sau
particulare pierd dreptul de a funcționa.
Art. 40. — (1) Evaluarea calității învățământului
preuniversitar alternativ constă în examinarea multicriterială a
măsurii în care o alternativă educațională și programele acesteia
îndeplinesc standardele naționale și standardele de referință.
(2) Standardele naționale și standardele de referință sunt
adaptate la specificul alternativelor educaționale, conform
metodologiei prevăzute la art. 20 alin. (2).
Art. 41. — În cazul grupelor/claselor/structurilor de
învățământ preuniversitar alternativ care funcționează într-o
unitate de învățământ tradițional, din comisia de evaluare și de
asigurare a calității fac parte în mod obligatoriu și 1—2 cadre
didactice care reprezintă alternativa/alternativele educaționale,
în funcție de ponderea lor în școală.
Art. 42. — Beneficiarii primari din grupele/clasele/
structurile/unitățile cu învățământ preuniversitar alternativ care
își încetează activitatea se transferă la alte unități de învățământ
preuniversitar de stat sau particulare, în conformitate cu
reglementările în vigoare.
CAPITOLUL X
Documente școlare și recunoașterea studiilor în
învățământul preuniversitar alternativ
Art. 43. — (1) Studiile efectuate de către preșcolari/elevi în
grupe/clase/structuri/unități de învățământ preuniversitar
alternativ care funcționează legal sunt recunoscute.
(2) Preșcolarii/Elevii din grupele/clasele/structurile/unitățile
de învățământ preuniversitar alternativ au dreptul să se transfere
în condițiile prevăzute de R.O.F.U.I.P.
(3) Elevii din învățământul preuniversitar alternativ au
obligația de a participa la examenele și evaluările naționale.
Art. 44. — Unitățile de învățământ preuniversitar alternativ
de stat și particulare procură, dețin și folosesc sigilii, conform
reglementărilor stabilite prin ordin al ministrului educației,
cercetării, tineretului și sportului.
Art. 45. — (1) Regimul actelor de studii elaborate de unitățile
de învățământ preuniversitar alternativ de stat și particulare este
identic cu cel al unităților din sistemul național de învățământ, cu
respectarea unor prevederi specifice, conținute în regulamentul
de organizare și funcționare a fiecărei alternative educaționale.
(2) Actele de studii se procură, se completează și se
eliberează de unitățile de învățământ preuniversitar alternativ,
iar evidența acestora se ține în conformitate cu prevederile
Regulamentului privind regimul actelor de studii și al
documentelor școlare gestionate de unitățile de învățământ
preuniversitar.

16

MONITORUL OFICIAL AL ROMÂNIEI, PARTEA I, Nr. 782/3.XI.2011
CAPITOLUL XI
Dispoziții tranzitorii și finale

Art. 46. — Asociațiile/Fundațiile/Federațiile/Centrele/Planurile
care gestionează pluralismul educațional la nivel național pot
încheia acorduri, convenții de colaborare și parteneriate cu
M.E.C.T.S.
Art. 47. — Asociațiile/Fundațiile/Federațiile/Centrele/Planurile
care gestionează pluralismul educațional la nivel național pot
dezvolta relații, parteneriate, proiecte cu instituții, asociații și alte
organisme legal constituite, interne și internaționale, direct sau
prin intermediul C.N.A.E.

Gabriel S. Popa

Art. 48. — Activitatea din învățământul preuniversitar
alternativ este coordonată de C.N.A.E., în structură tripartită
(reprezentanți ai M.E.C.T.S./inspectoratului școlar, ai
asociațiilor/fundațiilor/federațiilor/centrelor/planurilor,
ai
I.S.E./mediului academic), care își desfășoară activitatea în
baza unui regulament de organizare și funcționare aprobat de
secretarul de stat care coordonează activitatea din învățământul
preuniversitar.
Art. 49. — Pentru toate situațiile care privesc activitatea din
învățământul alternativ preuniversitar de stat și particular și
pentru care prezentul regulament nu conține reglementări
specifice se aplică prevederile R.O.F.U.I.P.

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 782/3.XI.2011 conține 16 pagini.

Prețul: 3,20 lei

&JUYDGY|527430]
ISSN 1453—4495

