Anul 179 (XXIII) — Nr. 866

PARTEA I

LEGI, DECRETE, HOTĂRÂRI ȘI ALTE ACTE

Joi, 8 decembrie 2011

SUMAR

Nr.

248.

913.

250.

915.

251.

916.

255.

920.

Pagina
LEGI ȘI DECRETE
— Lege pentru modificarea și completarea Legii
nr. 540/2002 privind casele de ajutor reciproc ale
pensionarilor ..............................................................
— Decret privind promulgarea Legii pentru modificarea
și completarea Legii nr. 540/2002 privind casele de
ajutor reciproc ale pensionarilor ................................

2

— Lege pentru modificarea anexei nr. 1 la Ordonanța
Guvernului nr. 26/1994 privind drepturile de hrană, în
timp de pace, ale personalului din sectorul de apărare
națională, ordine publică și siguranță națională ........

Nr.

3

— Decret privind promulgarea Legii pentru modificarea
anexei nr. 1 la Ordonanța Guvernului nr. 26/1994
privind drepturile de hrană, în timp de pace, ale
personalului din sectorul de apărare națională, ordine
publică și siguranță națională ....................................

257.

2
922.

892.

3

— Lege pentru modificarea Ordonanței de urgență a
Guvernului nr. 51/2008 privind ajutorul public judiciar în
materie civilă ..............................................................

4

— Decret privind promulgarea Legii pentru modificarea
Ordonanței de urgență a Guvernului nr. 51/2008
privind ajutorul public judiciar în materie civilă ..........

4

— Lege pentru modificarea Legii nr. 16/2000 privind
înființarea, organizarea și funcționarea Consiliului
Național al Persoanelor Vârstnice ..............................
— Decret privind promulgarea Legii pentru modificarea
Legii nr. 16/2000 privind înființarea, organizarea și
funcționarea Consiliului Național al Persoanelor
Vârstnice ....................................................................

Pagina
— Lege privind transmiterea unor terenuri din
domeniul privat al statului și din administrarea Stațiunii
de Cercetare-Dezvoltare Agricolă Brăila în domeniul
privat al comunei Chiscani și în administrarea
Consiliului Local al Comunei Chiscani, județul Brăila

6

— Decret pentru promulgarea Legii privind
transmiterea unor terenuri din domeniul privat al
statului și din administrarea Stațiunii de CercetareDezvoltare Agricolă Brăila în domeniul privat al
comunei Chiscani și în administrarea Consiliului Local
al Comunei Chiscani, județul Brăila............................

7

— Decret pentru supunerea spre ratificare
Parlamentului a Deciziei Consiliului European
2011/199/UE din 25 martie 2011 de modificare a
articolului 136 din Tratatul privind funcționarea Uniunii
Europene cu privire la un mecanism de stabilitate
pentru statele membre a căror monedă este euro ....

7

HOTĂRÂRI ALE SENATULUI
55.

56.
5

— Hotărâre cu privire la Cartea verde a Comisiei
Europene intitulată ăConsolidarea încrederii reciproce
în spațiul judiciar european — o Carte verde privind
aplicarea legislației UE referitoare la detenție în cadrul
justiției penale” — COM (2011) 327 final....................

8–11

— Hotărâre cu privire la propunerea de regulament al
Parlamentului European și al Consiliului privind Fondul
de coeziune și de abrogare a Regulamentului (CE)
nr. 1.084/2006 — COM (2011) 612 final ....................

12

HOTĂRÂRI ALE GUVERNULUI ROMÂNIEI
5

1.204. — Hotărâre privind aprobarea Regulamentului de
organizare și funcționare a Autorității Metropolitane de
Transport București ....................................................

13–16

2

MONITORUL OFICIAL AL ROMÂNIEI, PARTEA I, Nr. 866/8.XII.2011

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru modificarea și completarea Legii nr. 540/2002 privind casele de ajutor reciproc
ale pensionarilor
Parlamentul României adoptă prezenta lege.
Art. I. — Legea nr. 540/2002 privind casele de ajutor reciproc
ale pensionarilor, publicată în Monitorul Oficial al României,
Partea I, nr. 723 din 3 octombrie 2002, se modifică și se
completează după cum urmează:
1. Articolul 2 se modifică și va avea următorul cuprins:
ăArt. 2. — Înființarea, organizarea și funcționarea caselor de
ajutor reciproc ale pensionarilor se realizează în baza
prevederilor referitoare la asociații din Ordonanța Guvernului
nr. 26/2000 cu privire la asociații și fundații, aprobată cu
modificări și completări prin Legea nr. 246/2005, cu modificările
și completările ulterioare.”
2. Articolul 7 se modifică și va avea următorul cuprins:
ăArt. 7. — Casele de ajutor reciproc ale pensionarilor au ca
scop principal sprijinirea membrilor lor prin acordarea de
împrumuturi rambursabile, ajutoare nerambursabile și ajutoare
pentru acoperirea unor cheltuieli cu înmormântarea foștilor
membri, precum și prin prestarea serviciilor accesibile tuturor
membrilor săi.”
3. La articolul 8, literele a)—c) se modifică și vor avea
următorul cuprins:
ăa) organizarea de activități culturale, artistice, turistice și de
agrement, folosind mijloace de transport proprii sau închiriate;

b) prestarea de servicii, contra unor tarife reduse, pentru
membrii caselor de ajutor reciproc ale pensionarilor și membrii
de familie aflați în întreținerea acestora, folosind munca unor
pensionari, membri ai casei respective;
c) organizarea de magazine pentru desfacerea de produse
alimentare la prețuri de achiziție, administrarea de case de
odihnă și tratament, organizarea de ateliere pentru repararea
de diverse obiecte electrocasnice, îmbrăcăminte, încălțăminte,
tâmplărie și altele;”.
4. La articolul 8, după litera e) se introduce o nouă literă,
litera f), cu următorul cuprins:
ăf) prestarea unor servicii medicale contra unor tarife reduse
care să acopere cheltuielile materiale și salariile personalului
specializat, în cadrul cabinetelor medicale și stomatologice
individuale care funcționează potrivit legilor în vigoare.”
Art. II. — Legea nr. 540/2002 privind casele de ajutor
reciproc ale pensionarilor, publicată în Monitorul Oficial al
României, Partea I, nr. 723 din 3 octombrie 2002, cu modificările
și completările aduse prin prezenta lege, se va republica în
Monitorul Oficial al României, Partea I, dându-se textelor o nouă
numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 5 decembrie 2011.
Nr. 248.
PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 540/2002 privind casele de ajutor reciproc
ale pensionarilor
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru modificarea și completarea Legii
nr. 540/2002 privind casele de ajutor reciproc ale pensionarilor și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 2 decembrie 2011.
Nr. 913.

MONITORUL OFICIAL AL ROMÂNIEI, PARTEA I, Nr. 866/8.XII.2011
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru modificarea anexei nr. 1 la Ordonanța Guvernului
nr. 26/1994 privind drepturile de hrană, în timp de pace,
ale personalului din sectorul de apărare națională,
ordine publică și siguranță națională
Parlamentul României adoptă prezenta lege.
Articol unic. — Punctul I ăNorme de hrană comune” al anexei nr. 1 ăNorme
de hrană ale personalului din sectorul de apărare națională, ordine publică și
siguranță națională, în timp de pace” la Ordonanța Guvernului nr. 26/1994 privind
drepturile de hrană, în timp de pace, ale personalului din sectorul de apărare
națională, ordine publică și siguranță națională, republicată în Monitorul Oficial al
României, Partea I, nr. 144 din 9 aprilie 1998, cu modificările și completările
ulterioare, se modifică după cum urmează:
1. Norma de hrană nr. 8 va avea următorul cuprins:
ăNorma de hrană nr. 8
4.462 calorii om/zi”.
2. Norma de hrană nr. 13 se abrogă.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 5 decembrie 2011.
Nr. 250.

PREȘEDINTELE ROMÂNIEI

DECRET
privind promulgarea Legii pentru modificarea anexei nr. 1
la Ordonanța Guvernului nr. 26/1994 privind drepturile
de hrană, în timp de pace, ale personalului din sectorul
de apărare națională, ordine publică și siguranță națională
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru modificarea anexei nr. 1 la
Ordonanța Guvernului nr. 26/1994 privind drepturile de hrană, în timp de pace, ale
personalului din sectorul de apărare națională, ordine publică și siguranță națională
și se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 2 decembrie 2011.
Nr. 915.

3

4

MONITORUL OFICIAL AL ROMÂNIEI, PARTEA I, Nr. 866/8.XII.2011
PARLAMENTUL ROMÂNIEI

C A M E R A D E P U TA Ț I L O R

S E N AT U L

LEGE
pentru modificarea Ordonanței de urgență a Guvernului nr. 51/2008
privind ajutorul public judiciar în materie civilă
Parlamentul României adoptă prezenta lege.
Articol unic. — Ordonanța de urgență a Guvernului
nr. 51/2008 privind ajutorul public judiciar în materie civilă,
publicată în Monitorul Oficial al României, Partea I, nr. 327 din
25 aprilie 2008, aprobată cu modificări și completări prin Legea
nr. 193/2008, se modifică după cum urmează:
1. Articolul 7 va avea următorul cuprins:
ăArt. 7. — Ajutorul public judiciar se poate acorda, separat
sau cumulat, în oricare dintre formele prevăzute la art. 6.
Valoarea ajutorului public judiciar acordat, separat sau cumulat,
în oricare dintre formele prevăzute la art. 6 lit. a)—c), nu poate
depăși, în cursul unei perioade de un an, suma maximă
echivalentă cu 10 salarii minime brute pe țară la nivelul anului în
care a fost formulată cererea de acordare.”

2. La articolul 8, alineatele (1) și (2) vor avea următorul
cuprins:
ăArt. 8. — (1) Beneficiază de ajutor public judiciar în formele
prevăzute la art. 6 persoanele al căror venit mediu net lunar pe
membru de familie, în ultimele două luni anterioare formulării
cererii, se situează sub nivelul de 300 lei. În acest caz, sumele
care constituie ajutor public judiciar se avansează în întregime
de către stat.
(2) Dacă venitul mediu net lunar pe membru de familie, în
ultimele două luni anterioare formulării cererii, se situează sub
nivelul de 600 lei, sumele de bani care constituie ajutor public
judiciar se avansează de către stat în proporție de 50%.”
3. Articolul 501 va avea următorul cuprins:
ăArt. 501. — Sumele reprezentând limitele de venit și limita
maximă ce se poate acorda ca ajutor public judiciar, prevăzute
la art. 7 și, respectiv, art. 8 alin. (1) și (2), se pot modifica prin
hotărâre a Guvernului.”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 5 decembrie 2011.
Nr. 251.

PREȘEDINTELE ROMÂNIEI

DECRET
privind promulgarea Legii pentru modificarea Ordonanței
de urgență a Guvernului nr. 51/2008 privind ajutorul public
judiciar în materie civilă
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru modificarea Ordonanței de
urgență a Guvernului nr. 51/2008 privind ajutorul public judiciar în materie civilă și
se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 2 decembrie 2011.
Nr. 916.

5

MONITORUL OFICIAL AL ROMÂNIEI, PARTEA I, Nr. 866/8.XII.2011
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru modificarea Legii nr. 16/2000 privind înființarea, organizarea și funcționarea
Consiliului Național al Persoanelor Vârstnice
Parlamentul României adoptă prezenta lege.
Articol unic. — Legea nr. 16/2000 privind înființarea,
organizarea și funcționarea Consiliului Național al Persoanelor
Vârstnice, republicată în Monitorul Oficial al României, Partea I,
nr. 304 din 8 mai 2009, cu modificările și completările ulterioare,
se modifică după cum urmează:
1. La articolul 4, litera i) va avea următorul cuprins:
ăi) informează semestrial și ori de câte ori este nevoie pe
Președintele României, pe primul-ministru, conducerile
organelor administrației publice centrale cu atribuții în domeniul
protecției sociale, prefecții și primarii, precum și conducerile
celor două Camere ale Parlamentului în legătură cu aspecte ce
privesc riscurile și situația de criză în care se găsesc unele
persoane vârstnice;”.

2. Articolul 13 va avea următorul cuprins:
ăArt. 13. — Membrii comisiei permanente a Consiliului
Național al Persoanelor Vârstnice reprezintă persoanele
prevăzute la art. 5 lit. b) și c), astfel încât organizațiile centrale
reprezentative ale pensionarilor să aibă în mod obligatoriu câte
un reprezentant.”
3. La articolul 19, alineatul (2) va avea următorul cuprins:
ă(2) Comisia permanentă asigură conducerea Consiliului
Național al Persoanelor Vârstnice în intervalul dintre ședințele
plenului și adoptă hotărâri cu majoritate calificată de voturi,
urmând ca acestea să fie ratificate ulterior de către plen.”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 5 decembrie 2011.
Nr. 255.

PREȘEDINTELE ROMÂNIEI

DECRET
privind promulgarea Legii pentru modificarea Legii nr. 16/2000
privind înființarea, organizarea și funcționarea Consiliului
Național al Persoanelor Vârstnice
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru modificarea Legii nr. 16/2000
privind înființarea, organizarea și funcționarea Consiliului Național al Persoanelor
Vârstnice și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
București, 2 decembrie 2011.
Nr. 920.

6

MONITORUL OFICIAL AL ROMÂNIEI, PARTEA I, Nr. 866/8.XII.2011
PARLAMENTUL ROMÂNIEI

C A M E R A D E P U TA Ț I L O R

S E N AT U L

LEGE
privind transmiterea unor terenuri din domeniul privat al statului și din administrarea
Stațiunii de Cercetare-Dezvoltare Agricolă Brăila în domeniul privat al comunei Chiscani
și în administrarea Consiliului Local al Comunei Chiscani, județul Brăila
Parlamentul României adoptă prezenta lege.
Art. 1. — (1) Prin derogare de la dispozițiile art. 31 alin. (2)
din Legea nr. 45/2009 privind organizarea și funcționarea
Academiei de Științe Agricole și Silvice ăGheorghe IonescuȘișești” și a sistemului de cercetare-dezvoltare din domeniile
agriculturii, silviculturii și industriei alimentare, cu modificările și
completările ulterioare, se aprobă transmiterea unor terenuri
situate în comuna Chiscani, județul Brăila, având datele de
identificare prevăzute în anexa care face parte integrantă din
prezenta lege, din domeniul privat al statului și din administrarea
Stațiunii de Cercetare-Dezvoltare Agricolă Brăila în domeniul
privat al comunei Chiscani și în administrarea Consiliului Local
al Comunei Chiscani, județul Brăila, în vederea

constituirii/reconstituirii dreptului de proprietate privată al
persoanelor îndreptățite.
(2) Schimbarea destinației terenurilor prevăzute la alin. (1)
este interzisă și se sancționează conform legii.
Art. 2. — Predarea-preluarea terenurilor prevăzute la art. 1
se face pe bază de protocol încheiat între părțile interesate, în
termen de 30 de zile de la data intrării în vigoare a prezentei
legi.
Art. 3. — Anexa nr. 3 la Legea nr. 45/2009, publicată în
Monitorul Oficial al României, Partea I, nr. 200 din 30 martie
2009, cu modificările și completările ulterioare, se modifică în
mod corespunzător.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 5 decembrie 2011.
Nr. 257.

ANEXĂ

D AT E L E D E I D E N T I F I C A R E

a terenurilor care se transmit din domeniul privat al statului și din administrarea Stațiunii de Cercetare-Dezvoltare
Agricolă Brăila în domeniul privat al comunei Chiscani și în administrarea Consiliului Local al Comunei Chiscani,
județul Brăila
Locul unde sunt
situate terenurile care se
transmit

Comuna Chiscani,
județul Brăila

Persoana juridică
de la care se transmit
terenurile

Persoana juridică
la care se transmit
terenurile

Statul român —
Comuna Chiscani,
din administrarea
județul Brăila, în
Stațiunii de
administrarea
CercetareConsiliului Local al
Dezvoltare Agricolă Comunei Chiscani,
Brăila
județul Brăila

Datele de identificare
a terenurilor

Caracteristicile tehnice
ale terenurilor

Poziția din inventarul
bunurilor aparținând
domeniului public al
statului

Tarlaua 91/
parcela 569

Terenuri în
suprafață totală
de 0,8282 ha,
categoria de
folosință curțiconstrucții

115555

MONITORUL OFICIAL AL ROMÂNIEI, PARTEA I, Nr. 866/8.XII.2011
PREȘEDINTELE ROMÂNIEI

DECRET
pentru promulgarea Legii privind transmiterea unor terenuri
din domeniul privat al statului și din administrarea Stațiunii
de Cercetare-Dezvoltare Agricolă Brăila în domeniul privat
al comunei Chiscani și în administrarea Consiliului Local
al Comunei Chiscani, județul Brăila
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind transmiterea unor terenuri din
domeniul privat al statului și din administrarea Stațiunii de Cercetare-Dezvoltare
Agricolă Brăila în domeniul privat al comunei Chiscani și în administrarea
Consiliului Local al Comunei Chiscani, județul Brăila, și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 2 decembrie 2011.
Nr. 922.

PREȘEDINTELE ROMÂNIEI

DECRET
pentru supunerea spre ratificare Parlamentului a Deciziei
Consiliului European 2011/199/UE din 25 martie 2011 de
modificare a articolului 136 din Tratatul privind funcționarea
Uniunii Europene cu privire la un mecanism de stabilitate
pentru statele membre a căror monedă este euro
În temeiul prevederilor art. 91 alin. (1) și ale art. 100 din Constituția României,
republicată, precum și ale art. 19 alin. (1) lit. a) din Legea nr. 590/2003 privind
tratatele,
la propunerea Guvernului, potrivit Hotărârii nr. E 222 din 2 noiembrie 2011,
Președintele României d e c r e t e a z ă:
Articol unic. — Se supune spre ratificare Parlamentului Decizia Consiliului
European 2011/199/UE din 25 martie 2011 de modificare a articolului 136 din
Tratatul privind funcționarea Uniunii Europene cu privire la un mecanism de
stabilitate pentru statele membre a căror monedă este euro și se dispune
publicarea prezentului decret în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 2 decembrie 2011.
Nr. 892.

7

8

MONITORUL OFICIAL AL ROMÂNIEI, PARTEA I, Nr. 866/8.XII.2011

HOTĂRÂRI ALE SENATULUI
PARLAMENTUL ROMÂNIEI
S E N AT U L

HOTĂRÂRE
cu privire la Cartea verde a Comisiei Europene intitulată ăConsolidarea încrederii reciproce
în spațiul judiciar european — o Carte verde privind aplicarea legislației UE
referitoare la detenție în cadrul justiției penale” — COM (2011) 327 final
Având în vedere Raportul Comisiei juridice, de numiri, disciplină, imunități și validări nr. XIX/513 din 15 noiembrie 2011,
în temeiul dispozițiilor art. 67, art. 148 alin. (2) și (3) din Constituția României, republicată, și ale Protocolului nr. 1 anexat
Tratatului de la Lisabona de modificare a Tratatului privind Uniunea Europeană și a Tratatului de instituire a Comunității Europene,
semnat la Lisabona la 13 decembrie 2007, ratificat prin Legea nr. 13/2008,
Senatul adoptă prezenta hotărâre.
Art. 1. — La punctele 3—6 din Cartea verde a Comisiei
Europene ăConsolidarea încrederii reciproce în spațiul judiciar
european — o Carte verde privind aplicarea legislației UE
referitoare la detenție în cadrul justiției penale”, punctul de
vedere al Senatului este următorul:
I. La punctul 3 ăRelația dintre instrumentele de recunoaștere
reciprocă și detenție”, subpunctul 3.5 — ăPunere în aplicare”,
răspunsurile la întrebările 1—3 sunt:
ă1) Etapa preprocesuală: Care sunt alternativele la arestarea
preventivă, altele decât detenția? Aceste măsuri sunt
funcționale? Este posibil ca alternativele la arestarea preventivă
să fie promovate la nivelul Uniunii Europene? În caz afirmativ, în
ce mod?”
a) Pentru a se asigura buna desfășurare a procesului penal
ori pentru a se împiedica sustragerea învinuitului sau
inculpatului de la urmărirea penală, de la judecată ori de la
executarea pedepsei, Codul de procedură penală din România
instituie două măsuri alternative principale la arestul preventiv:
obligarea de a nu părăsi localitatea și obligarea de a nu părăsi
țara. Din perspectiva dispozițiilor noului Cod de procedură
penală, măsurile neprivative de libertate, alternative la arestarea
preventivă, sunt eliberarea provizorie sub control judiciar, sub
control judiciar pe cauțiune și arestul la domiciliu. Orice măsură
preventivă trebuie să fie proporțională cu fapta săvârșită, cu
gravitatea acuzației aduse persoanei față de care este luată.
b) Da, măsurile sunt funcționale și sunt utilizate în mod
curent de către instanțe. Alegerea măsurii ce urmează a fi luată
se face ținându-se seama de scopul acesteia, de gradul de
pericol social al infracțiunii, de sănătatea, vârsta, antecedentele
și alte situații privind persoana față de care se ia măsura.
c) În completarea instrumentelor deja adoptate, precum
ordinul european de supraveghere și decizia-cadru privind
probațiunea, se apreciază că poate fi adoptată o directivă care
să instituie standarde minime de drept procesual penal, inclusiv
sub aspectul acestor măsuri alternative la arestul preventiv.
Aceste norme trebuie corelate cu existența unor măsuri
adecvate privind prevenirea și combaterea fenomenului
infracțional, pentru atingerea dezideratului Uniunii Europene de
a oferi cetățenilor săi un spațiu de libertate, securitate și justiție
fără frontiere interne, în interiorul căruia să se asigure libera
circulație a persoanelor.

ă2. Etapa postprocesuală: Care sunt cele mai importante
măsuri alternative la pedeapsa cu închisoarea (de exemplu,
activitatea în folosul comunității sau eliberarea condiționată) în
sistemul legislativ din țara dumneavoastră? Aceste măsuri sunt
funcționale? Este posibil ca eliberarea condiționată sau alte
măsuri alternative la detenție să fie promovate la nivelul Uniunii
Europene? În caz afirmativ, în ce mod?”
a) Potrivit Codului penal, pedeapsa amenzii este singura
alternativă la pedeapsa închisorii sau a detenției pe viață.
Alternativele prevăzute la stabilirea sau executarea pedepsei
închisorii sunt:
(i) suspendarea condiționată a executării pedepsei, care
se poate dispune, cu impunerea unui termen de
încercare, dacă sunt întrunite anumite condiții stabilite
de lege;
(ii) suspendarea executării pedepsei sub supraveghere,
care urmărește îndreptarea și reintegrarea socială a
persoanelor condamnate la pedeapsa închisorii, a
căror pedeapsă a fost grațiată total prin lege și se
instituie dacă sunt întrunite anumite condiții stabilite de
lege;
(iii) executarea pedepsei la locul de muncă, atunci când
condamnatul este obligat să îndeplinească toate
îndatoririle la locul de muncă, corelativ cu limitarea unor
drepturi care îi revin conform legii.
Instanța poate dispune și liberarea condiționată a persoanei
condamnate la pedeapsa închisorii sau a detenției pe viață, în
cazul îndeplinirii condițiilor cerute de lege, printre care și
executarea unei fracții minime din pedeapsa aplicată.
În noul Cod penal sunt prevăzute avertismentul, renunțarea
la aplicarea pedepsei, amânarea aplicării pedepsei și
suspendarea executării pedepsei sub supraveghere. Se mențin
dispozițiile referitoare la amendă, ca fiind singura alternativă la
pedeapsa privativă de libertate, precum și în ceea ce privește
liberarea condiționată.
Fiecărei sancțiuni din cele menționate anterior îi sunt
asociate o serie de obligații în sarcina făptuitorului, amintind în
acest sens munca în folosul comunității, care nu este o
sancțiune de sine stătătoare în viitoarea legislație.
b) Deși nu există până în momentul de față studii de
specialitate care să ne poată oferi un răspuns cât mai exact la

MONITORUL OFICIAL AL ROMÂNIEI, PARTEA I, Nr. 866/8.XII.2011
această întrebare, măsurile sunt utilizate în mod curent de către
instanțe.
În ceea ce privește suspendarea executării pedepsei sub
supraveghere, având în vedere datele deținute de instituțiile
abilitate, în acest moment, putem spune că această măsură este
funcțională. În timp, judecătorii au început să aibă încredere în
activitatea serviciilor de probațiune, iar numărul persoanelor
condamnate cărora li s-a aplicat această măsură demonstrează
acest lucru.
Cu titlu de exemplu putem menționa faptul că în anul 2000 au
existat 924 de persoane supravegheate, în 2004 numărul
acestora a crescut la 4.471, iar în momentul de față există un
număr de 11.380 de persoane aflate sub supraveghere. În toată
această perioadă de timp, consilierii de probațiune au urmat
cursuri de pregătire profesională, unde au fost învățați cum să
lucreze cu persoanele aflate sub supraveghere, precum și
modalitatea de a folosi instrumentele și metodele de intervenție
moderne, cum ar fi anumite programe structurate de lucru cu
infractorii. Se impune efectuarea unui studiu în vederea stabilirii
ratei de recidivă în rândul persoanelor care au fost în evidența
serviciilor de probațiune și și-au finalizat termenul de încercare,
precum și a potențialelor cauze și indicatori cu privire la
fenomenul recidivei.
c) Promovarea la nivel european a măsurilor alternative la
pedeapsa închisorii ar putea fi orientată mai degrabă către un
proces de introducere progresivă a acestor măsuri alternative,
decât către promovarea lor ca măsuri per se. Astfel, orice
parteneriat care se încheie la nivelul Uniunii Europene trebuie să
țină cont, în principal, de realitățile statului unde urmează a fi
implementate măsurile alternative pedepsei privative de
libertate. Recomandăm realizarea unei evaluări prealabile a
regiunii europene unde se intenționează instituirea unor astfel
de măsuri, pentru a putea construi o imagine de ansamblu și
pentru a se identifica atât necesitățile în domeniu, cât și
oportunitățile oferite de alte state cu experiență în acest
domeniu.
Considerăm că, pentru o aplicare corespunzătoare a
instrumentelor privind recunoașterea reciprocă în această
materie, este foarte important ca toate statele membre să
depună eforturi în acest sens. Ar fi în sprijinul tuturor statelor
membre să se cunoască sancțiunile neprivative de libertate, atât
din punct de vedere legislativ, cât și din punct de vedere al
modalității efective în care acestea se aplică în practică, la
nivelul fiecărui stat membru în parte. În acest sens, considerăm
că proiectele de twinning sau orice alte proiecte bilaterale ar
aduce o valoare adăugată în această materie.
Având în vedere circulația tot mai mare a persoanelor între
statele membre încurajăm, în mod deosebit, sub umbrela
Conferinței Europene Permanente de Probațiune și/sau în
cadrul unor proiecte bilaterale, crearea unor baze de date
comune pentru serviciile de probațiune, cursuri comune de
pregătire profesională a personalului de probațiune, elaborarea
unor studii comparative privind legislația și practicile în domeniul
probațiunii din diferite jurisdicții.
ă3) Care este opinia dumneavoastră privind modul în care
condițiile de detenție pot afecta funcționarea corespunzătoare
a Mandatului european de arestare (MEA)? Care este opinia
dumneavoastră privind funcționarea Deciziei-cadru privind
transferul deținuților?”

9

a) În România Decizia-cadru privind mandatul european de
arestare a fost transpusă în Legea nr. 302/2004 privind
cooperarea judiciară internațională în materie penală, și se
aplică de la 1 ianuarie 2007. În cadrul rundei a patra a evaluărilor
reciproce cu privire la mandatul european de arestare și la
procedurile de predare între statele membre ale Uniunii
Europene, aprecierea a fost una pozitivă.
Considerăm că toate statele membre asigură standarde
minime care permit aplicarea Deciziei-cadru privind mandatul
european de arestare. Cu toate acestea, condițiile de detenție ar
putea afecta aplicarea Deciziei-cadru privind mandatul
european de arestare, numai în măsura în care acestea nu ar
permite predarea efectivă a persoanei solicitate. Problema ar
putea apărea în cazul unui eventual refuz de predare în baza
unui mandat european de arestare. Într-o astfel de situație se
pot crea premisele realizării unor aprecieri a priori asupra unui
întreg sistem, respectiv asupra condițiilor de detenție dintr-o
țară, și nu doar în legătură cu acel caz concret, izolat. Însă
aceste aspecte generale, referitoare la cadrul juridic și
instituțional al unui stat membru pe această problematică, ar
trebui să fie dincolo de orice îndoială, deoarece au făcut practic
obiectul unei evaluări preaderare. Având în vedere posibilitatea
apariției unor precedente periculoase, care pot conduce la o
subminare a aplicabilității principiului recunoașterii reciproce la
nivelul Uniunii Europene, considerăm necesară analizarea cu
atenție a acestor aspecte.
În cazul în care, începând cu luna decembrie 2011, se va
pune în aplicare Decizia-cadru 2008/909/JAI a Consiliului din
27 noiembrie 2008 privind aplicarea principiului recunoașterii
reciproce în cazul hotărârilor judecătorești în materie penală
care impun pedepse sau măsuri privative de libertate în scopul
executării lor în Uniunea Europeană, unele sisteme penitenciare
se vor putea confrunta cu un deficit și mai mare al locurilor de
deținere.
În acest context se poate aprecia ca fiind discutabilă
eliminarea cerinței ca persoana condamnată să fie obligată să
consimtă la transfer, întrucât nu se vor putea oferi garanții în
ceea ce privește asigurarea condițiilor materiale necesare de
cazare, cum ar fi un pat individual.
Un acces mai mare la informații privind condițiile din închisori
și sistemele de justiție penală din celelalte state oferă
persoanelor arestate/condamnate posibilitatea luării unei decizii
privind schimbarea locului de deținere în cunoștință de cauză.
Acest gen de informații, care cuprinde și indicele de
aglomerare a penitenciarelor din statele pentru care se pot
formula opțiuni, generează o uniformizare a efectivelor de
persoane private de libertate, dictată chiar de propriile interese
ale solicitanților. Astfel, se pot evita situațiile în care persoana
privată de libertate ar fi obligată să suporte condițiile oferite de
sistemul de detenție dintr-o țară ale cărei limite obligatorii,
necesare și suficiente, pentru executarea unui mandat european
de arestare să fie discutabile din anumite puncte de vedere.
b) În ceea ce privește funcționarea Deciziei-cadru privind
transferul persoanelor private de libertate menționăm că,
întrucât aceasta nu este încă în vigoare, nu deținem informații
referitoare la modalitatea în care aceasta funcționează în relația
cu condițiile de detenție. România are însă o cazuistică bogată
în aplicarea Convenției Consiliului Europei asupra transferării
persoanelor condamnate, adoptată la Strasbourg la 21 martie
1983. Practic, această convenție este instrumentul legal

10

MONITORUL OFICIAL AL ROMÂNIEI, PARTEA I, Nr. 866/8.XII.2011

aplicabil la acest moment între România și celelalte state
membre ale Uniunii Europene. În general, condițiile de detenție
nu au fost invocate în fața autorităților române ca un motiv
pentru care s-a cerut transferarea, nici în situația în care
România a fost stat de executare, nici în situația în care
România a fost stat de condamnare. În fapt, reintegrarea socială
în statul de origine este principalul motiv invocat de persoanele
care doresc să fie transferate din sau în România.
II. La punctul 4 ăAspecte privind arestarea preventivă”,
subpunctul 4.2 ăReexaminarea periodică a temeiurilor care stau
la baza arestării preventive/perioadelor legale maxime”,
răspunsurile la întrebările 4—7 sunt:
ă4) Există obligația eliberării unei persoane învinuite, în afara
cazului în care există motive majore pentru reținerea acesteia în
arest preventiv. În ce mod este aplicat acest principiu în sistemul
juridic din țara dumneavoastră?”
Potrivit legislației române în vigoare, arestul preventiv
reprezintă cea mai severă măsură de prevenție ce poate fi luată
împotriva unei persoane, față de care există indicii temeinice că
a săvârșit o infracțiune.
Această măsură poate înceta de drept sau poate fi înlocuită,
pe parcursul urmăririi penale ori a desfășurării procesului penal,
cu obligarea de a nu părăsi localitatea sau obligarea de a nu
părăsi țara, dacă se constată că motivele ce au determinat
arestarea preventivă nu mai există.
În sistemul judiciar român, atunci când măsura preventivă a
fost luată cu încălcarea prevederilor legale sau când nu mai
există vreun temei care să justifice menținerea măsurii
preventive, aceasta trebuie revocată din oficiu ori la cerere,
dispunându-se, în cazul reținerii și arestării preventive, punerea
în libertate a învinuitului sau inculpatului.
De asemenea, în cazul în care măsura preventivă a fost
luată în cursul urmăririi penale, de instanță sau de procuror,
organul de cercetare penală are obligația să îl informeze de
îndată pe procuror despre schimbarea sau încetarea temeiurilor
care au motivat luarea măsurii preventive.
Procurorul sau instanța care, în cursul urmăririi penale, a luat
măsura preventivă poate sesiza instanța sau, după caz, dispune
înlocuirea ori revocarea măsurii dacă se apreciază că
informațiile primite de la organul de cercetare penală justifică
acest lucru.
În cazul în care, pe baza actelor medicale, se constată că
persoana arestată preventiv suferă de o boală care nu poate fi
tratată în rețeaua medicală a Administrației Naționale a
Penitenciarelor, administrația locului de deținere dispune
efectuarea tratamentului sub pază permanentă în rețeaua
medicală a Ministerului Sănătății.
Motivele care au determinat luarea acestei măsuri sunt
comunicate de îndată procurorului, în cursul urmăririi penale,
sau instanței de judecată, în cursul judecății.
Atât prin actualul Cod de procedură penală, cât și de lege
ferenda noul Cod de procedură penală sunt stabilite foarte clar
aspectele legate de procedura reparării pagubei materiale sau
a daunei morale în caz de eroare judiciară, de privare ori
restrângere nelegală de libertate. Astfel, sunt stabilite
persoanele care au prerogativa stabilirii producerii acestor erori,
modul de stabilire a întinderii reparației la care are dreptul
persoana care a avut de suferit pe nedrept, precum și modul de
acordare a acestei reparații.

ă5) Diferența dintre practicile statelor membre din punct de
vedere al normelor privind (a) durata maximă legală a arestului
preventiv și (b) regularitatea reexaminării măsurii privind arestul
preventiv poate avea un impact negativ asupra încrederii
reciproce. Care este opinia dumneavoastră? Care este modul
optim prin care se poate reduce perioada de arest preventiv?”
a) Senatul consideră că diferența dintre practicile statelor
membre cu privire la normele privind durata maximă legală a
arestului preventiv și regularitatea reexaminării măsurii privind
arestul preventiv este susceptibilă să creeze un impact negativ
asupra încrederii reciproce. Totuși, nu se creează
disfuncționalități majore în relațiile și încrederea reciprocă între
statele membre, deoarece Uniunea Europeană întemeiază
spațiul de libertate, securitate și justiție pe valorile respectării
demnității umane, libertății, democrației, egalității, statului de
drept, precum și pe respectarea drepturilor omului. Aceste valori
sunt comune statelor membre într-o societate caracterizată prin
pluralism, nediscriminare, toleranță și justiție. Toate statele
membre ale Uniunii Europene sunt și membre ale Consiliului
Europei și au semnat Carta Drepturilor Fundamentale a Uniunii
Europene, astfel încât acestea respectă prevederile Cartei, ale
Curții Europene a Drepturilor Omului și principiile de interpretare
stabilite de Curtea de la Strasbourg, în materia arestării
preventive.
b) La o evaluare de ansamblu, reducerea duratei arestării
preventive, indiferent dacă este sau nu stabilită o durată maximă
a acestei măsuri în legislația națională, se poate realiza prin
crearea unor proceduri judiciare caracterizate prin celeritate,
care să garanteze inculpatului judecarea cauzei sale într-un
termen rezonabil, în conformitate cu principiile unui stat de drept.
De exemplu, în octombrie 2010, Parlamentul României a
adoptat Legea nr. 202 privind unele măsuri pentru accelerarea
soluționării proceselor, în baza căreia instanța de judecată,
pentru judecarea procesului, poate stabili termene scurte chiar
și de la o zi la alta sau dispune citarea prin orice mijloace de
comunicare.
Considerăm oportună adoptarea unei directive a
Parlamentului European și a Consiliului, în temeiul art. 82 alin. (2)
și art. 82 alin. (3) din Tratatul privind funcționarea Uniunii
Europene, care să instituie standarde minime în materie.
ă6) Instanțele pot emite un mandat european de arestare
pentru a asigura returnarea unei persoane căutate pentru a fi
supusă judecății, care a fost eliberată și căreia i s-a permis
returnarea în țara sa de origine, în loc să fie plasată în arest
preventiv. Judecătorii recurg deja la această posibilitate? Dacă
da, în ce mod?”
Da, această posibilitate este deja utilizată, în cazul în care
persoanele arestate preventiv și ulterior puse în libertate se
sustrag urmăririi penale sau judecății.
România nu a transpus încă Decizia-cadru a Consiliului
privind ordinul european de supraveghere judiciară în etapa
premergătoare judecării din cadrul procedurilor penale între
statele membre ale Uniunii Europene. Datorită acestui fapt,
instanțele române pot fi încă reticente să pună în libertate sub
control judiciar sau pe cauțiune un cetățean străin, cu atât mai
mult cu cât România nu este parte la Convenția Consiliului
Europei privind supravegherea persoanelor condamnate cu
suspendarea condiționată sau liberate condiționat.
De aceea, sunt rare cazuri când se emite un mandat
european de arestare pentru persoane care se sustrag de la

MONITORUL OFICIAL AL ROMÂNIEI, PARTEA I, Nr. 866/8.XII.2011
obligațiile impuse prin punerea în libertate sub control judiciar
sau pe cauțiune. Cel mai adesea mandatele europene de
arestare sunt emise în cazul unor persoane judecate, care se
sustrag de la urmărire sau judecată pe teritoriul unui alt stat
membru, caz în care se emite un mandat de arestare preventivă
intern în lipsă, în baza căruia se emite mandatul european de
arestare.
ă7) Ar fi util să existe norme europene minime privind
perioadele maxime de arest preventiv și să se reexamineze
periodic aceste cazuri de arest preventiv în vederea îmbunătățirii
încrederii reciproce? Dacă da, cum se poate realiza cel mai bine
acest lucru? Ce alte măsuri ar putea reduce perioada de reținere
în arest preventiv?”
Senatul consideră că ar fi util să existe norme europene
minime privind perioadele maxime de arest preventiv și să se
reexamineze periodic aceste cazuri de arest preventiv, având în
vedere creșterea criminalității transfrontaliere și implicit
necesitatea unei eficiente cooperări judiciare internaționale.
În România arestul preventiv încetează de drept și atunci
când durata arestării a atins jumătatea maximului pedepsei
prevăzute de lege pentru infracțiunea care face obiectul
învinuirii, mai înainte de pronunțarea unei hotărâri de
condamnare în primă instanță.
Considerăm oportună adoptarea unei directive a
Parlamentului European și a Consiliului, în temeiul prevederilor
art. 82 alin. (2) și (3) din Tratatul privind funcționarea Uniunii
Europene, care să instituie standarde minime în materie.
Un alt mod de a reduce detenția preventivă este scurtarea
duratei procedurilor judiciare.
III. La punctul 5 ăAspecte privind copiii”, răspunsul la
întrebarea 8 este:
ă8) Există măsuri specifice alternative la detenție care ar
putea fi aplicate în legătură cu copiii?”
În România minorii sub 14 ani nu răspund penal, iar cei între
14 și 16 ani răspund penal doar dacă se dovedește că au
săvârșit fapta cu discernământ.
Codul penal român prevede o serie de măsuri neprivative de
libertate: mustrarea și libertatea supravegheată. Măsurile
privative de libertate sunt internarea într-un centru de reeducare
și internarea într-un centru medical-educativ.
În noul Cod penal, măsurile educative pentru infractorii minori
sunt: stagiul de formare civică, supravegherea, consemnarea la
sfârșit de săptămână și asistarea zilnică. Coordonarea tuturor
acestor măsuri se realizează de către serviciul de probațiune cu
implicarea și a altor instituții și organizații, precum și a familiei.
IV. La punctul 6 ăCondițiile de detenție”, subpunctul 6.2
ăMonitorizarea de către statele membre a condițiilor de detenție”,
răspunsul la întrebarea 9 este:
ă9) Cum poate fi promovată mai bine de către statele
membre monitorizarea condițiilor de detenție? Cum ar putea fi
încurajate administrațiile penitenciarelor de către UE de a se
organiza într-o rețea și de a institui cele mai bune practici?”

11

a) Sistemul penitenciar românesc, începând cu anul 2010,
monitorizează cauzele Curții Europene a Drepturilor Omului
aflate pe rol, cât și cele pronunțate în defavoarea statului român,
informațiile fiind utilizate în vederea armonizării cadrului legal
execuțional penal intern cu standardele europene impuse.
Considerăm că, la nivelul sistemului european, este
necesară identificarea unor indicatori relevanți care să reflecte
modul de aplicare a normelor europene de detenție. După
stabilirea indicatorilor, pentru realizarea unei imagini de
ansamblu, țările membre trebuie să completeze datele solicitate.
De comun acord, în urma desfășurării unor întâlniri, se poate
stabili un mecanism de raportare. În acest sens, apreciem că
este necesar să se stabilească persoane de contact/de legătură
de către fiecare loc de deținere, cu atribuții în culegerea și
transmiterea informațiilor necesare.
b) La realizarea acestor deziderate, considerăm că ar putea
contribui și instituirea unui mecanism de evaluare reciprocă,
precum și crearea unei rețele europene de cooperare între
administrațiile penitenciare naționale, care să aibă ca atribuții,
printre altele, elaborarea unor ghiduri pentru asigurarea
interpretării unitare a standardelor în domeniul tratamentului
persoanelor private de libertate și al condițiilor de detenție și
organizarea de schimburi de bune practici între statele membre.
De asemenea, datele centralizate la nivelul Consiliului
Europei și comunicarea bunelor practici în domeniu pot constitui
repere pentru îmbunătățirea legislației naționale în scopul
armonizării ei cu aceea aplicată de celelalte state europene.
V. La punctul 6 ăCondițiile de detenție”, subpunctul 6.3
ăNorme europene privind penitenciarele”, răspunsul la
întrebarea 10 este:
ă10) În ce mod s-ar putea promova mai bine activitatea
Consiliului Europei și a statelor membre în eforturile lor de a
pune în practică norme de detenție corespunzătoare?”
La nivelul birourilor de informare care funcționează în statele
membre se pot desemna persoane care monitorizează
aplicarea normelor de detenție, informând în acest sens
Consiliul Europei. Datele și informațiile obținute pot fi
centralizate, analizate și diseminate către miniștrii de resort din
statele membre.
Considerăm că regulile penitenciare europene trebuie să fie
distribuite de administrațiile penitenciare și/sau ministerele de
resort la fiecare loc de detenție și să fie organizate sesiuni de
formare profesională pentru personalul penitenciar și autoritățile
judiciare și de poliție.
De asemenea, considerăm că ar fi necesară și utilă
elaborarea unor ghiduri pentru asigurarea interpretării unitare a
standardelor în domeniul tratamentului persoanelor private de
libertate și al condițiilor de detenție, dar și inițierea unor
schimburi de bune practici între statele membre.
Art. 2. — Opinia Senatului, cuprinsă în prezenta hotărâre, se
transmite către Comisia Europeană și se publică în Monitorul
Oficial al României, Partea I.

Această hotărâre a fost adoptată de Senat în ședința din 29 noiembrie 2011, cu respectarea prevederilor art. 76 alin. (2)
din Constituția României, republicată.
PREȘEDINTELE SENATULUI

VASILE BLAGA
București, 29 noiembrie 2011.
Nr. 55.

12

MONITORUL OFICIAL AL ROMÂNIEI, PARTEA I, Nr. 866/8.XII.2011
PARLAMENTUL ROMÂNIEI
S E N AT U L

HOTĂRÂRE
cu privire la propunerea de regulament
al Parlamentului European și al Consiliului
privind Fondul de coeziune și de abrogare
a Regulamentului (CE) nr. 1.084/2006 —
COM (2011) 612 final
Având în vedere Raportul Comisiei pentru afaceri europene nr. LXII/311 din
23 noiembrie 2011,
în temeiul dispozițiilor art. 67 și art. 148 alin. (2) și (3) din Constituția
României, republicată, și ale Protocolului nr. 2 anexat Tratatului de la Lisabona de
modificare a Tratatului privind Uniunea Europeană și a Tratatului de instituire a
Comunității Europene, semnat la Lisabona la 13 decembrie 2007, ratificat prin
Legea nr. 13/2008,
Senatul adoptă prezenta hotărâre.
Art. 1. — Senatul constată că propunerea de regulament al Parlamentului
European și al Consiliului privind Fondul de coeziune și de abrogare a
Regulamentului (CE) nr. 1.084/2006 respectă atât principiul subsidiarității, cât și
principiul proporționalității, definite la art. 5 din Tratatul privind Uniunea Europeană.
Cu toate acestea, în urma analizării fondului propunerii și în perspectiva
negocierilor care se vor desfășura, Senatul subliniază următoarele aspecte:
a) este importantă propunerea de către Comisia Europeană a unei
metodologii echitabile și transparente de stabilire a sumelor care vor fi transferate
din suma alocată fiecărui stat membru din Fondul de coeziune, avându-se în
vedere implicarea acestora în lista de proiecte propusă în anexa la regulamentul
privind Facilitatea ăConectarea Europei”, care ulterior să fie discutată cu statele
membre, și nu să se meargă pe un procent fix din alocarea din Fondul de coeziune
pe fiecare stat membru;
b) nu sunt suficiente date furnizate de către Comisia Europeană cu privire la
modul de utilizare a sumelor care vor fi transferate din suma alocată fiecărui stat
membru din Fondul de coeziune și nu se specifică ce se întâmplă dacă aceste
sume nu sunt utilizate;
c) necesitatea reanalizării listei cu propuneri de proiecte privind regulamentul
referitor la Facilitatea ăConectarea Europei”.
Art. 2. — Opinia cuprinsă în prezenta hotărâre se transmite instituțiilor
europene și se publică în Monitorul Oficial al României, Partea I.
Această hotărâre a fost adoptată de Senat în ședința din 29 noiembrie 2011,
cu respectarea prevederilor art. 76 alin. (2) din Constituția României, republicată.
PREȘEDINTELE SENATULUI

VASILE BLAGA
București, 29 noiembrie 2011.
Nr. 56.

MONITORUL OFICIAL AL ROMÂNIEI, PARTEA I, Nr. 866/8.XII.2011

13

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea Regulamentului de organizare și funcționare a Autorității Metropolitane
de Transport București
În temeiul art. 108 din Constituția României, republicată, și al art. 6 și 8 din Ordonanța Guvernului nr. 21/2011 privind
înființarea Autorității Metropolitane de Transport București,
Guvernul României adoptă prezenta hotărâre.
Articol unic. — Se aprobă Regulamentul de organizare și
funcționare a Autorității Metropolitane de Transport București,

prevăzut în anexa care face parte integrantă din prezenta
hotărâre.

PRIM-MINISTRU

EMIL BOC
Contrasemnează:
p. Ministrul transporturilor și infrastructurii,
Gheorghe Dobre,
secretar general
p. Ministrul administrației și internelor,
Mihai Capră,
secretar de stat
Ministrul muncii, familiei și protecției sociale,
Sulfina Barbu
Ministrul dezvoltării regionale și turismului,
Elena Gabriela Udrea
p. Ministrul finanțelor publice,
Bogdan Alexandru Drăgoi,
secretar de stat
București, 6 decembrie 2011.
Nr. 1.204.

ANEXĂ

REGULAMENT

de organizare și funcționare a Autorității Metropolitane de Transport București
CAPITOLUL I
Dispoziții generale
Art. 1. — Autoritatea Metropolitană de Transport București,
denumită în continuare AMTB, înființată potrivit prevederilor
Ordonanței Guvernului nr. 21/2011 privind înființarea Autorității
Metropolitane de Transport București, este instituție publică cu
personalitate juridică aflată în subordinea Ministerului
Transporturilor și Infrastructurii, care se organizează și
funcționează ca instituție publică finanțată de la bugetul de stat,
prin bugetul Ministerului Transporturilor și Infrastructurii, potrivit
prevederilor legale și regulamentului de organizare și funcționare.
Art. 2. — (1) AMTB asigură politica privind planificarea
strategică, monitorizarea și avizarea activităților privind
autorizarea, organizarea și controlul funcționării serviciilor de
transport public de călători în zona metropolitană, pentru
transportul cu metroul, autobuze, microbuze, tramvaie,
troleibuze, trenuri regionale și pentru transportul naval.
(2) AMTB poate desfășura și alte activități stabilite prin acte
normative, în condițiile legii.

Art. 3. — În realizarea scopului său, AMTB colaborează cu
Ministerul Transporturilor și Infrastructurii, precum și cu alte
ministere, cu alte autorități ale administrației publice centrale și
locale, precum și cu organisme române ori străine specializate.
CAPITOLUL II
Structura organizatorică și atribuțiile AMTB
Art. 4. — (1) Structura organizatorică a AMTB este prevăzută
în anexa nr. 1. Numărul maxim de posturi este de 80.
(2) În cadrul AMTB funcționează compartimente specializate,
care sunt organizate și structurate în funcție de următoarele
criterii:
a) rolul și responsabilitățile AMTB prevăzute de lege;
b) volumul, complexitatea și specificul activităților aflate
într-un proces evolutiv continuu;
c) caracterul operativ, tehnic și administrativ al activităților
desfășurate;
d) nivelul de pregătire necesar și nevoile de
specializare/perfecționare ale personalului.

14

MONITORUL OFICIAL AL ROMÂNIEI, PARTEA I, Nr. 866/8.XII.2011

Art. 5. — Atribuțiile structurilor și compartimentelor
specializate ale AMTB se stabilesc prin regulamentul intern, care
se aprobă prin hotărâre a consiliului de conducere.
Art. 6. — Încadrarea cu personal a structurii organizatorice a
AMTB se realizează, potrivit legii, în limita numărului maxim de
posturi și a cheltuielilor de personal aferente acestora, aprobate
Ministerului Transporturilor și Infrastructurii prin legile bugetare
anuale.
Art. 7. — Pe lângă atribuțiile principale, prevăzute la art. 7
din Ordonanța Guvernului nr. 21/2011, AMTB desfășoară și
următoarele activități specifice, în conformitate cu reglementările
în vigoare:
a) elaborează politica de mobilitate, strategia de dezvoltare
a transportului public și planul de transport public pentru aria sa
de competență, în corelare cu documentele de planificare
urbană și teritorială, pe care le supune spre aprobare prin
hotărâre a Guvernului;
b) elaborează în colaborare cu autoritățile administrației
publice locale și centrale modelele de contracte de servicii
publice de transport pentru aria sa de competență și le pune la
dispoziția autorităților administrației publice locale și centrale, în
vederea îndeplinirii formalităților legale pentru încheierea
acestora cu operatorii de transport;
c) își exprimă avizul consultativ în legătură cu contractarea
serviciilor de transport public de călători;
d) monitorizează contractele de servicii publice și sesizează
autoritățile competente privind abaterile constatate;
e) asigură îndrumarea și perfecționarea angajaților
administrațiilor publice și ai operatorilor de transport pentru
procesele de organizare, management, contractare și
monitorizare a serviciilor de transport public;
f) acordă avizul consultativ pentru activitățile și investițiile din
domeniile următoare, ce afectează sfera transportului public de
călători:
(i) infrastructura și dotările de transport rutier, pe calea
ferată, aerian și naval realizate pe teritoriul zonei de
acoperire, inclusiv parcări și terminale intermodale din
afara intravilanului municipiului București;
(ii) managementul traficului;
g) colaborează cu structurile de planificare urbană și
teritorială din cadrul autorităților administrației publice centrale și
locale prin participare la grupurile de lucru și prin reprezentare
în cadrul comisiilor de avizare pentru corelarea dezvoltării și
planificării sistemului de transport public din aria sa de
competență cu prevederile documentațiilor de urbanism și
amenajarea teritoriului.
CAPITOLUL III
Personalul AMTB
Art. 8. — Personalul AMTB se compune din specialiști în
domeniul tehnic, administrativ, economic, juridic și management,
angajați în condițiile legii.
Art. 9. — Drepturile salariale ale personalului AMTB se
stabilesc potrivit reglementărilor legale în vigoare aplicabile

personalului plătit din fonduri publice, corespunzător modului de
organizare și subordonare al instituției.
Art. 10. — (1) Personalul AMTB este supus prevederilor
regulamentului intern și celorlalte prevederi legale în domeniu.
(2) Angajarea personalului se face prin concurs sau examen,
în conformitate cu legislația în vigoare.
(3) Personalul AMTB este angajat cu contract individual de
muncă pe perioadă nedeterminată.
(4) Atribuțiile și responsabilitățile individuale ale personalului
AMTB se stabilesc prin fișa postului, care se aprobă de către
directorul general. Fișa postului este anexă la contractul
individual de muncă și se semnează de salariat și de șeful
ierarhic al acestuia, conform reglementărilor în vigoare.
CAPITOLUL IV
Organele de conducere
Art. 11. — (1) Conducerea AMTB este asigurată de către un
consiliu de conducere, compus din 7 persoane, al cărui
președinte este directorul general, astfel:
a) 3 reprezentanți ai Ministerului Transporturilor și
Infrastructurii;
b) un reprezentant al Ministerului Administrației și Internelor;
c) un reprezentant al Consiliului General al Municipiului
București; și
d) un reprezentant al Consiliului Județean Ilfov.
(2) Președintele consiliului de conducere este directorul
general al AMTB și este numit și revocat prin ordin al ministrului
transporturilor și infrastructurii, în condițiile legii.
(3) Membrii consiliului de conducere se numesc și sunt
revocați din funcție prin ordin al ministrului transporturilor și
infrastructurii, la propunerea instituțiilor menționate la alin. (1).
Art. 12. — Consiliul de conducere își desfășoară activitatea
în ședințe ordinare, extraordinare și în conformitate cu propriul
regulament de organizare și funcționare.
Art. 13. — (1) Consiliul de conducere îndeplinește, în
conformitate cu legislația în vigoare, următoarele atribuții
principale:
a) aprobă regulamentul propriu de organizare și funcționare;
b) aprobă regulamentul intern al AMTB;
c) avizează structura organizatorică a AMTB, precum și
modificările acesteia;
d) aprobă statul de funcții;
e) aprobă strategia de dezvoltare și de modernizare a AMTB;
f) numește și revocă personalul cu funcții de conducere, la
propunerea directorului general al AMTB;
g) aprobă colaborarea cu specialiști din țară și din străinătate
și stabilește condițiile de încheiere a contractelor cu aceștia;
h) avizează proiectul de buget al AMTB, în vederea
transmiterii spre aprobare potrivit legii;
i) avizează programele de investiții și propune spre aprobare
Ministerului Transporturilor și Infrastructurii investițiile ce
urmează a se realiza de către AMTB;
j) aprobă încheierea contractelor privind investițiile;

MONITORUL OFICIAL AL ROMÂNIEI, PARTEA I, Nr. 866/8.XII.2011
k) aprobă situațiile financiare periodice ale AMTB privind
activitatea desfășurată și stabilește măsuri pentru desfășurarea
activității în condiții de echilibrare a bugetului;
l) analizează periodic derularea exercițiului bugetar și
eficiența cheltuielilor;
m) aprobă rapoartele periodice ale compartimentelor de
control din cadrul AMTB;
n) aprobă închirierea bunurilor proprietate privată a statului
aflate în administrarea AMTB, în conformitate cu reglementările
în vigoare;
o) propune scoaterea din funcțiune și valorificarea, în
condițiile legii, a bunurilor din patrimoniul AMTB, cu aprobarea
ordonatorului principal de credite;
p) aprobă participarea AMTB ca partener în cadrul unor
proiecte internaționale, în cooperare cu instituții similare din alte
țări, în special din Uniunea Europeană;
q) avizează raportul anual de activitate, întocmit de
conducerea executivă a AMTB, care se supune spre aprobare
Ministerului Transporturilor și Infrastructurii.
(2) Consiliul de conducere exercită orice atribuții care îi revin
conform prevederilor legale, regulamentului de organizare și
funcționare și dispozițiilor Ministerului Transporturilor și
Infrastructurii.
Art. 14. — (1) Consiliul de conducere se întrunește lunar sau
ori de câte ori este necesar, la cererea președintelui sau a unei
treimi din numărul membrilor săi.
(2) Hotărârile consiliului de conducere se iau cu majoritatea
voturilor membrilor acestuia. Votul este deschis, egal și direct.
(3) Consiliul de conducere este asistat de un secretar, numit
dintre angajații AMTB de către președintele consiliului de
conducere.
Art. 15. — (1) Directorul general al AMTB îndeplinește, în
conformitate cu legislația în vigoare, următoarele atribuții
principale:
a) conduce activitatea AMTB, având calitatea de ordonator
terțiar de credite, în condițiile prevăzute de lege;
b) organizează, coordonează și îndrumă activitatea AMTB,
exercitând toate prerogativele stabilite de lege;
c) aprobă planul anual de audit intern;
d) angajează și concediază personalul AMTB, potrivit
prevederilor legale în materie;
e) aprobă promovarea și sancționarea personalului AMTB,
cu respectarea prevederilor legale;
f) propune spre aprobare consiliului de conducere numirea și
revocarea personalului de conducere din cadrul AMTB;
g) coordonează activitatea de evaluare a performanțelor
profesionale ale personalului AMTB la sfârșitul fiecărui an de
activitate;
h) aprobă și coordonează implementarea planului anual de
formare profesională și perfecționare a personalului propriu;
i) elaborează propuneri de îmbunătățire a cadrului legislativ
din domeniul AMTB și le înaintează Ministerului Transporturilor
și Infrastructurii pentru promovare;

15

j) reprezintă AMTB în raporturile cu autoritățile administrației
publice, cu alte persoane fizice și juridice publice sau private,
cu organismele internaționale în domeniu, pe baza și în limitele
împuternicirilor date de consiliul de conducere și ale celor
conferite de legislația în vigoare;
k) reprezintă AMTB în relațiile cu mass-media și cu
societatea civilă;
l) reprezintă AMTB în relațiile cu terții și semnează actele ce
o angajează față de aceștia;
m) exercită orice atribuții care îi revin conform regulamentului
de organizare și funcționare, hotărârilor consiliului de conducere,
precum și prevederilor legale;
n) asigură pregătirea ședințelor consiliului de conducere și
convocarea acestora.
(2) În exercitarea atribuțiilor ce îi revin, directorul general
emite decizii obligatorii pentru personalul AMTB.
CAPITOLUL V
Patrimoniul și bugetul
Art. 16. — Bugetul AMTB se avizează de consiliul de
conducere și se aprobă în condițiile legii.
Art. 17. – (1) Lista bunurilor proprietate privată a statului ce
formează patrimoniul inițial al AMTB, constituit prin preluarea în
administrare de la Ministerul Transporturilor și Infrastructurii este
prevăzută în anexa nr. 2.
(2) Ulterior, prin ordin al ministrului transporturilor și
infrastructurii, patrimoniul inițial al AMTB va fi completat prin
preluarea în administrare de la Ministerul Transporturilor și
Infrastructurii și a altor bunuri necesare desfășurării activității,
în condițiile legii.
(3) Predarea-preluarea bunurilor prevăzute la alin. (1) se face
în termen de 30 de zile de la data intrării în vigoare a prezentei
hotărâri, pe baza protocolului de predare-preluare, stabilit pe
baza situațiilor financiare întocmite potrivit art. 28 alin. (1) din
Legea contabilității nr. 82/1991, republicată, cu modificările și
completările ulterioare.
(4) Valoarea patrimoniului aflat în administrarea Ministerul
Transporturilor și Infrastructurii se diminuează cu valoarea
bunurilor preluate de AMTB.
CAPITOLUL VI
Dispoziții finale
Art. 18. — AMTB poate să încheie contracte sau convenții
cu alte organisme similare și cu operatori economici din țară și
din străinătate, în vederea colaborării și cooperării pe plan
național sau internațional în domeniul său de activitate, în
conformitate cu prevederile legale în vigoare.
Art. 19. — Pentru îndeplinirea atribuțiilor sale, AMTB poate
solicita informații autorităților locale și centrale competente și
operatorilor de transport public ce operează în aria sa de
competență conform prevederilor legale.
Art. 20. — Anexele nr. 1 și 2 fac parte integrantă din prezentul
regulament.

16

MONITORUL OFICIAL AL ROMÂNIEI, PARTEA I, Nr. 866/8.XII.2011
ANEXA Nr. 1*)
la regulament

*) Anexa nr. 1 este reprodusă în facsimil.
ANEXA Nr. 2
la regulament

L I S TA

bunurilor proprietate privată a statului ce formează patrimoniul inițial al Autorității Metropolitane de Transport
București, constituit prin preluare în administrare de la Ministerul Transporturilor și Infrastructurii
1. Birou — 20 buc.
7. Xerox — 1 buc.
2. Masă de lucru de 8 locuri — 1 buc.
8. Autoturism —1 buc.
3. Scaune — 50 buc.
9. Tehnică de calcul:
4. Dulapuri pentru documente — 10 buc.
— calculator — 3 buc;
5. Telefoane — 2 buc.
6. Fax — 1 buc.
— imprimantă — 3 buc.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 866/8.XII.2011 conține 16 pagini.

Prețul: 3,20 lei

&JUYDGY|528277]
ISSN 1453—4495

