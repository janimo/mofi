Anul 179 (XXIII) — Nr. 460

PARTEA I

LEGI, DECRETE, HOTĂRÂRI ȘI ALTE ACTE

Joi, 30 iunie 2011

SUMAR
Nr.

Pagina

634.

ORDONANȚE ȘI HOTĂRÂRI
ALE GUVERNULUI ROMÂNIEI
60.

— Ordonanță de urgență privind aprobarea
Programului Mihail Kogălniceanu pentru întreprinderi
mici și mijlocii ............................................................

61.

— Ordonanță de urgență pentru reglementarea unor
măsuri privind finanțarea regiilor autonome
aeroportuare cu specific deosebit, de interes local ....

62.

63.
618.

Nr.

2–4
644.
5–6

— Ordonanță de urgență privind stabilirea cadrului
financiar general pentru utilizarea contribuției
financiare elvețiene nerambursabile acordate
României prin intermediul Programului de cooperare
elvețiano-român vizând reducerea disparităților
economice și sociale în cadrul Uniunii Europene
extinse, precum și a contribuției naționale aferente
acestei asistențe ........................................................

7–10

— Ordonanță de urgență pentru completarea art. 47
din Legea nr. 500/2002 privind finanțele publice ........

10

— Hotărâre privind modificarea anexei nr. 27 la
Hotărârea Guvernului nr. 1.705/2006 pentru aprobarea
inventarului centralizat al bunurilor din domeniul public
al statului ....................................................................

6.

571.
11–12

Pagina
— Hotărâre privind aprobarea Acordului de
concesiune de dezvoltare-exploatare petrolieră în
perimetrul P VIII — 25 Stoenița, încheiat între Agenția
Națională pentru Resurse Minerale și Expert
Petroleum Filiala Mediaș — S.R.L. și Celtique Energie
Petroleum Ltd. UK ......................................................
— Hotărâre privind trecerea din domeniul public al
statului în domeniul privat al acestuia a unor construcții
aflate în administrarea Serviciului Român de Informații,
în vederea scoaterii din funcțiune și demolării
acestora......................................................................

12–13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Decizie a președintelui Agenției Naționale pentru
Resurse Minerale privind încetarea concesiunii
miniere de explorare a apei geotermale din perimetrul
Nord-Est Satu Mare....................................................

13

ACTE ALE CASEI NAȚIONALE DE ASIGURĂRI
DE SĂNĂTATE
— Ordin pentru aprobarea documentelor justificative
privind raportarea activității realizate de către furnizorii
de servicii medicale — formulare unice pe țară, fără
regim special ..............................................................

14–15

12

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind aprobarea Programului Mihail Kogălniceanu pentru întreprinderi mici și mijlocii
În scopul creării unui cadru favorabil pentru valorificarea posibilităților actuale de dezvoltare economică a României și de
stimulare a mediului de afaceri, prin înființarea și dezvoltarea de întreprinderi mici și mijlocii și prin îmbunătățirea accesului acestora
la finanțare,
având în vedere efectele negative ale crizei economice în ceea ce privește reducerea numărului de operatori activi pe piață,
înăsprirea condițiilor de creditare și accesul limitat al întreprinderilor mici și mijlocii la creditare și garantare și, în general, gradul
scăzut de capitalizare a întreprinderilor mici și mijlocii,
pentru menținerea activității și a locurilor de muncă în rândul întreprinderilor mici și mijlocii și creșterea competitivității lor,
în scopul reducerii numărului falimentelor în rândul întreprinderilor mici și mijlocii, cauzate de dificultățile lor de a gestiona fluxurile
de numerar pe timp de criză economică, prin suplinirea nevoilor acestora de lichiditate pe termen scurt în vederea desfășurării
activității, în vederea reducerii arieratelor sectorului întreprinderilor mici și mijlocii de către stat,

2

MONITORUL OFICIAL AL ROMÂNIEI, PARTEA I, Nr. 460/30.VI.2011

considerând că situația economică este una excepțională, se impune luarea unor măsuri urgente, care să vizeze accesul
întreprinderilor mici și mijlocii la garantare și creditare, în cadrul unui program de sprijinire a întreprinderilor mici și mijlocii prin
acordarea unei linii de credit cu dobândă subvenționată și, după caz, garantată parțial de stat.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
CAPITOLUL I
Dispoziții generale
Art. 1. — (1) Se aprobă Programul Mihail Kogălniceanu
pentru întreprinderi mici și mijlocii, denumit în continuare
programul, program guvernamental având ca obiectiv acordarea
de facilități de subvenționare parțială a dobânzilor și, după caz,
de garantare de către stat, pentru creditele acordate
întreprinderilor mici și mijlocii, denumite în continuare I.M.M., de
către instituțiile de credit.
(2) Programul prevăzut la alin. (1) este un program
multianual pe perioada 2011—2013 de încurajare și de
stimulare a dezvoltării I.M.M.-urilor, care constă în acordarea
unei linii de credit, în valoare maximă de 125.000 lei/I.M.M./an,
cu dobândă parțial subvenționată și, după caz, garantarea
creditului de către stat, vizând sprijinirea accesului I.M.M.-urilor
la obținerea de finanțări, pentru a suplini nevoile de lichiditate
pe termen de un an în vederea desfășurării activității, cu
posibilitatea prelungirii în condițiile prezentei ordonanțe de
urgență, fără a depăși durata programului.
CAPITOLUL II
Definiții
Art. 2. — În înțelesul prezentei ordonanțe de urgență,
termenii și expresiile de mai jos au următoarele semnificații:
a) beneficiarul programului — operatorul economic care se
încadrează în categoria I.M.M. în condițiile Legii nr. 346/2004
privind stimularea înființării și dezvoltării întreprinderilor mici și
mijlocii, cu modificările și completările ulterioare, și ale prezentei
ordonanțe de urgență;
b) contract de garantare — contractul încheiat între
beneficiarul programului, instituția de credit finanțatoare și
Fondul Național de Garantare a Creditelor pentru Întreprinderile
Mici și Mijlocii — S.A. — IFN, denumit în continuare
F.N.G.C.I.M.M., prin care statul, prin Ministerul Finanțelor
Publice — F.N.G.C.I.M.M., se obligă să garanteze creditul
acordat de instituția de credit finanțatoare și beneficiarul își
asumă obligația să ramburseze statului sumele datorate ca
urmare a executării garanției de către instituția de credit
finanțatoare;
c) garant — statul, prin Ministerul Finanțelor Publice —
F.N.G.C.I.M.M.;
d) procent garantat — partea din credit care este acoperită
de garanția de stat, exprimată în valoare procentuală. Procentul
garantat poate fi de maximum 80% din valoarea creditului;
e) valoarea garanției — valoarea menționată în contractul de
garantare, al cărei nivel poate fi de maximum 80%, dar nu mai
mult de 100.000 lei din valoarea creditului. Dobânzile,
comisioanele și orice alte costuri generate de participarea la
program nu sunt incluse în valoarea garanției;
f) riscul de credit — neplata parțială sau integrală a creditului
și/ori a dobânzilor aferente contractului de credit de către
beneficiarul programului;
g) valoarea de executare a garanției — suma rezultată din
aplicarea procentului garantat la soldul restant al creditului,
sumă care urmează a fi plătită instituției de credit finanțatoare de
către Ministerul Finanțelor Publice în cazul producerii riscului de
credit;
h) primă de garantare — suma datorată de beneficiarul
programului constituită din comisionul de risc cuvenit
Ministerului Finanțelor Publice și din comisionul de administrare
cuvenit F.N.G.C.I.M.M., al cărei nivel se stabilește anual prin
ordin al ministrului finanțelor publice;

i) comision de risc — suma datorată de beneficiarul
programului destinată acoperirii riscului de garantare și finanțării
anuale a capitalului necesar programului;
j) comision de administrare — suma datorată de beneficiarul
programului care acoperă costurile de evaluare, acordare și
administrare a garanțiilor acordate de F.N.G.C.I.M.M.;
k) dobândă parțial subvenționată — alocația financiară
nerambursabilă acordată I.M.M. de la bugetul de stat de către
Ministerul Economiei, Comerțului și Mediului de Afaceri, prin
Agenția pentru Implementarea Proiectelor și Programelor pentru
Întreprinderi Mici și Mijlocii, denumită în continuare
A.I.P.P.I.M.M., pentru plata parțială a dobânzii aferente creditului
contractat, în condițiile prezentei ordonanțe de urgență.
Art. 3. — (1) I.M.M.-urile sunt eligibile în cadrul programului
dacă, la data aprobării creditului, îndeplinesc cumulativ
următoarele criterii:
a) nu se află în dificultate în sensul pct. 9 din Comunicarea
Comisiei — Liniile directoare comunitare privind ajutorul de stat
pentru salvarea și restructurarea întreprinderilor aflate în
dificultate (2004/C 244/02), publicate în Jurnalul Oficial al Uniunii
Europene, seria C, nr. 244/2 din 1 octombrie 2004;
b) în cazul în care a fost emisă o decizie de recuperare a
unui ajutor de stat împotriva lor, aceasta a fost deja executată,
creanța fiind integral recuperată;
c) nu se află în litigiu, în calitate de pârâți, cu Ministerul
Finanțelor Publice, Ministerul Economiei, Comerțului și Mediului
de Afaceri și instituția de credit parteneră;
d) suma ajutoarelor de minimis de care au beneficiat într-o
perioadă de 3 ani fiscali (2 ani fiscali anteriori plus anul curent),
luând în calcul inclusiv ajutorul acordat în baza programului, nu
depășește echivalentul în lei a 200.000 euro, respectiv 100.000 euro
în cazul I.M.M.-urilor care își desfășoară activitatea în sectorul
transportului rutier;
e) nu figurează cu credite restante în baza de date a
Centralei Riscurilor Bancare (C.R.B.);
f) nu figurează cu incidente majore cu cecuri și bilete la ordin
în ultimele 12 luni în baza de date a Centralei Incidentelor de
Plăți (C.I.P.);
g) împotriva lor nu s-a deschis procedura insolvenței, în
temeiul prevederilor Legii nr. 85/2006 privind procedura
insolvenței, cu modificările și completările ulterioare;
h) prezintă instituției de credit finanțatoare garanții colaterale
pentru cel puțin 40% din valoarea creditului;
i) au minimum 2 ani de activitate consecutivi;
j) respectă prevederile alin. (2).
(2) Sumele trase din linia de credit pot fi utilizate numai
pentru:
a) cheltuieli privind aprovizionarea, producția, desfacerea;
b) cheltuieli privind executarea de lucrări și/sau prestarea de
servicii;
c) cheltuieli privind constituirea, prelucrarea, valorificarea
stocurilor;
d) alte tipuri de cheltuieli necesare desfășurării activității
curente;
e) cheltuieli cu salariile și alte cheltuieli asimilate;
f) plata impozitelor, taxelor, contribuțiilor și a altor sume
datorate bugetului general consolidat;
g) alte costuri de operare.
(3) Nu sunt eligibile pentru a fi selectate în cadrul programului
I.M.M.-urile din sectoarele/domeniile: intermedieri financiare și
asigurări, tranzacții imobiliare, activități de jocuri de noroc și
pariuri, producție sau comercializare de armament, muniții,
explozibili, tutun, alcool, produse energetice definite potrivit Legii

MONITORUL OFICIAL AL ROMÂNIEI, PARTEA I, Nr. 460/30.VI.2011
nr. 571/2003 privind Codul fiscal, cu modificările și completările
ulterioare, substanțe aflate sub control național, plante,
substanțe și preparate stupefiante și psihotrope, activități de
închiriere și leasing, activități de investigare și protecție și
activitățile excluse de normele europene, pentru care nu se
poate acorda ajutor de minimis în conformitate cu prevederile
Regulamentului (CE) nr. 1.998/2006 al Comisiei din
15 decembrie 2006 privind aplicarea art. 87 și 88 din Tratat
ajutoarelor de minimis, publicat în Jurnalul Oficial al Uniunii
Europene, seria L, nr. 379 din 28 decembrie 2006.
Art. 4. — (1) Prin derogare de la prevederile Ordonanței de
urgență a Guvernului nr. 64/2007 privind datoria publică,
aprobată cu modificări și completări prin Legea nr. 109/2008, cu
modificările ulterioare, prezenta ordonanță de urgență instituie
un mecanism de garantare în baza căruia Ministerul Finanțelor
Publice este autorizat să mandateze F.N.G.C.I.M.M. în vederea
emiterii de garanții în numele și în contul statului, în favoarea
instituțiilor de credit care urmează să acorde credite I.M.M.-urilor
definite la art. 2 din Legea nr. 346/2004, cu modificările și
completările ulterioare, eligibile în cadrul programului.
(2) În exercitarea atribuțiilor delegate potrivit prezentei
ordonanțe de urgență, F.N.G.C.I.M.M. este autorizat să
mandateze filialele sale în scopul derulării programului.
(3) Sursa de plată a garanțiilor acordate de către
F.N.G.C.I.M.M. în numele și în contul statului pentru creditele
obținute de I.M.M.-urile eligibile în cadrul programului este
Fondul de risc pentru Programul Mihail Kogălniceanu pentru
întreprinderi mici și mijlocii.
(4) Plafonul anual al garanțiilor ce pot fi acordate în condițiile
programului pe perioada de implementare 2011—2013 se
stabilește de către Ministerul Finanțelor Publice și se aprobă prin
hotărâre a Guvernului.
Art. 5. — (1) Ministerul Economiei, Comerțului și Mediului de
Afaceri, prin A.I.P.P.I.M.M., subvenționează parțial dobânda
plătită de I.M.M.-uri la contractele de credit în lei încheiate de
acestea cu instituțiile de credit, în condițiile prezentei ordonanțe
de urgență.
(2) Prin legea bugetului de stat, se vor aloca în fiecare an,
prin bugetul Ministerului Economiei, Comerțului și Mediului de
Afaceri, pentru A.I.P.P.I.M.M., fondurile necesare pentru
subvenționarea parțială a dobânzii aferente creditului contractat
de I.M.M.-uri cu instituția de credit în condițiile prezentei
ordonanțe de urgență.
(3) Bugetul total maxim al subvenției acordate în cadrul
programului pentru perioada de implementare 2011—2013 este
de 165.000 mii lei. Cuantumul anual al subvenției se stabilește
prin normele metodologice de aplicare a prezentei ordonanțe de
urgență, aprobate prin hotărâre a Guvernului, cu încadrarea în
creditele bugetare aprobate prin legile bugetare anuale cu
această destinație.
Art. 6. — (1) Mecanismul de garantare inclus în program se
derulează cu respectarea pct. 3.5 din Comunicarea Comisiei cu
privire la aplicarea art. 87 și 88 din Tratatul CE privind ajutoarele
de stat sub formă de garanții (2008/C 155/02), publicată în
Jurnalul Oficial al Uniunii Europene, seria C, nr. 155 din 20 iunie
2008.
(2) Măsurile de subvenționare a dobânzii prevăzute în
prezenta ordonanță de urgență fac parte dintr-o schemă
transparentă de minimis, care se va derula cu respectarea
criteriilor stabilite de Regulamentul (CE) nr. 1.998/2006 al
Comisiei din 15 decembrie 2006, și de legislația națională în
domeniu.
CAPITOLUL III
Finanțarea și garantarea
Art. 7. — (1) Creditul prevăzut la art. 1 alin. (2) se acordă cu
următoarele facilități:
a) dobânda parțial subvenționată — subvenția acordată
I.M.M.-urilor de la bugetul de stat de către Ministerul Economiei,
Comerțului și Mediului de Afaceri, prin A.I.P.P.I.M.M., în cuantum

3

de maximum 70% din dobânda calculată pentru creditele în lei,
dar nu mai mult de 6,5% pe an din soldul sumei utilizate din linia
de credit acordată în condițiile prezentei ordonanțe de urgență;
b) garanții în numele și în contul statului acordate de
F.N.G.C.I.M.M., în calitate de mandatar al Ministerului Finanțelor
Publice, pentru creditele contractate de beneficiarii eligibili care
respectă condițiile programului și se încadrează în normele și
procedurile interne ale instituțiilor de credit. Garanția în numele
și în contul statului se acordă numai în situația în care
beneficiarul programului nu dispune de garanții suficiente pentru
accesarea liniei de credit.
(2) Perioada de rambursare a creditelor cu dobândă
subvenționată și, după caz, cu garanție de stat este de
maximum un an de la data acordării liniei de credit.
(3) Linia de credit se poate prelungi pe perioada de
valabilitate a programului, în condițiile prevăzute la alin. (2).
(4) I.M.M.-urile vor plăti lunar partea din dobândă care le
revine în baza contractului de credit, urmând ca, în baza
convenției de colaborare dintre A.I.P.P.I.M.M. și instituția de
credit parteneră, A.I.P.P.I.M.M. să vireze lunar instituției de credit
partenere subvenția de dobândă aferentă creditului contractat
de către I.M.M. în condițiile stabilite prin normele metodologice
de aplicare a prezentei ordonanțe de urgență.
(5) Subvenționarea parțială a dobânzii se acordă în limita
sumelor aprobate cu această destinație, iar garanțiile în limita
plafonului aprobat și în funcție de criteriile specifice prevăzute în
normele și procedurile interne de creditare ale instituțiilor de
credit și în normele de garantare ale F.N.G.C.I.M.M.
Art. 8. — (1) Pentru acoperirea riscurilor rezultate din
acordarea garanțiilor în cadrul programului, precum și pentru
finanțarea anuală a capitalului se constituie Fondul de risc
pentru Programul Mihail Kogălniceanu pentru întreprinderi mici
și mijlocii, denumit în continuare fondul de risc.
(2) Sursele fondului de risc sunt:
a) comisionul de risc încasat de la beneficiarii programului;
b) sumele recuperate de Agenția Națională de Administrare
Fiscală în contul valorii de executare a garanțiilor plătite de către
Ministerul Finanțelor Publice;
c) obligațiile fiscale accesorii calculate de către Agenția
Națională de Administrare Fiscală și aplicate creanțelor rezultate
din plata garanțiilor în cadrul programului;
d) dobânzile bonificate la disponibilul fondului de risc în
cadrul programului;
e) în cazul în care disponibilul fondului de risc al programului
nu acoperă valoarea de executare a garanțiilor, acesta se
alimentează de la bugetul de stat prin alocațiile bugetare anuale
pe perioada 2011—2014.
(3) Sumele aflate în fondul de risc constituit în cadrul
programului sunt destinate achitării de către Ministerul
Finanțelor Publice a obligațiilor de plată a valorii de executare a
garanțiilor către instituțiile de credit.
(4) Fondul de risc se gestionează de către Ministerul
Finanțelor Publice, în condițiile legii, prin contul curent general
al Trezoreriei Statului, avându-se în vedere siguranța,
lichiditatea și rentabilitatea fondurilor. Modul de gestionare a
fondului de risc, precum și înregistrarea în contabilitatea
Trezoreriei Statului se stabilesc prin ordin al ministrului finanțelor
publice.
(5) Disponibilitățile fondului de risc existente în contul curent
general al Trezoreriei Statului sunt purtătoare de dobândă.
Nivelul ratei dobânzii se stabilește la nivelul dobânzii la vedere
practicate de Trezoreria Statului.
(6) Disponibilitățile aflate în fondul de risc la sfârșitul anului
se regularizează cu bugetul de stat, în limita sumelor alocate
din acest buget. Disponibilitățile rămase în fondul de risc la
sfârșitul anului după regularizarea cu bugetul de stat se
reportează în anul următor cu aceeași destinație, pe perioada
derulării programului.
Art. 9. — (1) Între Ministerul Finanțelor Publice și
F.N.G.C.I.M.M. se încheie o convenție prin care se stabilesc

4

MONITORUL OFICIAL AL ROMÂNIEI, PARTEA I, Nr. 460/30.VI.2011

drepturile și obligațiile părților în derularea finanțării prin credite
bancare cu dobândă parțial subvenționată și, după caz, cu
garanție de stat.
(2) Beneficiarul programului se obligă să constituie, conform
prevederilor titlului VI din Legea nr. 99/1999 privind unele măsuri
pentru accelerarea reformei economice, cu modificările
ulterioare, în favoarea statului român, reprezentat de Ministerul
Finanțelor Publice, o garanție reală mobiliară — gaj fără
deposedare asupra soldurilor creditoare ale tuturor conturilor
deschise la instituția de credit finanțatoare, valabilă până la
stingerea creanțelor datorate de acesta în baza contractului de
garantare, în limita liniei de credit contractate.
Art. 10. — (1) Cel puțin unul dintre administratorii, acționarii
sau asociații beneficiarului programului, precum și
întreprinzătorul persoană fizică ce desfășoară activități
economice în mod independent, autorizată potrivit legii, după
caz, în calitate de fideiusor, vor garanta prin cel puțin un
angajament personal creanțele rezultate din plata garanțiilor
acordate de F.N.G.C.I.M.M. în numele și în contul statului, cu
renunțarea la beneficiul de discuțiune și diviziune.
(2) Contractele de fideiusiune sunt titluri executorii și au
valoare de înscrisuri autentice.
CAPITOLUL IV
Executarea garanțiilor, recuperarea facilităților,
monitorizarea și raportarea ajutorului de minimis
Art. 11. — (1) Instituția de credit are dreptul la plata valorii de
executare a garanției, în condițiile programului.
(2) Sumele rezultate din executarea garanțiilor de stat
acordate de F.N.G.C.I.M.M., prin program în numele și în contul
statului se plătesc finanțatorului de către Ministerul Finanțelor
Publice din fondul de risc prevăzut la art. 8, pe baza
documentelor justificative prezentate de F.N.G.C.I.M.M., și se
recuperează de la beneficiarul programului în condițiile
prezentei ordonanțe de urgență.
Art. 12. — (1) Furnizorul de ajutor de stat, respectiv
A.I.P.P.I.M.M., raportează și monitorizeză ajutoarele de minimis,
în conformitate cu prevederile Regulamentului (CE)
nr. 1.998/2006 al Comisiei din 15 decembrie 2006. În cazul în
care, ulterior acordării subvenției de dobândă, se constată că
au fost încălcate condițiile prevăzute de legislația în domeniul
ajutorului de minimis, A.I.P.P.I.M.M. calculează sumele datorate
și emite decizia de recuperare a acestora conform procedurilor
de recuperare în materia ajutorului de stat și în conformitate cu
legislația privind ajutorul de stat.
(2) Decizia de recuperare întocmită de A.I.P.P.I.M.M., prin
care se individualizează sumele de recuperat exprimate în
moneda națională, constituie titlu de creanță și cuprinde
elementele actului administrativ fiscal prevăzute de Ordonanța
Guvernului nr. 92/2003 privind Codul de procedură fiscală,
republicată, cu modificările și completările ulterioare.
(3) În termen de 15 zile de la data întocmirii, decizia de
recuperare se comunică debitorului, care are obligația de a
efectua plata sumelor datorate în termen de 30 de zile de la data
comunicării deciziei de recuperare, în contul indicat în cuprinsul
acesteia.
(4) Decizia de recuperare constituie titlu executoriu la
expirarea termenului de plată.

(5) Titlul executoriu prevăzut la alin. (4), împreună cu dovada
comunicării acestuia, se transmite de îndată organelor fiscale
competente subordonate Agenției Naționale de Administrare
Fiscală, în vederea recuperării debitului.
(6) Deciziile de recuperare se pot contesta la organul
emitent, în condițiile Legii contenciosului administrativ
nr. 554/2004, cu modificările și completările ulterioare.
(7) După efectuarea plății prevăzute la art. 11 alin. (2),
Ministerul Finanțelor Publice informează F.N.G.C.I.M.M. cu
privire la efectuarea plății și la data acesteia, F.N.G.C.I.M.M.
întocmește un înscris, act premergător procedurii de executare
silită, prin care se individualizează creanța rezultată prin plată.
(8) În termen de 15 zile calendaristice de la data primirii
informării prevăzute la alin. (7), F.N.G.C.I.M.M. transmite
înscrisul debitorului beneficiar al finanțării garantate.
(9) Înscrisul, împreună cu dovada efectuării procedurii de
transmitere către debitorul beneficiar al finanțării garantate,
însoțit de contractul de garantare și de documentele prevăzute
în normele metodologice de aplicare a prezentei ordonanțe de
urgență, se înaintează organelor fiscale competente ale Agenției
Naționale de Administrare Fiscală.
(10) Contractele de garantare constituie titluri executorii.
(11) Pentru sumele prevăzute la art. 11 alin. (2) se datorează
dobânzi și penalități de întârziere conform dispozițiilor
Ordonanței Guvernului nr. 92/2003, republicată, cu modificările
și completările ulterioare, începând cu ziua următoare datei plății
sumei rezultate din executarea garanției și până la data stingerii
inclusiv.
(12) Garanțiile prevăzute la art. 9 și 10 se execută de către
Agenția Națională de Administrare Fiscală conform dispozițiilor
Ordonanței Guvernului nr. 92/2003, republicată, cu modificările
și completările ulterioare.
Art. 13. — Recuperarea sumelor prevăzute la art. 12 alin. (1)
se face de către Agenția Națională de Administrare Fiscală
conform dispozițiilor Ordonanței Guvernului nr. 92/2003,
republicată, cu modificările și completările ulterioare, care se
aplică în mod corespunzător.
Art. 14. — (1) Sumele încasate ca urmare a punerii în
executare a deciziei prevăzute la art. 12 alin. (1) se fac venit la
bugetul de stat.
(2) Sumele recuperate ca urmare a punerii în executare a
contractului de garantare și, respectiv, a contractului/contractelor
de fideiusiune de către Agenția Națională de Administrare
Fiscală, precum și cele recuperate ca urmare a punerii în
executare a contractului de gaj fără deposedare prevăzut la
art. 9 se fac venit la fondul de risc.
CAPITOLUL V
Dispoziții finale
Art. 15. — (1) A.I.P.P.I.M.M., în calitate de autoritate de
implementare, are obligația de a asigura aplicarea prezentei
ordonanțe de urgență, precum și de a prezenta Guvernului un
raport anual cu privire la desfășurarea și efectele programului,
până cel mai târziu la data de 31 martie pentru anul anterior.
(2) În termen de maximum 10 zile de la data intrării în
vigoare, Ministerul Economiei, Comerțului și Mediului de Afaceri
și Ministerul Finanțelor Publice vor elabora și vor supune
aprobării Guvernului normele metodologice de aplicare a
prezentei ordonanțe de urgență.

PRIM-MINISTRU

EMIL BOC
Contrasemnează:
p. Ministrul economiei, comerțului și mediului de afaceri,
Borbély Károly,
secretar de stat
Ministrul finanțelor publice,
Gheorghe Ialomițianu
București, 29 iunie 2011.
Nr. 60.

MONITORUL OFICIAL AL ROMÂNIEI, PARTEA I, Nr. 460/30.VI.2011

5

GUVERNUL ROMÂNIEI

ORDONANȚĂ DE URGENȚĂ
pentru reglementarea unor măsuri privind finanțarea regiilor autonome aeroportuare
cu specific deosebit, de interes local
Având în vedere necesitatea respectării prevederilor Deciziei Comisiei 2005/842/CE din 28 noiembrie 2005 privind
aplicarea art. 86 alin. (2) din Tratatul CE la ajutorul de stat, sub forma compensației pentru obligația de serviciu public, acordat
anumitor întreprinderi cărora le-a fost încredințată prestarea unui serviciu de interes economic general, publicată în Jurnalul Oficial
al Uniunii Europene, seria L, nr. 312 din 29 noiembrie 2005, și ale Orientărilor comunitare privind finanțarea aeroporturilor și ajutorul
la înființare pentru companiile aeriene cu plecare de pe aeroporturi regionale, publicate în Jurnalul Oficial al Uniunii Europene,
seria C, nr. 312 din 9 decembrie 2005,
ținând cont de măsurile prioritare elaborate cu Comisia Europeană, DG Regio, privind creșterea gradului de absorbție și
implementare a POS-T, precum și calendarul asumat de Autoritatea de management POS-T privind deschiderea finanțărilor pentru
infrastructura de transport aerian,
luând în considerare că trebuie asigurat cadrul legislativ național necesar conformării față de cerințele Uniunii Europene
până la sfârșitul lunii iunie 2011,
întrucât neadoptarea de măsuri imediate, prin ordonanță de urgență, ar conduce la nerespectarea obligațiilor asumate față
de Comisia Europeană, DG Regio, ceea ce ar avea ca rezultat blocarea finanțării regiilor aeroportuare cu specific deosebit, de
interes local, și pe cale de consecință închiderea respectivelor regii, având în vedere faptul că acestea se vor afla în imposibilitatea
de a asigura condițiile caracteristice desfășurării activității aeroportuare în condiții de siguranță și securitate,
având în vedere că acestea constituie o situație extraordinară, de urgență,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Cheltuielile de investiții ale regiilor autonome
aeroportuare cu specific deosebit, de interes local, aferente
suprafețelor de mișcare aeronave — piste, căi rulare,
platforme —, precum și echipamentelor conexe acestora, aflate
în administrarea regiilor, se pot finanța și din fonduri europene
și în completare de la bugetul de stat.
Art. 2. — Finanțarea regiilor autonome aeroportuare cu
specific deosebit, de interes local, de la bugetul local, din fonduri
europene și în completare de la bugetul de stat pentru
cofinanțarea proiectelor se face cu respectarea legislației în
domeniul ajutorului de stat.
Art. 3. — Regiilor autonome aeroportuare cu specific
deosebit, de interes local, li se poate încredința, prin hotărâre a
consiliului județean, prestarea unui serviciu de interes economic
general și, de asemenea, li se poate impune o obligație de
serviciu public în condițiile îndeplinirii cerințelor specifice din
Decizia Comisiei 2005/842/CE din 28 noiembrie 2005 privind
aplicarea articolului 86 alineatul (2) din Tratatul CE la ajutorul
de stat, sub forma compensației pentru obligația de serviciu
public, acordat anumitor întreprinderi cărora le-a fost
încredințată prestarea unui serviciu de interes economic
general, publicată în Jurnalul Oficial al Uniunii Europene seria L
nr. 312 din 29 noiembrie 2005, și din Orientările comunitare
privind finanțarea aeroporturilor și ajutorul la înființare pentru
companiile aeriene cu plecare de pe aeroporturi regionale,
publicate în Jurnalul Oficial al Uniunii Europene seria C nr. 312
din 9 decembrie 2005.
Art. 4. — Responsabilitatea asigurării că un serviciu de
interes economic general ce urmează să fie încredințat unei regii
autonome aeroportuare cu specific deosebit, de interes local,
este compatibil cu legislația europeană specifică revine
consiliului județean sub autoritatea căruia funcționează
respectiva regie.
Art. 5. — Hotărârea consiliului județean prin care se
încredințează prestarea serviciului de interes economic general
trebuie să conțină obligatoriu următoarele elemente:
a) datele de identificare ale regiei autonome aeroportuare cu
specific deosebit, de interes local, inclusiv teritoriul în cauză;

b) natura și durata obligațiilor de serviciu public impuse;
c) natura drepturilor exclusive sau speciale acordate;
d) parametrii de calcul, control și revizuire a compensației
pentru ducerea la îndeplinire a obligației de serviciu public;
e) modalitățile de rambursare a eventualei supracompensații
și mijloacele de evitare a supracompensației.
Art. 6. — Calculul compensației pentru ducerea la îndeplinire
de către regie a obligației de serviciu public se face în
conformitate cu prevederile anexei care face parte integrantă
din prezenta ordonanță de urgență.
Art. 7. — Regiile autonome aeroportuare cu specific
deosebit, de interes local, cărora li s-a încredințat prestarea unui
serviciu de interes economic general și care beneficiază de
compensație pentru ducerea la îndeplinire a unor obligații de
serviciu public țin evidența contabilă separată pentru activitățile
din domeniul serviciului de interes economic general, în cazul
în care respectivele regii desfășoară și activități economice care
nu au legătură cu serviciul încredințat.
Art. 8. — Nu pot face parte din activitățile aferente serviciului
de interes economic general activitățile comerciale care nu sunt
legate în mod direct de activitățile de bază ale aeroportului și
care includ construirea, finanțarea, utilizarea și închirierea
terenului și a clădirilor sau porțiunilor din acestea, nu numai
pentru birouri și depozitare, dar și pentru hoteluri și operatori
economici situați în incinta aeroportului, precum și pentru
magazine, restaurante sau parcări.
Art. 9. — Pe perioada în care o regie autonomă aeroportuară
cu specific deosebit, de interes local, beneficiază de
compensație pentru ducerea la îndeplinire a unor obligații de
serviciu public, tarifele aeroportuare practicate de aceasta se
aprobă de către consiliul județean sub autoritatea căruia
funcționează regia și se aplică în mod transparent și
nediscriminatoriu tuturor utilizatorilor infrastructurii aeroportuare.
Art. 10. — Prevederile prezentei ordonanțe de urgență se pot
aplica și în cazul schimbării formei de organizare a
administratorului aeroportului.

6

MONITORUL OFICIAL AL ROMÂNIEI, PARTEA I, Nr. 460/30.VI.2011

Art. 11. — În termen de 60 de zile de la intrarea în vigoare a
prezentei ordonanțe de urgență, consiliile județene care au sub
autoritate regii autonome aeroportuare cu specific deosebit, de
interes local, și care au încredințat acestora prestarea unei

obligații de serviciu public verifică și asigură respectarea
legislației Uniunii Europene din domeniul ajutorului de stat, în
cazul finanțării de la bugetul local a acestora.

PRIM-MINISTRU

EMIL BOC
Contrasemnează:
p. Ministrul transporturilor și infrastructurii,
Gheorghe Dobre,
secretar general
p. Ministrul administrației și internelor,
Gheorghe Emacu,
secretar de stat
Ministrul finanțelor publice,
Gheorghe Ialomițianu
București, 29 iunie 2011.
Nr. 61.
ANEXĂ

Compensarea obligației de serviciu public
Art. 1. — (1) Cuantumul alocărilor sub forma compensației urmând ca la încheierea fiecărui exercițiu financiar să se facă
pentru ducerea la îndeplinire a obligației de serviciu public nu regularizarea acestuia pentru a se evita supracompensarea.
va depăși suma necesară acoperirii totale a costurilor aferente Acordarea compensației se va face pe baza unei fundamentări
prestării serviciului.
a nivelului cheltuielilor necesare pentru buna desfășurare a
(2) Cuantumul compensației include toate avantajele serviciului de interes economic general.
acordate de stat, de unitățile administrativ-teritoriale sau de alte
(2) Fiecare autoritate care a acordat fonduri pentru
organisme care administrează resurse ale statului ori ale compensare va face verificări periodice ori se va asigura că
colectivităților locale, indiferent de forma acestora, precum și, astfel de verificări sunt făcute, pentru a se constata dacă regia
după caz, cuantumul finanțării prin programele de finanțare primește sau nu compensații mai mari decât cuantumul
externă nerambursabilă.
determinat, ceea ce ar conduce la o supracompensare a
(3) Costurile luate în calcul la stabilirea cuantumului serviciului.
compensației vor include în general toate cheltuielile efectuate
(3) În actele de încredințare a unui serviciu de interes
pentru prestarea activităților aferente serviciului de interes economic general vor fi stabilite modalitățile de recuperare a
economic general încredințat. Acestea se calculează pe baza sumelor care constituie supracompensare.
principiilor de evidențiere și urmărire a cheltuielilor, general
Art. 3. — Activitățile în sarcina regiilor autonome
acceptate, după cum urmează:
aeroportuare cu specific deosebit, de interes local, ce pot face
a) în cazul în care activitățile prestatorului se limitează doar parte din serviciul de interes economic general încredințat, sunt
la cele aferente serviciului de interes economic general, se pot următoarele:
lua în calcul toate costurile acestuia;
a) construirea infrastructurii aeroportuare și a
b) în cazul în care prestatorul desfășoară și alte activități, echipamentelor: piste de decolare, terminale, platforme, turn de
care nu sunt legate de serviciul de interes economic general, se control sau a instalațiilor care le sprijină în mod direct: instalații
iau în calcul numai costurile legate de serviciul de interes de stingere a incendiilor, echipamente de securitate sau de
economic general;
siguranță;
c) costurile alocate serviciului de interes economic general
b) operarea infrastructurii, a echipamentelor și a instalațiilor
pot acoperi toate costurile variabile ocazionate de asigurarea care le sprijină în mod direct, cuprinzând întreținerea, repararea,
respectivului serviciu și o contribuție proporțională la costurile modernizarea și administrarea infrastructurii aeroportului;
fixe comune atât serviciului de interes economic general, cât și
c) furnizarea de servicii aeroportuare auxiliare transportului
altor activități, în conformitate cu Decizia Comisiei 2005/842/CE aerian, cu excepția serviciilor de handling la sol, servicii de
din 28 noiembrie 2005 privind aplicarea articolului 86 alineatul (2) stingere a incendiilor, servicii de urgență, servicii de siguranță.
din Tratatul CE la ajutorul de stat, sub forma compensației
Art. 4. — (1) Autoritățile care alocă compensații pentru
pentru obligația de serviciu public, acordat anumitor întreprinderi ducerea la îndeplinire a obligațiilor de serviciu public vor
cărora le-a fost încredințată prestarea unui serviciu de interes transmite Consiliului Concurenței raportarea anuală a sumelor
economic general;
alocate, în conformitate cu Regulamentul privind procedurile de
d) costurile legate de investiții, cu precădere cele privind monitorizare a ajutoarelor de stat, pus în aplicare prin Ordinul
infrastructura, pot fi luate în calcul atunci când acest lucru este președintelui Consiliului Concurenței nr. 175/2007, precum și cu
necesar pentru funcționarea serviciului de interes economic Regulamentul (CE) nr. 794/2004 al Comisiei din 21 aprilie 2004
general.
de punere în aplicare a Regulamentului (CE) nr. 659/1999 al
(4) Venitul care trebuie luat în considerare la calculul Consiliului de stabilire a normelor de aplicare a articolului 93 din
compensației pentru ducerea la îndeplinire a obligației de Tratatul CE.
serviciu public include cel puțin întregul venit obținut din
(2) Informațiile privind compensațiile vor fi păstrate cel puțin
prestarea activităților aferente serviciului de interes economic 10 ani de la data acordării ultimei compensații.
general. În cazul în care regia în cauză deține drepturi speciale
(3) Beneficiarii compensațiilor țin evidența specifică a
sau exclusive legate de un alt serviciu de interes economic acestora pentru o perioadă de cel puțin 10 ani de la data ultimei
general care generează un profit ce depășește profitul rezonabil, alocări.
astfel cum este definit de art. 5 alin. (4) din Decizia Comisiei
Art. 5. — La solicitarea Comisiei Europene sau a Consiliului
2005/842/CE, sau beneficiază de alte avantaje acordate din Concurenței, autoritățile administrativ-teritoriale vor furniza toate
fonduri publice, atât profitul suplimentar, cât și avantajul informațiile pe care acestea le consideră necesare pentru a
cuantificat vor fi luate în considerare în calculul veniturilor sale. stabili dacă compensațiile acordate pentru ducerea la îndeplinire
Art. 2. — (1) Cuantumul compensației pentru ducerea la a unei obligații de serviciu public sunt conforme cu Decizia
îndeplinire a obligației de serviciu public va fi stabilit anual, Comisiei 2005/842/CE.

MONITORUL OFICIAL AL ROMÂNIEI, PARTEA I, Nr. 460/30.VI.2011

7

GUVERNUL ROMÂNIEI

ORDONANȚĂ DE URGENȚĂ
privind stabilirea cadrului financiar general pentru utilizarea contribuției financiare elvețiene
nerambursabile acordate României prin intermediul Programului de cooperare elvețiano-român
vizând reducerea disparităților economice și sociale în cadrul Uniunii Europene extinse, precum și
a contribuției naționale aferente acestei asistențe
Având în vedere:
— Hotărârea Guvernului nr. 1.065/2010 pentru aprobarea Acordului-cadru dintre Guvernul României și Consiliul Federal
Elvețian privind implementarea Programului de cooperare elvețiano-român vizând reducerea disparităților economice și sociale în
cadrul Uniunii Europene extinse, semnat la Berna la 7 septembrie 2010;
— alocarea pentru România a sumei de 181 de milioane CHF, reprezentând contribuția financiară nerambursabilă elvețiană
pentru o perioadă de angajament de 5 ani și o perioadă de plată de până la 10 ani, începând cu data aprobării contribuției de către
Parlamentul elvețian, respectiv 7 decembrie 2009;
— necesitatea reglementării cadrului financiar pentru demararea implementării Programului de cooperare elvețiano-român
care să permită beneficiarilor de proiecte să își asigure contribuția proprie și cofinanțarea aferentă;
— faptul că neadoptarea unor măsuri în regim de urgență ar conduce la blocarea/întârzierea implementării proiectelor și,
implicit, la pierderea unor sume considerabile din fondurile alocate României prin acest program;
— obiectivul contribuției financiare nerambursabile elvețiene de a contribui la reducerea disparităților economice și sociale,
atât în cadrul Uniunii Europene, cât și între diferitele regiuni de dezvoltare ale statelor beneficiare;
— impactul pozitiv, atât la nivel macroeconomic și la nivel social, cât și asupra mediului de afaceri din România, care se
poate obține printr-o accesare eficientă a fondurilor din cadrul acestei contribuții financiare nerambursabile;
— importanța absorbției fondurilor externe nerambursabile, care reprezintă o prioritate absolută pentru România și
consecințele negative asupra instituțiilor beneficiare, precum și asupra reformelor planificate în cazul neutilizării fondurilor acordate
de partea elvețiană,
— impactul negativ economic, social și asupra mediului de afaceri generat de neadoptarea în regim de urgență a
prevederilor cuprinse în prezenta Ordonanță de urgență, concretizat în nerealizarea unor obiective de investiții în domenii care
susțin dezvoltarea energiei durabile (cum ar fi reabilitarea termică, iluminatul public, transportul public) cu beneficii pentru
dezvoltarea comunităților locale, în creșterea disparităților sociale în mediul rural și în lipsa accesului la instrumentele de finanțare
prevăzute în acest Program pentru IMM-uri,
și întrucât toate aceste aspecte vizează interesul public și constituie situații urgente și extraordinare a căror reglementare
nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
CAPITOLUL I
Dispoziții generale
Art. 1. — (1) Prezenta ordonanță de urgență stabilește cadrul
financiar general pentru utilizarea contribuției financiare
elvețiene nerambursabile acordate României prin intermediul
Programului de cooperare elvețiano-român vizând reducerea
disparităților economice și sociale în cadrul Uniunii Europene
extinse, precum și a contribuției naționale aferente acestei
asistențe în vederea asigurării unui management financiar
eficient al fondurilor aferente acestuia.
(2) Regulile și procedurile stabilite în prezenta ordonanță de
urgență sunt aplicabile atât cheltuielilor realizate din contribuția
financiară elvețiană nerambursabilă, cât și celor realizate din
contribuția națională românească, inclusiv celor reprezentând
cofinanțarea asigurată de beneficiari.
Art. 2. — (1) Termenii: ăProgramul de cooperare elvețianoromân” (denumit în continuare Program), ăproiect”, ăfond
tematic”, ămăsură-suport”, ăacord privind proiectul”, ăacord de
implementare”, ăorganism intermediar”, ăUnitatea Națională de
Coordonare”, ăautoritatea de plată”, ăautoritatea de audit”,
ăSECO”, ăSDC”, ăfacilitatea de pregătire a proiectului” și ăfondul
de asistență tehnică” au înțelesurile din Acordul-cadru dintre
Guvernul României și Consiliul Federal Elvețian privind
implementarea Programului de cooperare elvețiano-român

vizând reducerea disparităților economice și sociale în cadrul
Uniunii Europene extinse, semnat la Berna la 7 septembrie
2010, aprobat prin Hotărârea Guvernului nr. 1.065/2010,
denumit în continuare Acord-cadru.
(2) În sensul prezentei ordonanțe de urgență, termenii și
expresiile de mai jos au următoarele semnificații:
a) beneficiar — persoană juridică de drept public sau de
drept privat, înregistrată fiscal în România, care semnează
acordul de implementare în calitate de beneficiar al finanțării
externe nerambursabile și își asumă pe deplin responsabilitatea
legală privind gestionarea financiară a asistenței externe
nerambursabile primite în cadrul Programului, precum și pentru
implementarea unui proiect, ori persoana juridică de drept public
sau de drept privat beneficiară a asistenței specifice furnizate în
cadrul facilității de pregătire a proiectului ori persoana juridică
de drept public beneficiară a asistenței specifice furnizate în
cadrul fondului pentru asistență tehnică;
b) măsură — asistența specifică furnizată în cadrul facilității
de pregătire a proiectului și fondului pentru asistență tehnică;
c) cheltuieli eligibile — cheltuielile efectuate de către
beneficiari care pot fi finanțate atât din fondurile externe
nerambursabile aferente Programului, cât și din contribuția
proprie, conform regulilor de eligibilitate a cheltuielilor aplicabile
în cadrul Programului;

8

MONITORUL OFICIAL AL ROMÂNIEI, PARTEA I, Nr. 460/30.VI.2011

d) cofinanțare — orice contribuție a beneficiarului la
finanțarea cheltuielilor eligibile aferentă proiectului/măsurii;
e) contribuție proprie — totalul fondurilor cheltuite de
beneficiari pentru implementarea proiectelor/măsurilor proprii
finanțate în cadrul Programului, reprezentând sumele aferente
cofinanțării, precum și sumele aferente altor cheltuieli decât cele
eligibile;
f) valoarea totală a proiectului/măsurii — totalul fondurilor
aferente cheltuielilor necesare implementării proiectului/măsurii,
la nivelul beneficiarului, format din contravaloarea contribuției
din fondurile externe nerambursabile aferente Programului și
contribuția proprie.
(3) Termenii ăneregulă”, ăcreanțe bugetare rezultate din
nereguli”, ăautorități competente” au înțelesurile prevăzute în
Ordonanța Guvernului nr. 79/2003 privind controlul și
recuperarea fondurilor comunitare, precum și a fondurilor de
cofinanțare aferente utilizate necorespunzător, aprobată cu
modificări prin Legea nr. 529/2003, cu modificările și
completările ulterioare.
CAPITOLUL II
Managementul financiar al fondurilor externe
nerambursabile acordate în cadrul Programului
Art. 3. — (1) Fondurile aferente Programului se alocă și se
utilizează potrivit prevederilor Acordului-cadru și regulilor și
procedurilor dezvoltate pe baza acestui acord.
(2) În cadrul Programului sunt cuprinse următoarele tipuri de
asistență financiară nerambursabilă:
a) asistență în cadrul abordării bazate pe proiecte;
b) asistență în cadrul abordării aferente fondurilor tematice;
c) asistență prin facilitatea de pregătire a proiectului;
d) asistență prin fondul pentru asistență tehnică.
Art. 4. — (1) Ministerul Finanțelor Publice coordonează
managementul financiar al fondurilor externe nerambursabile
acordate prin Program pentru tipurile de asistență financiară
nerambursabilă prevăzute la art. 3 alin. (2) lit. a), c) și d) prin
conturi deschise la Banca Națională a României și la Trezoreria
Statului.
(2) Conturile deschise în vederea gestionării fondurilor
externe nerambursabile acordate prin Program, potrivit
prevederilor alin. (1), se stabilesc prin normele metodologice de
aplicare a prezentei ordonanțe de urgență.
(3) Prin derogare de la prevederile art. 47 alin. (4) din Legea
nr. 500/2002 privind finanțele publice, cu modificările și
completările ulterioare, și de la prevederile art. 21 alin. (2) din
Legea responsabilității fiscal-bugetare nr. 69/2010 se
autorizează Ministerul Finanțelor Publice să efectueze, pe
parcursul întregului an, redistribuiri de credite bugetare și credite
de angajament între ordonatorii principali de credite ai bugetului
de stat, bugetului asigurărilor sociale de stat și ai bugetelor
fondurilor speciale, în funcție de stadiul implementării
proiectelor/măsurilor acestora finanțate în cadrul Programului la
nivelul fiecărui ordonator de credite, precum și în funcție de
modificările determinate de realocările de fonduri externe
nerambursabile aferente Programului, efectuate în conformitate
cu regulile și procedurile Programului.
(4) Pentru derularea operațiunilor financiare aferente
proiectelor/măsurilor finanțate în cadrul Programului, instituțiile
publice, indiferent de sistemul de finanțare și de subordonare, în
calitate de beneficiari de proiecte/măsuri, au obligația să
deschidă conturi în sistemul Trezoreriei Statului, potrivit
prevederilor legale în vigoare. Celelalte categorii de beneficiari
pot opta pentru deschiderea acestor conturi în sistemul
Trezoreriei Statului sau în bănci comerciale.

CAPITOLUL III
Fonduri aferente Programului în cadrul abordării bazate
pe proiecte, asistenței prin facilitatea de pregătire a
proiectului și prin fondul pentru asistență tehnică
Art. 5. — Proiectele și măsurile din prezentul capitol vizează
tipurile de asistență financiară nerambursabilă prevăzute la
art. 3 alin. (2) lit. a), c) și d).
Art. 6. — (1) Sumele necesare finanțării valorii totale a
proiectelor/măsurilor finanțate în cadrul Programului sunt
cuprinse, după caz, în:
a) bugetele beneficiarilor de proiecte/măsuri care sunt
finanțați integral din bugetul de stat, bugetul asigurărilor sociale
de stat sau bugetele fondurilor speciale, cu respectarea
prevederilor art. 8;
b) bugetele beneficiarilor de proiecte/măsuri care sunt
instituții publice finanțate integral din venituri proprii și/sau
finanțate parțial de la bugetul de stat, bugetul asigurărilor sociale
de stat ori bugetele fondurilor speciale;
c) bugetele beneficiarilor de proiecte/măsuri care au calitatea
de ordonatori de credite ai bugetului local, atât pentru
proiectele/măsurile proprii, cât și pentru proiectele/măsurile ai
căror beneficiari sunt entități finanțate integral din bugetele
acestora;
d) bugetele beneficiarilor de proiecte/măsuri care sunt entități
publice locale finanțate integral din venituri proprii și/sau
finanțate parțial de la bugetele locale;
e) bugetele beneficiarilor de proiecte/măsuri, alții decât cei
prevăzuți la lit. a)—d).
(2) Pe parcursul execuției bugetare, pentru asigurarea
resurselor de finanțare a proiectelor/măsurilor prevăzute la
alin. (1) lit. c), beneficiarii de proiecte/măsuri care au calitatea
de ordonatori de credite ai bugetului local pot contracta, în
condițiile legii, finanțări rambursabile sau pot utiliza excedentul
anual al bugetului local prin derogare de la prevederile art. 58
alin. (1) și ale art. 61 alin. (1) din Legea nr. 273/2006 privind
finanțele publice locale, cu modificările și completările ulterioare.
(3) În bugetul Ministerului Finanțelor Publice sunt cuprinse:
a) sumele necesare finanțării valorii totale a măsurilor
finanțate din fondul pentru asistență tehnică, pentru Ministerul
Finanțelor Publice, în calitate de beneficiar;
b) sumele necesare finanțării cheltuielilor aferente
rambursării fondurilor din conturile autorității de plată în conturile
beneficiarilor de proiect sau de măsură;
c) sumele necesare plății din conturile autorității de plată a
creanțelor bugetare ale bugetului Programului, ca urmare a unor
nereguli sau corecții financiare, inclusiv a majorărilor de
întârziere ca urmare a imposibilității recuperării ori, după caz, a
nerecuperării la timp de la beneficiarii de proiecte/măsuri, în
cazul tipurilor de asistență financiară nerambursabilă prevăzute
la art. 3 alin. (2) lit. a), c) și d).
(4) În bugetul Ministerului Finanțelor Publice — Acțiuni
generale sunt cuprinse:
a) sumele necesare pentru finanțarea diferențelor
nefavorabile de curs valutar aferente operațiunilor efectuate de
autoritatea de plată;
b) sumele necesare pentru finanțarea cheltuielilor declarate
eligibile de autoritatea de plată și care nu sunt considerate
eligibile de SECO, altele decât cele prevăzute la alin. (3) lit. c).
Art. 7. — (1) După certificarea cheltuielilor eligibile de către
autoritatea de plată, potrivit prevederilor legale aplicabile
Programului, și primirea de la SECO a fondurilor externe
nerambursabile, sumele aferente cuvenite a fi rambursate
beneficiarilor de proiecte/măsuri prevăzuți la art. 6 alin. (1) lit. a)
și c), conform acordurilor privind proiectul și acordurilor de
implementare, respectiv prevederilor contractuale stabilite în
baza acordului privind facilitatea de pregătire a proiectului și
prevederilor Acordului privind fondul pentru Asistență Tehnică

MONITORUL OFICIAL AL ROMÂNIEI, PARTEA I, Nr. 460/30.VI.2011
se virează de către autoritatea de plată în conturile de venituri
ale bugetelor din care au fost finanțate proiectele/măsurile
respective.
(2) După certificarea cheltuielilor eligibile de către autoritatea
de plată, potrivit prevederilor legale aplicabile Programului, și
primirea de la SECO a fondurilor externe nerambursabile,
sumele aferente cuvenite a fi rambursate beneficiarilor de
proiecte/măsuri prevăzuți la art. 6 alin. (1) lit. b), d), e) conform
acordurilor privind proiectul și acordurilor de implementare se
virează de către autoritatea de plată în conturile de disponibilități
prin care se gestionează bugetele de venituri și cheltuieli ale
acestora.
Art. 8. — (1) Propunerile de credite de angajament și de
credite bugetare pentru asigurarea sumelor necesare
implementării corespunzătoare a proiectelor/măsurilor pentru
beneficiarii de proiecte/măsuri prevăzuți la art. 6 alin. (1) lit. a)—d)
se stabilesc de către aceștia pe baza fișelor de fundamentare
ale proiectelor/măsurilor propuse la finanțare/finanțate în cadrul
Programului.
(2) În cazul beneficiarilor de proiecte sau măsuri prevăzuți la
art. 6 alin. (1) lit. a) și b), fișele de fundamentare prevăzute la
alin. (1) trebuie să fie avizate de principiu de către Unitatea
Națională de Coordonare, atât pentru propunerile de
proiecte/măsuri, cât și pentru proiectele/măsurile aflate în
implementare.
(3) Avizul de principiu al Unității Naționale de Coordonare se
acordă pe baza informațiilor din fișa de fundamentare a
proiectului/măsurii propus/propuse la finanțare și se referă la
eligibilitatea activităților din cadrul proiectului/măsurii și la
respectarea prevederilor acordului privind proiectul și acordului
de implementare dacă este cazul, respectiv prevederilor
contractuale stabilite în baza Acordului privind facilitatea de
pregătire a proiectului și prevederilor Acordului privind fondul
pentru asistență tehnică fără a reprezenta un angajament al
acesteia de a accepta la finanțare proiectul/măsura
respectiv/respectivă.
(4) Propunerile de credite de angajament și propunerile de
credite bugetare prevăzute la alin. (1) se includ la titlul referitor
la proiecte cu finanțare din fonduri externe nerambursabile
postaderare.
(5) Fondurile cuprinse în bugetele ordonatorilor de credite,
potrivit prevederilor alin. (4), sunt exclusiv destinate
proiectelor/măsurilor finanțate în cadrul Programului și nu pot fi
utilizate pentru finanțarea altor naturi de cheltuieli prin
redistribuire cu ocazia rectificărilor bugetare și/sau prin virări de
credite, ori prin cedarea la Fondul de rezervă bugetară la
dispoziția Guvernului, prevăzut în bugetul de stat.
(6) Din fondurile prevăzute la alin. (4) se pot efectua cheltuieli
curente și de capital pentru derularea corespunzătoare a
proiectelor/măsurilor finanțate în cadrul Programului.
(7) Se autorizează ordonatorii de credite prevăzuți la art. 6
alin. (1) lit. a) să efectueze, pe parcursul exercițiului bugetar,
redistribuiri de fonduri între proiectele/măsurile finanțate/propuse
la finanțare în cadrul titlului din clasificația bugetară referitor la
proiecte cu finanțare din fonduri externe nerambursabile
postaderare, precum și virări de credite de la alte titluri ori
capitole de cheltuieli, astfel încât să se asigure implementarea
corespunzătoare a proiectelor/măsurilor finanțate în cadrul
Programului, cu modificarea corespunzătoare, în cazul în care
este necesar, a valorii totale a proiectului/măsurii, sau să asigure
finanțarea unor proiecte/măsuri noi. Aceste modificări vor fi
comunicate lunar Ministerului Finanțelor Publice.
Art. 9. — Disponibilitățile din fondurile externe
nerambursabile și fondurile publice naționale destinate finanțării
Programului, rămase la sfârșitul anului bugetar în conturile
autorității de plată, precum și ale beneficiarilor de

9

proiecte/măsuri aprobate spre finanțare în cadrul Programului,
se reportează în anul următor cu aceeași destinație.
CAPITOLUL IV
Angajarea, lichidarea și ordonanțarea cheltuielilor
efectuate în cadrul Programului în cadrul abordării bazate
pe proiecte, asistenței prin facilitatea de pregătire a
proiectului și prin fondul pentru asistență tehnică
Art. 10. — (1) Proiectele/Măsurile din prezentul capitol
vizează tipurile de asistență financiară nerambursabilă
prevăzute la art. 3 alin. (2) lit. a), c) și d).
(2) Proiectele/Măsurile implementate în cadrul Programului
sunt considerate acțiuni multianuale.
(3) Angajamentele legale, inclusiv contractele de achiziții
publice aferente proiectelor/măsurilor implementate în cadrul
Programului pot fi anuale sau multianuale.
Art. 11. — (1) Ministerul Finanțelor Publice stabilește
creditele de angajament și creditele bugetare necesare
implementării Programului, având în vedere acordul-cadru, și
acestea se reflectă în anexa la bugetul Ministerului Finanțelor
Publice, în calitate de Unitate Națională de Coordonare și de
autoritate de plată, pentru proiectele și măsurile aferente tipurilor
de asistență financiară nerambursabilă prevăzute la art. 3
alin. (2) lit. a), c) și d).
(2) Unitatea Națională de Coordonare poate delega
angajarea cheltuielilor și o parte din operațiunile specifice fazei
de lichidare a acestor cheltuieli organismelor intermediare, în
limita competențelor reglementate pe baza acordului/acordurilor
de delegare de atribuții încheiat/încheiate între acestea, prin
derogarea de la prevederile Legii nr. 500/2002, cu modificările și
completările ulterioare.
(3) Organismele intermediare/Unitatea Națională de
Coordonare efectuează angajarea cheltuielilor din fonduri
externe nerambursabile aferente Programului pentru tipurile de
asistență financiară nerambursabilă prevăzute la art. 3 alin. (2)
lit. a), c) și d), în baza creditelor de angajament stabilite conform
alin. (1), precum și o parte din operațiunile specifice fazei de
lichidare, iar autoritatea de plată efectuează înregistrarea în
contabilitate (operațiune specifică fazei de lichidare), precum și
ordonanțarea și plata acestora în baza creditului bugetar, stabilit
conform alin. (1).
(4) Autoritatea de plată are responsabilitatea efectuării
reconcilierii contabile cu beneficiarii de proiecte/măsuri privind
sumele plătite acestora/restituite de aceștia pentru operațiunile
gestionate în cadrul Programului, cel puțin o dată pe an. Modelul
de formular de reconciliere va fi prevăzut în normele
metodologice de aplicare a prezentei ordonanțe de urgență.
CAPITOLUL V
Păstrarea documentelor, control, audit, nereguli
Art. 12. — Proiectele/Măsurile din prezentul capitol vizează
tipurile de asistență financiară nerambursabilă prevăzute la
art. 3 alin. (2) lit. a), c) și d).
Art. 13. — (1) Controlul financiar preventiv și auditul intern
ale fondurilor derulate în cadrul Programului se exercită la
nivelul beneficiarilor de proiecte/măsuri prevăzuți la art. 6
alin. (1) lit. a)—d), al autorității de plată, în conformitate cu
legislația în vigoare.
(2) Prin derogare de la prevederile art. 2 lit. k) și ale art. 8
alin. (3) lit. b) din Ordonanța Guvernului nr. 119/1999 privind
controlul intern și controlul financiar preventiv, republicată, cu
modificările și completările ulterioare, controlul financiar
preventiv delegat nu se exercită prin acordarea de viză asupra
proiectelor de operațiuni inițiate la nivelul autorității de
plată/Direcției generale pregătire ECOFIN și asistență
comunitară
în
vederea
gestionării
financiare
a
proiectelor/măsurilor, cu excepția proiectelor de operațiuni

10

MONITORUL OFICIAL AL ROMÂNIEI, PARTEA I, Nr. 460/30.VI.2011

privind proiectele/măsurile pentru care Ministerul Finanțelor
Publice are calitatea de beneficiar de proiecte/măsuri.
Art. 14. — (1) Beneficiarii de proiecte/măsuri au obligația
asigurării îndosarierii și păstrării în bune condiții a tuturor
documentelor aferente proiectelor/măsurilor, potrivit legislației
în vigoare.
(2) Beneficiarii de proiecte/măsuri au obligația de a asigura
accesul neîngrădit al autorităților naționale cu atribuții de
verificare, control și audit, inclusiv Unității Naționale de
Coordonare, organismului intermediar, autorității de plată și
autorității de audit, și al SECO/SDC sau autorităților mandate
de partea elvețiană, în limitele competențelor care le revin, în
cazul în care acestea efectuează verificări/controale/audit la fața
locului și solicită declarații, documente, informații.
Art. 15. — (1) Autoritatea de plată este responsabilă pentru
constatarea și recuperarea sumelor plătite în mod necuvenit din
asistența financiară nerambursabilă prevăzută la art. 3 alin. (2)
lit. a), c) și d).
(2) În scopul realizării activității de constatare, respectiv de
recuperare a creanțelor bugetare rezultate din nereguli,
autoritatea de plată aplică prevederile Ordonanței Guvernului
nr. 79/2003, aprobată cu modificări prin Legea nr. 529/2003, cu
modificările și completările ulterioare.

(3) Neregulile identificate în cadrul asistenței financiare
nerambursabile prevăzute la art. 3 alin. (2) lit. a), c) și d) se
raportează în conformitate cu regulile de implementare a
Programului.
CAPITOLUL VI
Dispoziții finale
Art. 16. — (1) Beneficiarii de proiecte/măsuri au obligația de
a transmite documentele aferente proiectului/măsurii solicitate
de către autoritatea de plată la termenele și în formatelestandard stabilite potrivit prevederilor acordului privind proiectul
și acordului de implementare și, respectiv, acordului/acordurilor
de delegare, completate cu informații corecte, complete și de
calitate corespunzătoare și la termen.
(2) Autoritatea de plată transferă fondurile externe
nerambursabile primite în cadrul Programului către beneficiarii
de proiecte/măsuri numai pentru acele proiecte/măsuri pentru
care au fost îndeplinite condițiile prevăzute la alin. (1).
(3) În termen de 30 de zile de la data intrării în vigoare a
prezentei ordonanțe de urgență, prin ordin al ministrului
finanțelor publice, se aprobă normele metodologice de aplicare
a acesteia.

PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Ialomițianu
București, 29 iunie 2011.
Nr. 62.
GUVERNUL ROMÂNIEI

ORDONANȚĂ DE URGENȚĂ
pentru completarea art. 47 din Legea nr. 500/2002 privind finanțele publice
Luând în considerare modificările legislative în domeniul asigurărilor sociale instituite prin Legea nr. 263/2010 privind
sistemul unitar de pensii publice, cu modificările și completările ulterioare, și a celor aprobate în cursul anului 2011,
în scopul asigurării fondurilor necesare care să permită plata pensiilor de către toți ordonatorii principali de credite ai
bugetului asigurărilor sociale de stat, pentru perioada următoare, fără afectarea echilibrului bugetar al sistemului public de pensii,
luând în considerare faptul că aceste elemente vizează interesul general public și constituie situații de urgență și
extraordinare, a căror reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — La articolul 47 din Legea nr. 500/2002
privind finanțele publice, publicată în Monitorul Oficial al
României, Partea I, nr. 597 din 13 august 2002, cu modificările
și completările ulterioare, după alineatul (4) se introduce un nou
alineat, alineatul (41), cu următorul cuprins:

ă(41) Pentru creditele bugetare aprobate în bugetul
asigurărilor sociale de stat, Ministerul Finanțelor Publice este
autorizat să efectueze, pe parcursul întregului an, redistribuiri
de credite bugetare între ordonatorii principali de credite ai
acestui buget, la propunerea acestora, cu încadrarea în nivelul
total al cheltuielilor aprobate la capitolul «Asigurări și asistență
socială», titlul «Asistență socială».”

PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Ialomițianu
Ministrul muncii, familiei și protecției sociale,
Laurențiu Sebastian Lăzăroiu
București, 29 iunie 2011.
Nr. 63.

11

MONITORUL OFICIAL AL ROMÂNIEI, PARTEA I, Nr. 460/30.VI.2011
GUVERNUL ROMÂNIEI

HOTĂRÂRE
privind modificarea anexei nr. 27 la Hotărârea Guvernului nr. 1.705/2006 pentru aprobarea
inventarului centralizat al bunurilor din domeniul public al statului
Având în vedere art. 2 alin. (1) din Hotărârea Guvernului nr. 1.705/2006 pentru aprobarea inventarului centralizat al
bunurilor din domeniul public al statului, cu modificările și completările ulterioare,
în temeiul art. 108 din Constituția României, republicată, și al art. 20 alin. (1) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. I. — Datele de identificare ale bunului imobil care
aparține domeniului public al statului, aflat în administrarea
Autorității pentru Valorificarea Activelor Statului, înregistrat la
poziția M.F.P. 150063 din anexa nr. 27 la Hotărârea Guvernului
nr. 1.705/2006 pentru aprobarea inventarului centralizat al
bunurilor din domeniul public al statului, publicată în Monitorul
Oficial al României, Partea I, nr. 1.020 și 1.020 bis din
21 decembrie 2006, cu modificările și completările ulterioare, se
modifică conform anexei nr. 1, care face parte integrantă din
prezenta hotărâre.
Art. II. — Se aprobă actualizarea valorilor de inventar ale
unor imobile și terenuri aflate în domeniul public al statului și în

administrarea Autorității pentru Valorificarea Activelor Statului,
reevaluate în condițiile legii, având datele de identificare
prevăzute în anexa nr. 2, care face parte integrantă din prezenta
hotărâre.
Art. III. — Autoritatea pentru Valorificarea Activelor Statului,
împreună cu Ministerul Finanțelor Publice, va opera modificarea
corespunzătoare a anexei nr. 27 la Hotărârea Guvernului
nr. 1.705/2006, cu modificările și completările ulterioare.
Art. IV. — Inventarul actualizat în condițiile menționate la
art. I și II va fi prezentat pe site-ul Ministerului Finanțelor Publice,
conform dispozițiilor legale.

PRIM-MINISTRU

EMIL BOC
Contrasemnează:
Președintele Autorității pentru Valorificarea Activelor Statului,
Aurelian Popa
Ministrul finanțelor publice,
Gheorghe Ialomițianu
București, 16 iunie 2011.
Nr. 618.
ANEXA Nr. 1

D AT E L E D E I D E N T I F I C A R E

a bunului imobil care aparține domeniului public al statului, aflat în administrarea Autorității pentru Valorificarea
Activelor Statului, care se modifică potrivit art. I din hotărâre
Nr.
M.F.P.

Codul
de clasificare

Denumirea

Adresa

Datele de identificare

Baza legală

150063

8.29.06

Teren aferent imobil
nr. M.F.P. 150062

București,
bd. Dimitrie Pompei
nr. 5—7, sectorul 1

Suprafața terenului =
741,69 m2

Hotărârea Guvernului
nr. 1.319/2004

ANEXA Nr. 2

D AT E L E D E I D E N T I F I C A R E

a terenurilor și imobilelor a căror valoare contabilă se modifică în urma reevaluării
Nr.
M.F.P.

Denumirea

40199

imobil

Adresa

Datele de identificare

Bacău, str. Nicolae Bălcescu Parte din imobilul compus din
nr. 5
construcții, S = 524 m2
Teren aferent imobil Bacău —
cotă indiviză 58,13 m2

Valoarea contabilă actualizată
(lei)

1.183.799,00
59.701,00
Total: 1.243.500,00

143708

imobil

București, str. Cpt. Av.
Alexandru Șerbănescu
nr. 50, sectorul 1

Clădire de tip P+7-8
Suprafața construită = 837,5 m2
Suprafața
desfășurată
=
7.188,82 m2
Teren aferent imobil — 925 m2

38.245.080,00
1.249.316,00
Total: 39.494.396,00

12

MONITORUL OFICIAL AL ROMÂNIEI, PARTEA I, Nr. 460/30.VI.2011

Nr.
M.F.P.

Denumirea

150061

imobil

București, bd. Dimitrie
Pompei nr. 5—7, sectorul 1

Cameră cu S = 73,8 m2
Teren aferent imobil — 73,80 m2

150062

imobil

București, bd. Dimitrie
Pompei nr. 5—7, sectorul 1

Suprafața
741,69 m2

=

221.707,55

150063

teren aferent
imobil nr. M.F.P.
150062

București, bd. Dimitrie
Pompei nr. 5—7, sectorul 1

Teren aferent imobil — 741,69 m2

782.090,00

Adresa

Valoarea contabilă actualizată
(lei)

Datele de identificare

desfășurată

TOTAL:

22.060,45
77.350,00
Total: 99.410,45

41.841.104,00

GUVERNUL ROMÂNIEI

HOTĂRÂRE
privind aprobarea Acordului de concesiune de dezvoltare-exploatare petrolieră
în perimetrul P VIII — 25 Stoenița, încheiat între Agenția Națională pentru Resurse Minerale
și Expert Petroleum Filiala Mediaș — S.R.L. și Celtique Energie Petroleum Ltd. UK
În temeiul art. 108 din Constituția României, republicată, și al art. 31 alin. (1) din Legea petrolului nr. 238/2004, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă Acordul de concesiune de dezvoltareexploatare petrolieră în perimetrul P VIII — 25 Stoenița, încheiat
între Agenția Națională pentru Resurse Minerale, în calitate de
concedent, și firmele Expert Petroleum Filiala Mediaș — S.R.L.
și Celtique Energie Petroleum Ltd. UK, în calitate de

concesionari, prevăzut în anexa*) care face parte integrantă din
prezenta hotărâre.
Art. 2. — Acordul de concesiune pentru dezvoltareexploatare petrolieră în perimetrul PVIII — 25 Stoenița, aprobat
potrivit art. 1, intră în vigoare la data publicării prezentei hotărâri
în Monitorul Oficial al României, Partea I.

PRIM-MINISTRU

EMIL BOC
Contrasemnează:
Președintele Agenției Naționale pentru Resurse Minerale,
Alexandru Pătruți
Ministrul economiei, comerțului și mediului de afaceri,
Ion Ariton
Ministrul mediului și pădurilor,
László Borbély
Ministrul finanțelor publice,
Gheorghe Ialomițianu
București, 16 iunie 2011.
Nr. 634.
*) Anexa nu se publică, fiind clasificată potrivit legii.

GUVERNUL ROMÂNIEI

HOTĂRÂRE
privind trecerea din domeniul public al statului în domeniul privat al acestuia a unor construcții
aflate în administrarea Serviciului Român de Informații, în vederea scoaterii din funcțiune
și demolării acestora
Având în vedere prevederile art. 2 alin. (1) din Hotărârea Guvernului nr. 1.705/2006 pentru aprobarea inventarului
centralizat al bunurilor din domeniul public al statului, cu modificările și completările ulterioare,
în temeiul art. 108 din Constituția României, republicată, al art. 10 alin. (2) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare, și al art. 2 din Ordonanța Guvernului nr. 112/2000
pentru reglementarea procesului de scoatere din funcțiune, casare și valorificare a activelor corporale care alcătuiesc domeniul
public al statului și al unităților administrativ-teritoriale, aprobată prin Legea nr. 246/2001,
Guvernul României adoptă prezenta hotărâre.
Art. 1. — Se aprobă trecerea din domeniul public al
statului în domeniul privat al acestuia a unor
construcții aflate în administrarea Serviciului Român

de Informații, având datele de identificare prevăzute
în anexele nr. 1 și 2*), care fac parte integrantă din
prezenta hotărâre.

*) Anexa nr. 2 nu se publică, fiind clasificată potrivit legii, și se comunică numai instituțiilor interesate.

13

MONITORUL OFICIAL AL ROMÂNIEI, PARTEA I, Nr. 460/30.VI.2011
Art. 2. — Trecerea în domeniul privat al statului a
construcțiilor prevăzute la art. 1 se face în vederea scoaterii din
funcțiune și demolării acestora, potrivit legii.
Art. 3. — După scoaterea din funcțiune și demolarea
construcțiilor, Serviciul Român de Informații își va actualiza în
mod corespunzător datele din evidența cantitativ-valorică.

Art. 4. — Serviciul Român de Informații împreună cu
Ministerul Finanțelor Publice vor opera modificările
corespunzătoare în anexa nr. 43 la Hotărârea Guvernului
nr. 1.705/2006 pentru aprobarea inventarului centralizat al
bunurilor din domeniul public al statului, cu modificările și
completările ulterioare.

PRIM-MINISTRU

EMIL BOC
Contrasemnează:
Directorul Serviciului Român de Informații,
George-Cristian Maior
Ministrul finanțelor publice,
Gheorghe Ialomițianu
București, 22 iunie 2011.
Nr. 644.
ANEXA Nr. 1

D AT E L E D E I D E N T I F I C A R E

ale construcțiilor aflate în administrarea Serviciului Român de Informații, care trec din domeniul public al statului
în domeniul privat al acestuia, în vederea scoaterii din funcțiune și demolării acestora
Locul unde este situat
imobilul

Municipiul Bacău,
str. Alexandru
Tolstoi nr. 2,
Serviciul
județul Bacău
Român
Municipiul
de Informații
București,
str. Dinu Vintilă
nr. 8—10, sectorul 2

Caracteristicile tehnice ale
construcției

Numărul de identificare
atribuit de către
Ministerul Finanțelor
Publice

Bufet
(construcția C2)

Suprafața construită = 75 m2
Suprafața desfășurată = 75 m2

105.256
(parțial)

8.283,42 lei

Garaj
(construcția C19)

Persoana juridică
ce administrează
imobilul

Suprafața construită =
480,46 m2
Suprafața desfășurată =
480,46 m2

105.936
(parțial)

244.348,68 lei

Construcția din incinta
imobilului propusă pentru
desființare

Valoarea
de inventar
— lei —

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU RESURSE MINERALE

DECIZIE
privind încetarea concesiunii miniere de explorare a apei geotermale
din perimetrul Nord-Est Satu Mare
Având în vedere:
— Referatul Direcției generale inspecție și supraveghere teritorială a activităților miniere și a operațiunilor petroliere
nr. 402.096 din 2 iunie 2011;
— art. 34 lit. a) din Legea minelor nr. 85/2003, cu modificările și completările ulterioare,
în temeiul prevederilor art. 37 alin. (1) din Legea nr. 85/2003, cu modificările și completările ulterioare,
președintele Agenției Naționale pentru Resurse Minerale emite prezenta decizie.
Art. 1. — Concesiunea minieră de explorare a apei
geotermale din perimetrul Nord-Est Satu Mare, județul Satu
Mare, convenită prin Licența de concesiune nr. 12.972/2010
încheiată între Agenția Națională pentru Resurse Minerale, în
calitate de concedent, și Societatea Comercială BENY ALEX — S.R.L.

Negrești-Oaș, județul Satu Mare, în calitate de concesionar,
încetează la data publicării prezentei decizii.
Art. 2. — Prezenta decizie se publică în Monitorul Oficial al
României, Partea I.

Președintele Agenției Naționale pentru Resurse Minerale,
Alexandru Pătruți
București, 27 iunie 2011.
Nr. 6.

14

MONITORUL OFICIAL AL ROMÂNIEI, PARTEA I, Nr. 460/30.VI.2011

A C T E A L E CASEI NAȚIONALE DE ASI G URĂRI DE SĂNĂ TAT E
CASA NAȚIONALĂ DE ASIGURĂRI DE SĂNĂTATE

ORDIN
pentru aprobarea documentelor justificative privind raportarea activității realizate
de către furnizorii de servicii medicale — formulare unice pe țară, fără regim special
Având în vedere:
— Referatul Direcției generale relații contractuale nr. DGRC/43 din 27 iunie 2011;
— art. 139 din Contractul-cadru privind condițiile acordării asistenței medicale în cadrul sistemului de asigurări sociale de
sănătate pentru anii 2011—2012, aprobat prin Hotărârea Guvernului nr. 1.389/2010, cu modificările ulterioare,
— Ordinul ministrului sănătății și al președintelui Casei Naționale de Asigurări de Sănătate nr. 864/538/2011 pentru
aprobarea Normelor metodologice pentru anul 2011 de aplicare a Contractului-cadru privind condițiile acordării asistenței medicale
în cadrul sistemului de asigurări sociale de sănătate pentru anii 2011—2012, cu modificările și completările ulterioare,
în temeiul prevederilor art. 281 alin. (2) din Legea nr. 95/2006 privind reforma în domeniul sănătății, cu modificările și
completările ulterioare, și ale art. 17 alin. (5) din Statutul Casei Naționale de Asigurări de Sănătate, aprobat prin Hotărârea
Guvernului nr. 972/2006, cu modificările și completările ulterioare,
președintele Casei Naționale de Asigurări de Sănătate emite următorul ordin:
Art. 1. — (1) Se aprobă documentele justificative —
formulare unice pe țară, fără regim special, care includ
desfășurătoarele necesare raportării activității medicilor din
asistența medicală primară, în vederea decontării de către
casele de asigurări de sănătate a activității realizate potrivit
contractului de furnizare de servicii medicale, conform anexelor
nr. 1a—1j.
(2) Se aprobă documentele justificative — formulare unice
pe țară, fără regim special, care includ și desfășurătoarele
necesare raportării activității medicilor din asistența medicală
ambulatorie de specialitate, în vederea decontării de către
casele de asigurări de sănătate a activității realizate potrivit
contractului de furnizare de servicii medicale, conform anexelor
nr. 2a—2m.
(3) Se aprobă documentele justificative — formulare unice
pe țară, fără regim special, care includ și desfășurătoarele
necesare raportării activității medicilor din unitățile sanitare cu
paturi, în vederea decontării de către casele de asigurări de
sănătate a activității realizate potrivit contractului de furnizare
de servicii medicale, conform anexelor nr. 3a—3i.
(4) Se aprobă documentele justificative — formulare unice
pe țară, fără regim special, care includ și desfășurătoarele
necesare raportării activității furnizorilor de servicii medicale de
urgență și transport sanitar, în vederea decontării lunare și
trimestriale de către casele de asigurări de sănătate a activității
realizate potrivit contractului de furnizare de servicii medicale,
conform anexelor nr. 4a—4d.
(5) Se aprobă documentele justificative — formulare unice
pe țară, fără regim special, care includ și desfășurătoarele
necesare raportării activității furnizorilor de servicii de îngrijiri
medicale la domiciliu, în vederea decontării de către casele de
asigurări de sănătate a activității realizate potrivit contractului de
furnizare de servicii medicale, conform anexelor nr. 5a și 5b.
(6) Se aprobă documentele justificative — formulare unice
pe țară, fără regim special, care includ și desfășurătoarele
necesare raportării activității medicilor din asistența medicală de
recuperare-reabilitare a sănătății în unități sanitare cu paturi, în
vederea decontării de către casele de asigurări de sănătate a
activității realizate potrivit contractului de furnizare de servicii
medicale, conform anexelor nr. 6a și 6b.
(7) Se aprobă documentele justificative — formulare unice
pe țară, fără regim special, care includ și desfășurătoarele
necesare raportării listei persoanelor cu afecțiuni cronice pentru

care se organizează evidență distinctă la nivelul medicului de
familie/medicului de specialitate din ambulatoriu, conform
anexelor nr. 7a și 7b.
(8) Formularele menționate la alin. (1)—(7) se utilizează
împreună cu formularele tipizate ăFactură” fără TVA, întocmite
conform prevederilor Legii nr. 571/2003 privind Codul fiscal, cu
modificările și completările ulterioare, și ale Ordinului ministrului
finanțelor publice nr. 2.226/2006 privind utilizarea unor formulare
financiar-contabile de către persoanele prevăzute la art. 1 din
Legea contabilității nr. 82/1991, republicată.
Art. 2. — (1) Anexele nr. 1—7*) fac parte integrantă din
prezentul ordin.
(2) Formularele cuprinse în prezentul ordin constituie
modele-tip.
Art. 3. — Furnizorii de servicii medicale vor raporta serviciile
medicale efectuate conform contractelor de furnizare de servicii
medicale, în vederea decontării acestora de către casele de
asigurări de sănătate județene, a municipiului București, Casa
Asigurărilor de Sănătate a Apărării, Ordinii Publice, Siguranței
Naționale și Autorității Judecătorești și de către Casa Asigurărilor
de Sănătate a Ministerului Transporturilor, Construcțiilor și
Turismului, potrivit documentelor justificative aprobate prin
prezentul ordin.
Art. 4. — (1) Desfășurătoarele cuprinse în prezentul ordin se
vor completa separat pentru asigurați, pentru cazurile ce
reprezintă accidente de muncă și boli profesionale, pentru
cazurile prezentate ca urmare a situațiilor în care le-au fost
aduse prejudicii sau daune sănătății de către alte persoane,
pentru persoanele din statele membre ale Uniunii
Europene/Spațiului Economic European, titulare ale cardului
european de asigurări sociale de sănătate sau beneficiari ai
formularelor europene emise în baza Regulamentului (CE)
nr. 883/2004 al Parlamentului European și al Consiliului din
29 aprilie 2004 privind coordonarea sistemelor de securitate
socială, respectiv în baza Regulamentului (CEE) nr. 1.408/1971
al Consiliului din 14 iunie 1971 privind aplicarea regimurilor de
securitate socială în raport cu lucrătorii salariați, cu lucrătorii care
desfășoară activități independente și cu membrii familiilor
acestora care se deplasează în cadrul Comunității, după caz,
precum și pentru pacienții din statele cu care România a încheiat

*) Anexele nr. 1—7 se publică în Monitorul Oficial al României, Partea I, nr. 460 bis, care se poate achiziționa de la Centrul pentru relații cu publicul al
Regiei Autonome ăMonitorul Oficial”, București, șos. Panduri nr. 1.

MONITORUL OFICIAL AL ROMÂNIEI, PARTEA I, Nr. 460/30.VI.2011
acorduri, înțelegeri, convenții sau protocoale internaționale cu
prevederi în domeniul sănătății, care beneficiază de servicii
medicale pe teritoriul României de la furnizori aflați în relații
contractuale cu casele de asigurări de sănătate.
(2) La formularele menționate la alin. (1) se vor atașa, după
caz:
a) lista cuprinzând distinct pentru fiecare cod numeric
personal (CNP) specificarea serviciilor medicale efectuate în
cazul persoanelor cărora li s-a acordat asistență medicală
pentru accidente de muncă și boli profesionale;
b) lista cuprinzând distinct pentru fiecare cod numeric
personal (CNP) specificarea serviciilor medicale acordate
cazurilor prezentate ca urmare a situațiilor în care le-au fost
aduse prejudicii sau daune sănătății de către alte persoane;
c) lista cuprinzând distinct pentru fiecare cod de identificare
a persoanei beneficiare serviciile medicale acordate, cu
specificarea următoarelor informații: țara — membră a Uniunii
Europene/Spațiului Economic European, numele și prenumele,
data nașterii, numărul de identificare a instituției care a emis
cardul european de asigurări sociale de sănătate/formularul
european emis în baza Regulamentului (CE) nr. 883/2004,
respectiv în baza Regulamentului (CEE) nr. 1.408/1971,
numărul de identificare a cardului european de asigurări sociale

de sănătate, în cazul persoanelor titulare ale cardului european
de asigurări de sănătate;
d) lista cuprinzând distinct pentru fiecare cod de identificare
a persoanei beneficiare serviciile medicale acordate, cu
specificarea următoarelor informații: țara, numele și prenumele,
data nașterii, în cazul cetățenilor statelor cu care România a
încheiat acorduri, înțelegeri, convenții sau protocoale
internaționale cu prevederi în domeniul sănătății.
Art. 5. — La data intrării în vigoare a prezentului ordin se
abrogă Ordinul președintelui Casei Naționale de Asigurări de
Sănătate nr. 428/2010 pentru aprobarea documentelor
justificative privind raportarea activității realizate de către
furnizorii de servicii medicale — formulare unice pe țară, fără
regim special, publicat în Monitorul Oficial al României, Partea I,
nr. 296 și nr. 296 bis din 6 mai 2010, cu modificările și
completările ulterioare.
Art. 6. — Casele de asigurări de sănătate județene, a
municipiului București, Casa Asigurărilor de Sănătate a Apărării,
Ordinii Publice, Siguranței Naționale și Autorității Judecătorești
și Casa Asigurărilor de Sănătate a Ministerului Transporturilor,
Construcțiilor și Turismului vor duce la îndeplinire prevederile
prezentului ordin.
Art. 7. — Prezentul ordin se publică în Monitorul Oficial al
României, Partea I.

p. Președintele Casei Naționale de Asigurări de Sănătate,
Dorin Ionescu
București, 27 iunie 2011.
Nr. 571.

15

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

144

1.500

140

3.

Monitorul Oficial, Partea a II-a

245

2.250

200

4.

Monitorul Oficial, Partea a III-a

370

430

40

5.

Monitorul Oficial, Partea a IV-a

5.270

1.720

160

6.

Monitorul Oficial, Partea a VI-a

300

1.600

150

7.

Monitorul Oficial, Partea a VII-a

35

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 460/30.VI.2011 conține 16 pagini.

Prețul: 3,20 lei

&JUYDGY|524217]
ISSN 1453—4495

