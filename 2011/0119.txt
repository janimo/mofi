Anul 179 (XXIII) — Nr. 119

PARTEA I

LEGI, DECRETE, HOTĂRÂRI ȘI ALTE ACTE

Miercuri, 16 februarie 2011

SUMAR

Nr.

Pagina

Nr.

HOTĂRÂRI ALE CAMEREI DEPUTAȚILOR
3.

— Hotărâre privind modificarea limitelor minime și
maxime ale componenței numerice a unor comisii
permanente, prevăzute în anexa la Hotărârea Camerei
Deputaților nr. 43/2008 pentru aprobarea componenței
nominale
a
comisiilor
permanente
ale
Camerei Deputaților ..................................................

HOTĂRÂRI ALE GUVERNULUI ROMÂNIEI
57.

2

DECIZII ALE CURȚII CONSTITUȚIONALE
Decizia nr. 1.561 din 7 decembrie 2010 referitoare la excepția
de neconstituționalitate a prevederilor art. 50 alin. (21)
și ale art. 501 din Legea nr. 10/2001 privind regimul
juridic al unor imobile preluate în mod abuziv în
perioada 6 martie 1945—22 decembrie 1989 ............

Pagina

62.

3–4

Decizia nr. 1.563 din 7 decembrie 2010 referitoare la excepția
de neconstituționalitate a prevederilor art. III alin. (1),
(2) și (21) din Legea nr. 169/1997 pentru modificarea și
completarea Legii fondului funciar nr. 18/1991 ..........

4–6

Decizia nr. 1.646 din 16 decembrie 2010 referitoare la
excepția de neconstituționalitate a dispozițiilor
Ordonanței Guvernului nr. 10/2009 privind dreptul
studenților înmatriculați la formele de învățământ la
distanță sau cu frecvență redusă de a continua studiile
la programe de studii de licență autorizate să
funcționeze provizoriu sau acreditate ........................

6–11

— Hotărâre privind stabilirea unor măsuri pentru
asigurarea aplicării prevederilor Regulamentului (CE)
nr. 1.221/2009 al Parlamentului European și al
Consiliului din 25 noiembrie 2009 privind participarea
voluntară a organizațiilor la un sistem comunitar de
management de mediu și audit (EMAS) și de abrogare
a Regulamentului (CE) nr. 761/2001 și a deciziilor
2001/681/CE și 2006/193/CE ale Comisiei ................

11–13

— Hotărâre pentru modificarea art. 1 din Normele
privind privatizarea societăților comerciale cu capital
majoritar de stat care au ca obiect principal de
activitate cercetarea-dezvoltarea, aprobate prin
Hotărârea Guvernului nr. 2.193/2004 ........................

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
4.

— Ordin al președintelui Autorității Naționale Sanitare
Veterinare și pentru Siguranța Alimentelor privind
modificarea și completarea Ordinului președintelui
Autorității Naționale Sanitare Veterinare și pentru
Siguranța Alimentelor nr. 39/2010 pentru aprobarea
cerințelor tehnice care trebuie îndeplinite de mijloacele
oficiale de identificare a bovinelor, suinelor, ovinelor și
caprinelor, precum și pentru stabilirea condițiilor de
aprobare a acestora pe teritoriul României ................

14–16

2

MONITORUL OFICIAL AL ROMÂNIEI, PARTEA I, Nr. 119/16.II.2011

HOTĂRÂRI ALE CAMEREI DEPUTAȚILOR
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind modificarea limitelor minime și maxime
ale componenței numerice a unor comisii permanente,
prevăzute în anexa la Hotărârea Camerei Deputaților
nr. 43/2008 pentru aprobarea componenței nominale
a comisiilor permanente ale Camerei Deputaților
În temeiul art. 40—43 din Regulamentul Camerei Deputaților, aprobat prin
Hotărârea Camerei Deputaților nr. 8/1994, republicat, cu modificările și
completările ulterioare,
Camera Deputaților adoptă prezenta hotărâre.
Articol unic. — Limitele minime și maxime ale componenței numerice a unor
comisii permanente, prevăzute în anexa la Hotărârea Camerei Deputaților
nr. 43/2008 pentru aprobarea componenței nominale a comisiilor permanente ale
Camerei Deputaților, publicată în Monitorul Oficial al României, Partea I, nr. 875 din
23 decembrie 2008, cu modificările și completările ulterioare, se modifică după
cum urmează:
1. Comisia pentru politică economică, reformă și privatizare
Limitele aprobate: 21—24
2. Comisia pentru buget, finanțe și bănci
Limitele aprobate: 21—39
3. Comisia pentru industrii și servicii
Limitele aprobate: 21—31
4. Comisia pentru agricultură, silvicultură, industrie alimentară și servicii
specifice
Limitele aprobate: 23—32
5. Comisia pentru drepturile omului, culte și problemele minorităților naționale
Limitele aprobate: 11—15
6. Comisia pentru administrație publică, amenajarea teritoriului și echilibru
ecologic
Limitele aprobate: 23—33
7. Comisia pentru muncă și protecție socială
Limitele aprobate: 23—30
8. Comisia pentru sănătate și familie
Limitele aprobate: 15—19
9. Comisia pentru învățământ, știință, tineret și sport
Limitele aprobate: 23—31
10. Comisia pentru cultură, arte, mijloace de informare în masă
Limitele aprobate: 18—25
11. Comisia juridică, de disciplină și imunități
Limitele aprobate: 17—26
12. Comisia pentru apărare, ordine publică și siguranță națională
Limitele aprobate: 19—26
13. Comisia pentru politică externă
Limitele aprobate: 19—25
14. Comisia pentru cercetarea abuzurilor, corupției și pentru petiții
Limitele aprobate: 11—13
15. Comisia pentru tehnologia informației și comunicațiilor
Limitele aprobate: 11—15
16. Comisia pentru egalitate de șanse pentru femei și bărbați
Limitele aprobate: 11—15
Această hotărâre a fost adoptată de Camera Deputaților în ședința din
15 februarie 2011, cu respectarea prevederilor art. 76 alin. (2) din Constituția
României, republicată.
p. PREȘEDINTELE CAMEREI DEPUTAȚILOR,

IOAN OLTEAN
București, 15 februarie 2011.
Nr. 3.

MONITORUL OFICIAL AL ROMÂNIEI, PARTEA I, Nr. 119/16.II.2011

3

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.561
din 7 decembrie 2010

referitoare la excepția de neconstituționalitate a prevederilor art. 50 alin. (21) și ale art. 501
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945—22 decembrie 1989
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. I pct. 16 și 18 din Legea nr. 1/2009 pentru
modificarea și completarea Legii nr. 10/2001 privind regimul
juridic al unor imobile preluate în mod abuziv în perioada
6 martie 1945—22 decembrie 1989, excepție ridicată de Jean
Filip și Elena Filip în Dosarul nr. 35.344/3/2008 al Curții de Apel
București — Secția a IV-a civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, reprezentantul Ministerului
Public pune concluzii de respingere ca neîntemeiată a excepției
de neconstituționalitate, invocând jurisprudența în materie a
Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 23 martie 2010, pronunțată în Dosarul
nr. 35.344/3/2008, Curtea de Apel București — Secția a IV-a
civilă a sesizat Curtea Constituțională cu excepția de
neconstituționalitate a prevederilor art. I pct. 16 și 18 din
Legea nr. 1/2009 pentru modificarea și completarea Legii
nr. 10/2001 privind regimul juridic al unor imobile preluate
în mod abuziv în perioada 6 martie 1945—22 decembrie
1989, excepție ridicată de Jean Filip și Elena Filip.
În motivarea excepției de neconstituționalitate autorii
acesteia susțin, în esență, că prevederile de lege criticate
contravin normelor constituționale, întrucât persoanele care au
cumpărat imobile de la stat în temeiul Legii nr. 112/1995 ale
căror contracte de vânzare-cumpărare au fost desființate
beneficiază de scutire de la plata taxei de timbru și pot pretinde
o despăgubire echivalentă cu valoarea de piață a imobilelor,
fiind discriminate pozitiv în raport cu persoanele aflate în situația
autorilor excepției al căror contract de vânzare-cumpărare a fost
încheiat în baza Legii nr. 85/1992.
Curtea de Apel București — Secția a IV-a civilă consideră
că, de fapt, autorii excepției solicită completarea textelor de lege
criticate, în sensul ca reglementările cuprinse în aceste texte să
se aplice și persoanelor care au încheiate contracte de vânzare
în baza Legii nr. 85/1992. Or, o asemenea operațiune
excedează competenței Curții Constituționale.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale

Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Analizând prevederile de lege criticate, Curtea constată că,
deși a fost sesizată de instanța de judecată cu excepția de
neconstituționalitate a prevederilor art. I pct. 16 și 18 din Legea
nr. 1/2009, în realitate obiectul excepției îl reprezintă art. 50
alin. (21) și art. 501 din Legea nr. 10/2001 privind regimul juridic
al unor imobile preluate în mod abuziv în perioada 6 martie
1945—22 decembrie 1989, republicată în Monitorul Oficial al
României, Partea I, nr. 798 din 2 septembrie 2005, dispoziții
introduse prin art. I pct. 16 și 18 din Legea nr. 1/2009 pentru
modificarea și completarea Legii nr. 10/2001, publicată în
Monitorul Oficial al României, Partea I, nr. 63 din 3 februarie
2009.
Textele de lege criticate au următorul cuprins:
— Art. 50: ă(21) Cererile sau acțiunile în justiție având ca
obiect restituirea prețului de piață al imobilelor, privind
contractele de vânzare-cumpărare încheiate cu respectarea
prevederilor Legii nr. 112/1995, cu modificările ulterioare, care
au fost desființate prin hotărâri judecătorești definitive și
irevocabile, sunt scutite de taxele de timbru.”;
— Art. 501: ă(1) Proprietarii ale căror contracte de vânzarecumpărare, încheiate cu respectarea prevederilor Legii
nr. 112/1995, cu modificările ulterioare, au fost desființate prin
hotărâri judecătorești definitive și irevocabile au dreptul la
restituirea prețului de piață al imobilelor, stabilit conform
standardelor internaționale de evaluare.
(2) Valoarea despăgubirilor prevăzute la alin. (1) se stabilește
prin expertiză.”
În susținerea neconstituționalității prevederilor de lege
criticate sunt invocate următoarele dispoziții constituționale:
art. 11 alin. (2) — Dreptul internațional și dreptul intern, art. 15
alin. (1) — Universalitatea, art. 20 referitor la tratatele
internaționale privind drepturile omului, art. 44 alin. (3) și (6)
privind dreptul de proprietate privată, art. 53 referitor la
restrângerea exercițiului unor drepturi sau al unor libertăți și
art. 124 — Înfăptuirea justiției.
Examinând excepția de neconstituționalitate, Curtea reține
următoarele:
Asupra constituționalității Legii nr. 1/2009 pentru modificarea
și completarea Legii nr. 10/2001 privind regimul juridic al unor

4

MONITORUL OFICIAL AL ROMÂNIEI, PARTEA I, Nr. 119/16.II.2011

imobile preluate în mod abuziv în perioada 6 martie 1945—
22 decembrie 1989, Curtea s-a mai pronunțat în cadrul
controlului a priori, statuând cu majoritate de voturi că această
lege este constituțională.
Astfel, prin Decizia nr. 1.351 din 10 decembrie 2008,
publicată în Monitorul Oficial al României, Partea I, nr. 881 din
24 decembrie 2008, Curtea a respins obiecția de
neconstituționalitate, reținând, în legătură cu textele de lege
criticate și în prezenta cauză, că ăacordarea unor despăgubiri la
valoarea actuală a imobilelor are natura juridică a unei măsuri
echitabile, menită să le ofere foștilor chiriași posibilitatea de a-și
cumpăra o locuință, ceea ce este în consens cu dispozițiile art. 1
alin. (3) din Constituție, potrivit cărora: «România este stat de
drept, în care [...] drepturile și libertățile cetățenilor [...], dreptatea
[...] reprezintă valori supreme [...] și sunt garantate.»”

De altfel, în sensul celor reținute în decizia mai sus
menționată, pentru critici de neconstituționalitate similare celor
din cauza de față, Curtea s-a mai pronunțat prin Decizia
nr. 1.002 din 8 iulie 2010, publicată în Monitorul Oficial al
României, Partea I, nr. 607 din 27 august 2010, precum și prin
Decizia nr. 1.183 din 17 septembrie 2009, publicată în Monitorul
Oficial al României, Partea I, nr.727 din 27 octombrie 2009, prin
care au fost respinse excepțiile de neconstituționalitate
referitoare la prevederile de lege criticate și în prezenta cauză.
Atât soluția, cât și considerentele reținute de Curte în aceste
decizii sunt valabile și în prezenta cauză, întrucât nu au
intervenit elemente noi, de natură a determina o reconsiderare
a jurisprudenței acesteia.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 50 alin. (21) și art. 501 din Legea nr. 10/2001
privind regimul juridic al unor imobile preluate în mod abuziv în perioada 6 martie 1945—22 decembrie 1989, excepție ridicată de
Jean Filip și Elena Filip în Dosarul nr. 35.344/3/2008 al Curții de Apel București — Secția a IV-a civilă.
Definitivă și general obligatorie.
Pronunțată în ședința publică din data de 7 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 1.563
din 7 decembrie 2010

referitoare la excepția de neconstituționalitate a prevederilor art. III alin. (1), (2) și (21)
din Legea nr. 169/1997 pentru modificarea și completarea Legii fondului funciar nr. 18/1991
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. III alin. (1), (2) și (21) din Legea nr. 169/1997
pentru modificarea și completarea Legii fondului funciar
nr. 18/1991, excepție ridicată de Erszebet Szathmáry, István
Zoltánné Repity, Elemér Szathmáry, Simonné Margit Szathmáry,
István Szathmáry, prin mandatar Vilhelm Andrei Krezsek, și
Tiborné Szathmáry, prin mandatar Krisztina Galaczi în Dosarul
nr. 18/43/2009 al Înaltei Curți de Casație și Justiție — Secția de
contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.

Cauza fiind în stare de judecată, reprezentantul Ministerului
Public pune concluzii de respingere ca neîntemeiată a excepției
de neconstituționalitate, invocând jurisprudența în materie a
Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 18 martie 2010, pronunțată în Dosarul
nr. 18/43/2009, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. III alin. (1), (2) și (21) din Legea nr. 169/1997
pentru modificarea și completarea Legii fondului funciar
nr. 18/1991, excepție ridicată de Erszebet Szathmáry, István
Zoltánné Repity, Elemér Szathmáry, Simonné Margit Szathmáry,
István Szathmáry, prin mandatar Vilhelm Andrei Krezsek, și
Tiborné Szathmáry prin mandatar Krisztina Galaczi.
În motivarea excepției de neconstituționalitate autorii
acesteia susțin că prevederile de lege criticate contravin art. 44
alin. (1) din Constituție și art. 1 din primul Protocol adițional la
Convenția pentru apărarea drepturilor omului și a libertăților
fundamentale, întrucât creează posibilitatea anulării din motive

MONITORUL OFICIAL AL ROMÂNIEI, PARTEA I, Nr. 119/16.II.2011
imputabile autorităților a unor decizii administrative emise în
favoarea cetățeanului. În sprijinul acestor argumente sunt
invocate hotărârile Curții Europene a Drepturilor Omului
pronunțate în cauzele ăValer Pop contra României, 2007”,
ăViașu contra României, 2009” și ăJones contra României,
2009”.
În continuare, se susține că prevederile de lege criticate
contravin art. 6 din Convenția pentru apărarea drepturilor omului
și a libertăților fundamentale, deoarece, în special, alin. (21) al
art. III din Legea nr. 169/1997 ăstabilește un apel mascat”, deși
prin reglementări anterioare s-a prevăzut că hotărârile comisiilor
județene rămân definitive în cazul în care nu sunt contestate.
Este încălcat, astfel, principiul securității raporturilor juridice și
dreptul la un proces echitabil. În argumentarea acestor critici se
invocă hotărârea pronunțată în cazul ăBrumărescu contra
României-2001” și ale cărei raționamente au fost reținute de
Curtea Constituțională în Decizia nr. 1.352 din 10 decembrie
2008.
Înalta Curte de Casație și Justiție — Secția de contencios
administrativ și fiscal consideră că textele de lege criticate
sunt constituționale.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției îl reprezintă prevederile art. III alin. (1), (2)
și (21) din Legea nr. 169/1997 pentru modificarea și completarea
Legii fondului funciar nr. 18/1991, publicată în Monitorul Oficial
al României, Partea I, nr. 299 din 4 noiembrie 1997, astfel cum
au fost modificate și completate prin articolul unic din titlul V al
Legii nr. 247/2005 privind reforma în domeniile proprietății și
justiției, precum și unele măsuri adiacente, publicată în Monitorul
Oficial al României, Partea I, nr. 653 din 22 iulie 2005.
Aceste texte de lege au următoarea redactare:
— Art. III alin. (1), (2) și (21): ă(1) Sunt lovite de nulitate
absolută, potrivit dispozițiilor legislației civile, aplicabile la data
încheierii actului juridic, următoarele acte emise cu încălcarea
prevederilor Legii fondului funciar nr. 18/1991, Legii nr. 1/2000
pentru reconstituirea dreptului de proprietate asupra terenurilor
agricole și celor forestiere, solicitate potrivit prevederilor Legii
fondului funciar nr. 18/1991 și ale Legii nr. 169/1997, cu
modificările și completările ulterioare, și ale prezentei legi:
a) actele de reconstituire sau de constituire a dreptului de
proprietate, în favoarea persoanelor care nu erau îndreptățite,
potrivit legii, la astfel de reconstituiri sau constituiri, cum sunt:
(i) actele de reconstituire în favoarea unor persoane care
nu au avut niciodată teren în proprietate predat la
cooperativa agricolă de producție sau la stat sau care
nu au moștenit asemenea terenuri;
(ii) actele de reconstituire și constituire în favoarea altor
persoane asupra vechilor amplasamente ale foștilor
proprietari, solicitate de către aceștia, în termen legal,
libere la data solicitării, în baza Legii nr. 18/1991 pentru
terenurile intravilane, a Legii nr. 1/2000 și a prezentei
legi, precum și actele de constituire pe terenuri scoase
din domeniul public în acest scop;

(iii)

5

actele de reconstituire și constituire a dreptului de
proprietate în favoarea altor persoane asupra
terenurilor proprietarilor care nu au fost înscriși în
cooperativa agricolă de producție, nu au predat
terenurile statului sau acestea nu au fost preluate de
stat prin acte translative de proprietate;
(iv) actele de reconstituire sau constituire a dreptului de
proprietate emise după eliberarea titlului de proprietate
fostului proprietar pe vechiul amplasament, transcris în
registrele de transcripțiuni și inscripțiuni sau, după caz,
intabulat în cartea funciară, precum și actele de
înstrăinare efectuate în baza lor;
(v) actele de reconstituire și constituire a dreptului de
proprietate în măsura în care au depășit limitele de
suprafață stabilite de art. 24 alin. (1) din Legea fondului
funciar nr. 18/1991;
(vi) actele de reconstituire a dreptului de proprietate asupra
unor terenuri forestiere pentru persoanele care nu au
deținut anterior în proprietate astfel de terenuri;
b) actele de constituire a dreptului de proprietate pe
terenurile agricole aflate în domeniul public sau privat al statului,
ori în domeniul public al comunelor, orașelor sau municipiilor;
c) actele de reconstituire sau de constituire a dreptului de
proprietate în intravilanul localităților, pe terenurile revendicate
de foștii proprietari, cu excepția celor atribuite conform art. 23 din
lege;
d) actele de constituire a dreptului de proprietate pe
terenurile agricole constituite ca izlaz comunal;
e) actele de constituire a dreptului de proprietate, în condițiile
art. 20, în localitățile în care s-a aplicat cota de reducere
prevăzută de lege;
f) actele de constituire a dreptului de proprietate, în condițiile
art. 20 și în cazul în care în localitatea respectivă nu s-a
constituit dreptul de proprietate persoanelor îndreptățite de lege;
g) transferurile de terenuri dintr-o localitate în alta, efectuate
cu încălcarea condițiilor prevăzute de lege, în scopul ilicit de a
spori prin aceasta valoarea terenului primit ca urmare a
transferului;
h) actele de vânzare-cumpărare privind construcțiile afectate
unei utilizări sociale sau culturale — case de locuit, creșe,
grădinițe, cantine, cămine culturale, sedii și altele asemenea —
ce au aparținut cooperativelor agricole de producție, cu
încălcarea dispozițiilor imperative prevăzute la ultimul alineat al
art. 28 din lege;
[...]
(2) Nulitatea poate fi invocată de primar, prefect, Autoritatea
Națională pentru Restituirea Proprietăților și de alte persoane
care justifică un interes legitim, iar soluționarea cererilor este de
competența instanțelor judecătorești de drept comun.
(21) Nulitatea absolută, în sensul prezentei legi, va putea fi
invocată și în litigiile în curs.”
Textul constituțional considerat ca fiind încălcat este cel al
art. 44 alin. (1), potrivit căruia ăDreptul de proprietate, precum și
creanțele asupra statului, sunt garantate. Conținutul și limitele
acestor drepturi sunt stabilite de lege.” Este invocată și
încălcarea art. 6 din Convenția pentru apărarea drepturilor
omului și a libertăților fundamentale, privind dreptul la un proces
echitabil, precum și a art. 1 din primul Protocol adițional la
convenție, referitor la protecția proprietății.
Examinând excepția de neconstituționalitate, Curtea reține
că prevederile art. III din Legea nr. 169/1997 consacră
sancțiunea nulității absolute aplicabilă actelor emise cu
încălcarea prevederilor Legii fondului funciar nr. 18/1991 și ale
Legii nr. 1/2000 pentru reconstituirea dreptului de proprietate
asupra terenurilor agricole și celor forestiere și, astfel, nu aduc
nicio noutate din punct de vedere legislativ.
Curtea observă că dispozițiile criticate precizează o dată în
plus sancțiunea nulității actelor translative de proprietate
încheiate cu încălcarea normelor legale imperative. Or, cum un
act nul nu poate produce efecte, fiind desființat de la data

6

MONITORUL OFICIAL AL ROMÂNIEI, PARTEA I, Nr. 119/16.II.2011

încheierii lui, un asemenea act nu poate să constituie temeiul
dobândirii valabile a dreptului de proprietate.
Potrivit regimului juridic al acestei sancțiuni, orice persoană
care justifică un interes o poate invoca. Calitate procesuală
activă în vederea promovării unei astfel de acțiuni în justiție o
au atât persoanele care justifică un interes legitim, cât și
persoanele care au atribuții cu privire la reconstituirea dreptului
de proprietate asupra terenurilor. Astfel, primarul sau prefectul,
ca reprezentanți legitimi ai autorităților comunale, orășenești,
municipale și, respectiv, județene, precum și Autoritatea
Națională pentru Restituirea Proprietăților veghează la
respectarea legalității emiterii actelor de către comisiile de fond
funciar. În același timp, prevederea expresă care include între
titularii dreptului la acțiune în constatarea nulității și primarul,
prefectul sau Autoritatea Națională pentru Restituirea
Proprietăților constituie expresia garantării liberului acces la
justiție și a dreptului la un proces echitabil, așa cum acestea
sunt consacrate constituțional.
De altfel, în sensul celor arătate, Curtea s-a pronunțat prin
mai multe decizii, ca, de exemplu, Decizia nr. 49 din 16 ianuarie
2007, publicată în Monitorul Oficial al României, Partea I, nr. 174
din 13 martie 2007, Decizia nr. 700 din 11 septembrie 2007,
publicată în Monitorul Oficial al României, Partea I, nr. 681 din

8 octombrie 2007, Decizia nr. 982 din 30 septembrie 2008,
publicată în Monitorul Oficial al României, Partea I, nr. 720 din
23 octombrie 2008, Decizia nr. 984 din 30 septembrie 2008,
publicată în Monitorul Oficial al României, Partea I, nr. 715 din
21 octombrie 2008, și Decizia nr. 568 din 29 aprilie 2010,
publicată în Monitorul Oficial al României, Partea I, nr. 394 din
15 iunie 2010.
De asemenea, prin Decizia nr. 375 din 6 iulie 2005, publicată
în Monitorul Oficial al României, Partea I, nr. 591 din 8 iulie 2005,
referindu-se la constituționalitatea titlului V din Legea
nr. 247/2005, Curtea Constituțională a statuat că aceste
dispoziții nu aduc atingere drepturilor câștigate în temeiul unor
acte juridice emise cu respectarea condițiilor legale în vigoare la
momentul nașterii lor. Efectul nulității absolute de repunere în
situațiile anterioare deschide posibilitatea celor îndreptățiți să
beneficieze de reconstituirea dreptului de proprietate asupra
terenurilor.
Considerentele reținute de Curte în deciziile menționate sunt
valabile și în prezenta cauză, întrucât nu au intervenit elemente
noi, de natură a determina o reconsiderare a jurisprudenței
acesteia.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. III alin. (1), (2) și (21) din Legea nr. 169/1997
pentru modificarea și completarea Legii fondului funciar nr. 18/1991, excepție ridicată de Erszebet Szathmáry, István Zoltánné
Repity, Elemér Szathmáry, Simonné Margit Szathmáry, István Szathmáry, prin mandatar Vilhelm Andrei Krezsek, și Tiborné
Szathmáry, prin mandatar Krisztina Galaczi, în Dosarul nr. 18/43/2009 al Înaltei Curți de Casație și Justiție — Secția de contencios
administrativ și fiscal.
Definitivă și general obligatorie.
Pronunțată în ședința publică din data de 7 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 1.646
din 16 decembrie 2010

referitoare la excepția de neconstituționalitate a dispozițiilor Ordonanței Guvernului nr. 10/2009
privind dreptul studenților înmatriculați la formele de învățământ la distanță
sau cu frecvență redusă de a continua studiile la programe de studii de licență autorizate
să funcționeze provizoriu sau acreditate
Augustin Zegrean
Aspazia Cojocaru
Acsinte Gaspar
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.

Pe rol se află soluționarea excepției de neconstituționalitate
a dispozițiilor Ordonanței Guvernului nr. 10/2009 privind dreptul
studenților înmatriculați la formele de învățământ la distanță sau
cu frecvență redusă de a continua studiile la programe de studii
de licență autorizate să funcționeze provizoriu sau acreditate,
excepție ridicată de Universitatea ăSpiru Haret” în Dosarul
nr. 8.214/2/2009 al Curții de Apel București — Secția a VIII-a
contencios administrativ și fiscal.
La apelul nominal se prezintă, pentru autorul excepției,
domnul avocat Mădălin Niculeasa din cadrul Baroului București,
cu delegație la dosar, și se constată lipsa celorlalte părți, față de
care procedura de citare a fost legal îndeplinită.

MONITORUL OFICIAL AL ROMÂNIEI, PARTEA I, Nr. 119/16.II.2011
Partea Ministerul Educației, Cercetării, Tineretului și Sportului
a transmis Curții punctul său de vedere cu privire la excepția
invocată, sens în care solicită respingerea acesteia ca
neîntemeiată.
Cauza fiind în stare de judecată, președintele acordă
cuvântul reprezentantului autorului excepției, care arată că
dispozițiile Ordonanței Guvernului nr. 10/2009 au fost criticate
din 3 perspective. Astfel, prin adoptarea ordonanței s-a derogat
de la dreptul comun, în sensul că s-a emis un act normativ cu
caracter individual. Or, prin Decizia nr. 600/2005, Curtea
Constituțională a statuat că o reglementare specială, diferită de
cea constitutivă de drept comun, cu caracter individual și
adoptată intuitu personae, încetează a mai avea legitimitate,
dobândind caracter discriminatoriu și, prin aceasta,
neconstituțional.
De asemenea, întrucât prin Ordonanța Guvernului
nr. 10/2009 s-a legiferat în materia organizării generale a
învățământului, au fost încălcate dispozițiile art. 73 alin. (3) din
Constituție, care impun existența unor legi organice atunci când
se reglementează în domeniul expres prevăzut la lit. n) a
aceluiași articol constituțional.
Totodată, autorul excepției mai arată că intervenția pe cale
administrativă în domeniul autonomiei universitare este, în
pofida art. 52 din Constituție, atât de puternică, încât lipsește de
substanța sa însuși dreptul constituțional prevăzut de art. 32 din
Legea fundamentală.
În susținerea concluziilor sale, domnul avocat depune și un
set de decizii pronunțate de Curtea Constituțională pe care le
consideră relevante pentru soluționarea fondului excepției
invocate.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
arătând că Guvernul a fost abilitat de Parlament să emită o
asemenea ordonanță și că nu este afectată autonomia
universitară, întrucât aceasta presupune posibilitatea instituției
de învățământ de a stabili propriile standarde de calitate, fără a
contraveni regulilor generale impuse prin Legea învățământului,
opozabilă tuturor furnizorilor de educație. În acest sens s-a
pronunțat și Curtea Constituțională prin Decizia nr. 72/1995.
În opinia sa, reprezentantul Ministerului Public consideră că
intervenția Guvernului a fost determinată tocmai de necesitatea
intrării în legalitate și a respectării criteriilor și cerințelor generale
de organizare a sistemului de învățământ, indiferent că este de
stat sau privat.
C U R T E A,

având în vedere actele și lucrările dosarului, constată
următoarele:
Prin Încheierea din 23 februarie 2010 (transmisă Curții
Constituționale prin Adresa nr. 8.214/2/2009, emisă la data de
10 mai 2010 și înregistrată pe rolul instanței de contencios
constituțional la data de 19 mai 2010), pronunțată în Dosarul
nr. 8.214/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor Ordonanței Guvernului nr. 10/2009 privind
dreptul studenților înmatriculați la formele de învățământ la
distanță sau cu frecvență redusă de a continua studiile la
programe de studii de licență autorizate să funcționeze
provizoriu sau acreditate, excepție ridicată de Universitatea
ăSpiru Haret” în dosarul de mai sus având drept obiect o acțiune
în contencios administrativ.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 1 alin. (5) referitoare la
obligativitatea respectării Constituției, a supremației sale și a
legilor, ale art. 16 alin. (1) și (2) referitoare la principiul egalității

7

în drepturi a cetățenilor, ale art. 32 alin. (6) referitoare la
garantarea autonomiei universitare, ale art. 53 referitoare la
Restrângerea exercițiului unor drepturi sau al unor libertăți, ale
art. 73 alin. (3) lit. n) referitoare la reglementarea prin lege
organică a organizării generale a învățământului, ale art. 108
alin. (3) referitoare la ordonanțe ca acte ale Guvernului ce pot fi
emise numai în temeiul unei legi speciale de abilitare și ale
art. 115 alin. (1) referitoare la adoptarea de către Parlament a
unei legi speciale de abilitare a Guvernului pentru a emite
ordonanțe în domenii care nu fac obiectul legilor organice.
Astfel, criticile sunt formulate din două perspective, și anume
cele referitoare la modul de emitere a actului criticat și cele
referitoare la conținutul reglementării. Ambele viziuni scot la
iveală excesul de putere al Guvernului.
1. Autorul excepției susține că Guvernul a emis Ordonanța
nr. 10/2009 în pofida dispozițiilor constituționale ale art. 73
alin. (3) lit. n), ale art. 108 alin. (3) și ale art. 115 alin. (1) care
abilitau Guvernul să reglementeze în domeniul învățământului
superior prin ordonanță de urgență, nu însă și prin ordonanță
simplă.
În acest fel nu a fost respectată dihotomia constituțională
consacrată de art. 73 alin. (3) lit. n) coroborat cu art. 115 alin. (1),
care impune fără echivoc ori altă nuanțare că Guvernul poate
emite ordonanțe ăîn domenii care nu fac obiectul legilor
organice”.
Din perspectiva echilibrului constituțional al puterilor
legislativă și executivă, consecința imediată a emiterii ordonanței
simple în domeniul legii organice concretizează imixtiunea
puterii executive în sfera de competență a puterii legiuitoare, din
moment ce condițiile sine qua non ale delegării legislative nu
sunt respectate în speță.
În plus, autorul excepției mai arată că ordonanța criticată a
fost emisă în baza art. 1 pct. VII.3 al Legii privind abilitarea
Guvernului de a emite ordonanțe nr. 253/2009, publicată în
Monitorul Oficial al României, Partea I, nr. 461 din 3 iulie 2009,
potrivit căruia:
ăÎn temeiul art. 115 alin. (1) din Constituția României,
republicată, Guvernul este abilitat ca, de la data intrării în
vigoare a prezentei legi, dar nu înainte de încheierea primei
sesiuni ordinare a anului 2009, și până la reluarea lucrărilor
Parlamentului în cea de-a doua sesiune ordinară a anului 2009,
să emită ordonanțe în domenii care nu fac obiectul legilor
organice, după cum urmează:
[...]
3. cercetarea științifică și învățământul superior;”.
Așa fiind, chiar dacă legea de abilitare deschide posibilitatea
Guvernului să reglementeze relațiile sociale în domeniul
cercetării și al învățământului superior, aceasta nu înseamnă că
permite/poate permite cu de la Parlament putere să încalce
Legea fundamentală.
2. În ceea ce privește conținutul reglementării criticate,
autorul excepției arată că Ordonanța Guvernului nr. 10/2009
contravine prevederilor art. 1 alin. (5), art. 16 alin. (1) și (2),
art. 32 alin. (6) și art. 53 din Constituție.
Astfel, reglementarea contestată interzice expres
școlarizarea la specializările/programele de studii autorizate
provizoriu/acreditate la forma de învățământ la distanță, impune
demararea în primul semestru al anului universitar 2009—2010
a procedurilor necesare pentru asigurarea unei conduceri cu
rector confirmat prin ordin al ministrului educației, cercetării,
tineretului și sportului, impune o monitorizare specială pe o
perioadă de 3 ani, impune o metodologie discriminatorie unică
care să fie aprobată prin ordin al ministrului, obligă absolvenții de
la specializarea ăDrept”, care în cadrul Universității ăSpiru Haret”
are structura de 3 ani, să își completeze studiile la 4 ani la
specializări/programe de licență de drept acreditate, obligă
studenții înmatriculați în anul I de studii în perioada 2005—2008

8

MONITORUL OFICIAL AL ROMÂNIEI, PARTEA I, Nr. 119/16.II.2011

la formele de învățământ la distanță/cu frecvență redusă să își
continue studiile la specializări/programe de studii autorizate să
funcționeze provizoriu ori acreditate potrivit unei metodologii
discriminatorii, prin aceea că doar pentru autorul excepției
aceasta este adoptată prin ordin al ministrului și condiționează
recunoașterea diplomei obținute de absolvenții înscriși până la
data emiterii ordonanței contestate la formele de învățământ la
distanță/cu frecvență redusă de înscrierea lor la altă formă de
învățământ autorizată provizoriu/acreditată din altă instituție de
învățământ superior sau la forma de învățământ la zi organizată
de Universitatea ăSpiru Haret” pentru specializările
corespunzătoare.
Prin aceste dispoziții, actul atacat contravine în esență
dreptului Universității ăSpiru Haret” la autonomie universitară,
principiu director în funcție de care este organizat învățământul
universitar atât în ansamblu, cât și din perspectiva fiecărei
instituții/universități. Or, Constituția României garantează
autonomia universitară la art. 32 alin. (6) ca drept al subiectelor
ce își desfășoară activitatea în domeniul învățământului
superior. Aceasta presupune că fiecare instituție universitară are
posibilitatea de a stabili propriile standarde de calitate, desigur
în condițiile și în temeiul legii. În plus, chiar Curtea
Constituțională a definit prin Decizia nr. 72/1995 unele elemente
de conținut al principiului autonomiei universitare, cum ar fi:
înscrierea în exigențele principiului egalității, posibilitatea de
completare a finanțării publice cu venituri provenite din alte
surse, alegerea rectorului de către senatul universitar și
confirmarea acestuia prin ordin al ministrului de resort, aceasta
din urmă având drept scop verificarea condițiilor de formă și de
fond în care au avut loc alegerile universitare.
În plus, autonomia universitară a fost definită prin art. 89 din
Legea învățământului nr. 84/1995 ca fiind ădreptul comunității
universitare de a se conduce, de a-și exercita libertățile
academice fără niciun fel de ingerințe ideologice, politice sau
religioase, de a-și asuma un ansamblu de competențe și
obligații în concordanță cu opțiunile și orientările strategice
naționale ale dezvoltării învățământului superior, stabilite prin
lege”. Conținutul acestui drept a fost dezvoltat sub aspectul
regimului juridic și de prevederile cuprinse atât în Legea
învățământului nr. 84/1995, cât și în Legea privind organizarea
studiilor universitare nr. 288/2004. De altfel, potrivit art. 92
alin. (2) și (3) din Legea învățământului, autonomia universitară
vizează domeniile conducerii, structurării și funcționării instituției,
ale activității didactice și de cercetare științifică, ale administrării
și ale finanțării și se realizează în principal prin stabilirea
structurii interne a instituției de învățământ superior conform legii
și prin programarea, organizarea, desfășurarea și
perfecționarea procesului de învățământ.
Or, prin restricțiile impuse de actul normativ criticat este
afectată și dispoziția constituțională a art. 1 alin. (5) potrivit
căreia ăÎn România respectarea Constituției, a supremației și a
legilor este obligatorie”.
De asemenea, dreptul legiuitorului ordinar ori delegat de a
stabili conținutul autonomiei universitare este limitat de
respectarea substanței respectivului drept. De aceea, Guvernul,
ca autoritate legiuitoare secundară, pentru a garanta substanța
dreptului, este obligat să nu lipsească pe niciun titular al său de
niciunul dintre atributele pe care i le conferă Constituția și legile
de forță juridică superioară ordonanței simple. Mai mult,
Executivul trebuie să vegheze ca atunci când dispune luarea
unor măsuri față de o universitate — indiferent de importanța ori
numărul de studenți — să nu rupă egalitatea în drepturi între
acea universitate și celelalte titulare ale dreptului la autonomie
universitară. Contrar acestor deziderate, măsurile dispuse de
ordonanța criticată sunt vătămătoare și discriminatorii prin aceea
că ministerul urmează a elabora o metodologie specială doar
pentru Universitatea ăSpiru Haret”, sens în care devine evidentă

ruperea egalității față de celelalte universități care rămân pe mai
departe guvernate de Ordonanța de urgență a Guvernului
nr. 75/2005 privind asigurarea calității educației. Aceeași
intervenție abuzivă a autorității publice vatămă dreptul autorului
excepției la autonomie universitară, prin aceea că impune un
set de criterii, o întreagă metodologie înlocuind standardele
proprii la care este îndrituit conform Legii fundamentale.
În sfârșit, singura modalitate pentru Guvern să intervină în
exercițiul dreptului la autonomie universitară poate fi realizată
doar cu respectarea strictă a condițiilor cerute de art. 53 din
Constituție. Este de remarcat că restrângerea exercițiului
acestui drept nu poate fi considerată necesară într-o
societate democratică în care se pun bazele unui învățământ
superior particular pentru a elimina monopolul autorităților
centrale și a acorda studenților posibilitatea de a urma cursuri
adaptate necesităților lor. Or, prin instituirea măsurilor impuse
de Ordonanța Guvernului nr. 10/2009 se restrânge de o manieră
aleatorie, disproporționată și discriminatorie exercițiul dreptului
pe care îl are Universitatea ăSpiru Haret” — deci sensul legilor
de forță juridică superioară —, acela că universitățile de stat sau
private trebuie să aibă deplină libertate în acțiunile ce privesc
organizarea propriei activități. În acest sens se face trimitere la
Decizia Curții Constituționale nr. 23 din 20 ianuarie 2005.
Curtea de Apel București — Secția a VIII-a contencios
administrativ și fiscal arată că excepția este admisibilă sub
aspectul respectării exigențelor art. 9 alin. (2) din Legea
nr. 554/2004 și art. 29 alin. (1) și (3) din Legea nr. 47/1992, dar
nu și-a exprimat opinia pe fondul acesteia.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată.
Astfel, prin emiterea Ordonanței Guvernului nr. 10/2009 nu
au fost înfrânte prevederile art. 115 alin. (1) și art. 73 alin. (3)
lit. n) din Legea fundamentală, deoarece din însuși conținutul
textului constituțional invocat rezultă că domeniul rezervat legii
organice se referă exclusiv la regimul general al învățământului,
și nu la aspecte de ordin particular. Este evident că folosirea
termenului ăgeneral” circumscrie domeniul legilor organice la
principiile comune, fundamentale. Firesc, aspectele parțiale,
particulare, eventual mai mărunte pot fi reglementate și prin legi
ordinare sau chiar prin acte normative inferioare acestora, în
conformitate însă cu acest regim general. Lectura art. 73 alin. (3)
din Constituție evidențiază că în mai multe alineate se practică
acest procedeu juridic, ca de exemplu: regimul juridic general al
proprietății și moștenirii — lit. m), regimul general al cultelor —
lit. s). În acest sens, prin Decizia nr. 718/1997, Curtea
Constituțională, pronunțându-se asupra constituționalității unor
prevederi ale Legii privind abilitarea Guvernului de a emite
ordonanțe, a statuat că delegarea legislativă care privește alte
aspecte decât cele referitoare la organizarea generală a
învățământului — cum ar fi modalitățile în care se efectuează
procesul educațional universitar, în cadrul regimului general al
învățământului și în conformitate cu prevederile cuprinse în
legislația în vigoare — nu este de domeniul legii organice și, de
aceea, poate face obiectul unei ordonanțe emise în baza legii de
abilitare.
Nicio dispoziție a textelor criticate nu privește o lege organică
și nu afectează regimul general al organizării învățământului. În
cazul în care o ordonanță ar cuprinde norme ce reglementează
aspecte ce țin de domeniul legii organice, există posibilitatea
ăeliminării acestora în Parlament, cu ocazia dezbaterii legilor de
aprobare, precum și declanșarea procedurii jurisdicționale în
fața Curții Constituționale pentru asemenea ordonanțe”.

MONITORUL OFICIAL AL ROMÂNIEI, PARTEA I, Nr. 119/16.II.2011
Referitor la critica de neconstituționalitate a dispozițiilor
Ordonanței Guvernului nr. 10/2009 față de prevederile art. 32
alin. (6) din Legea fundamentală, Avocatul Poporului apreciază
că nu poate fi reținută. Autonomia universitară constă în dreptul
comunității universitare de a se conduce, de a-și exercita
libertățile academice fără niciun fel de ingerințe ideologice,
politice, de a-și asuma un ansamblu de competențe și obligații
în concordanță cu opțiunile și orientările strategice naționale ale
dezvoltării învățământului superior, stabilite prin lege, iar în
conformitate cu art. 92 alin. (2) din Legea nr. 84/1995,
republicată, autonomia universitară se realizează, în principal, și
prin selectarea și promovarea personalului didactic, prin
stabilirea criteriilor de apreciere a activității didactice și științifice,
în condițiile legii. Așadar, dispozițiile actului criticat nu contravin
principiului constituțional al garantării autonomiei universitare,
ci, dimpotrivă, dau expresie acestuia.
Cât privește critica față de dispozițiile art. 108 alin. (3) din
Constituție, art. 1 alin. (5), art. 16 alin. (1) și (2) și art. 53,
Avocatul Poporului susține că nu poate fi reținută. Mai arată că
Ordonanța Guvernului nr. 10/2009 a fost adoptată în temeiul
art. 1 din Legea nr. 253/2009.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției prin reprezentantul legal,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței Guvernului nr. 10/2009 privind dreptul
studenților înmatriculați la formele de învățământ la distanță sau
cu frecvență redusă de a continua studiile la programe de studii
de licență autorizate să funcționeze provizoriu sau acreditate,
publicată în Monitorul Oficial al României, Partea I, nr. 581 din
20 august 2009, care au următorul conținut:
ăArt.1. — (1) Pe data intrării în vigoare a prezentei ordonanțe,
Universitatea «Spiru Haret» din București, înființată prin Legea
nr. 443/2002, încetează școlarizarea pentru toate
specializările/programele
de
studii/autorizate
provizoriu/acreditate la forma de învățământ la distanță.
(2) Universitatea «Spiru Haret» din București demarează, în
primul semestru al anului universitar 2009—2010, procedurile
necesare pentru asigurarea unei conduceri cu rector confirmat
prin ordin al ministrului educației, cercetării și inovării, potrivit
legii.
(3) Instituția de învățământ superior prevăzută la alin. (1) este
monitorizată special, începând cu data intrării în vigoare a
prezentei ordonanțe, pe o perioada de 3 ani, cu scopul de a se
asigura respectarea standardelor legale de calitate specifice,
conform unei metodologii aprobate prin ordin al ministrului
educației, cercetării și inovării, care se publică în Monitorul
Oficial al României, Partea I.
(4) Pe perioada monitorizării prevăzute la alin. (3),
Universitatea «Spiru Haret» din București organizează
examenele de licență potrivit unei metodologii aprobate prin
ordin al ministrului educației, cercetării și inovării.
Art. 2. — Absolvenții Universității «Spiru Haret» din București
la specializarea de Drept, cu o durată de 3 ani și cu 180 de

9

credite, au dreptul de a-și completa studiile la 4 ani și cu 240 de
credite la specializări/programe de licență de drept acreditate.
Art. 3. — (1) Studenții ciclului universitar de licență
înmatriculați în anul I în perioada 2005—2008 la
specializări/programe de studii organizate la forma de
învățământ la distanță au dreptul de a-și continua studiile la
specializări/programe de studii autorizate să funcționeze
provizoriu sau acreditate potrivit unei metodologii aprobate prin
ordin al ministrului educației, cercetării și inovării, care se publică
în Monitorul Oficial al României, Partea I.
(2) De dreptul prevăzut la alin. (1) beneficiază și studenții
ciclului universitar de licență înmatriculați în anul I în perioada
2005—2008 la specializări/programe de studii organizate la
forma de învățământ cu frecvență redusă.
Art. 4. — Ministerul Educației, Cercetării și Inovării va
recunoaște diploma obținută de absolvenții prevăzuți la art. 3,
care susțin și promovează examenul de licență în condițiile
prezentei ordonanțe.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 1 alin. (5) referitoare la obligativitatea
respectării Constituției, a supremației sale și a legilor, ale art. 16
alin. (1) și (2) referitoare la principiul egalității în drepturi a
cetățenilor, ale art. 32 alin. (6) referitoare la garantarea
autonomiei universitare, ale art. 53 referitoare la Restrângerea
exercițiului unor drepturi sau al unor libertăți, ale art. 73 alin. (3)
lit. n) referitoare la reglementarea prin lege organică a
organizării generale a învățământului, ale art. 108 alin. (3)
referitoare la ordonanțe ca acte ale Guvernului ce pot fi emise
numai în temeiul unei legi speciale de abilitare și ale art. 115
alin. (1) referitoare la adoptarea de către Parlament a unei legi
speciale de abilitare a Guvernului pentru a emite ordonanțe în
domenii care nu fac obiectul legilor organice.
Examinând excepția de neconstituționalitate, Curtea
constată următoarele:
1. Referitor la critica privind înfrângerea dispozițiilor
constituționale ale art. 73 alin. (3) lit. n) referitoare la
reglementarea prin lege organică a organizării generale a
învățământului, ale art. 108 alin. (3) referitoare la ordonanțe
ca acte ale Guvernului ce pot fi emise numai în temeiul unei
legi speciale de abilitare și ale art. 115 alin. (1) referitoare la
emiterea de către Parlament a unei legi speciale de abilitare
a Guvernului pentru a emite ordonanțe în domenii care nu
fac obiectul legilor organice, Curtea constată următoarele:
Ordonanța Guvernului nr. 10/2009 a fost emisă atât în
temeiul art. 108 din Constituție, cât și al art. 1 pct. VII.3 din
Legea nr. 253/2009, norme care legitimează Guvernul să emită
ordonanțe în domenii ce nu fac obiectul legilor organice,
respectiv în domeniul cercetării științifice și învățământului
superior. O asemenea sferă de reglementare nu presupune
ab initio un act de încălcare a dispozițiilor constituționale ale
art. 73 alin. (3) lit. n), deoarece nimic nu atestă faptul că s-a
dispus cu privire la domeniul rezervat legilor organice. După
cum rezultă din chiar titlul actului contestat, ordonanța privește
dreptul studenților înmatriculați la distanță sau cu frecvență
redusă de a continua studiile la programe de studii de licență
autorizate să funcționeze provizoriu sau acreditate. O asemenea
procedură nu vizează aspecte legate de organizarea generală
a învățământului, ci statuează cu privire la aspecte de ordin
particular care pot fi reglementate prin legi ordinare sau chiar
prin acte normative inferioare acestora. Astfel, Universitatea
ăSpiru Haret” a fost înființată ca instituție de învățământ superior,
persoană juridică de drept privat și de utilitate publică, prin
Legea nr. 443/2002, publicată în Monitorul Oficial al României,
Partea I, nr. 491 din 9 iulie 2002, sens în care, pentru a se
asigura respectarea standardelor legale de calitate specifice
învățământului superior, a fost special monitorizată pe o
perioadă de 3 ani, conform unei metodologii elaborate de
ministerul de resort, aprobată prin ordin al ministrului. În plus,

10

MONITORUL OFICIAL AL ROMÂNIEI, PARTEA I, Nr. 119/16.II.2011

prin hotărâri de guvern ulterioare s-au stabilit structurile și
specializările universitare acreditate sau autorizate să
funcționeze provizoriu din instituțiile de învățământ superior. De
exemplu, prin Hotărârile Guvernului nr. 410/2002 și
nr. 944/2002, la specializarea drept durata studiilor era de 4 ani
pentru forma de organizare zi. Prin urmare, ca parte a sistemului
național de învățământ, Universității ăSpiru Haret” București îi
erau opozabile toate reglementările referitoare la organizarea
generală a învățământului, așa cum a fost stabilită prin Legea
nr. 84/1995, lege care, potrivit art. 141 lit. s), nu numai că
permite, dar impune elaborarea și aplicarea strategiilor de
reformă, pe termen lung și mediu, ale învățământului și
educației. Aceasta se transpune în practică ca o obligație a
respectării calității educației care se referă la anumite domenii și
criterii, cum ar fi capacitatea instituțională, eficacitatea
educațională și managementul calității, sens în care ARACIS
poate efectua evaluarea calității unor programe și instituții de
învățământ superior. Așa fiind, ori de câte ori o instituție
furnizoare de educație care funcționează pe teritoriul României
aduce atingere ansamblului de acțiuni de dezvoltare a capacității
instituționale de elaborare, planificare și implementare de
programe de studiu, este firesc ca, în acord cu însuși textul
constituțional invocat referitor la reglementarea prin lege
organică a organizării generale a învățământului, să se intervină
prin acte de natură a restabili ordinea constituțională. Această
restabilire privitoare la aspectele particulare nu presupune o
legiferare în domeniul legilor organice, ci doar o prezervare a
normelor deja statuate, motiv pentru care modalitățile în care se
efectuează procesul educațional, în cadrul regimului general al
învățământului și în conformitate cu legislația în vigoare, pot face
obiectul unei ordonanțe emise în baza unei legi de abilitare.
În acest sens, Curtea Constituțională, prin Decizia nr. 718
din 29 decembrie 1997, publicată în Monitorul Oficial al
României, Partea I, nr. 396 din 31 decembrie 1997, a statuat că
ăReforma în domeniul educației naționale nu se identifică, în
toate componentele sale, cu organizarea generală a
învățământului, ea urmărind, prin scopurile și modalitățile în care
se va efectua, ameliorarea procesului educațional național, în
cadrul regimului general al învățământului și în conformitate cu
prevederile cuprinse în legislația în vigoare”.
2. Referitor la critica privind încălcarea dispozițiilor
constituționale ale art. 32 alin. (6) care dispune cu privire la
principiul autonomiei universitare, Curtea constată
următoarele:
Principiul autonomiei universitare este garantat, legiuitorul
constituant consacrându-l ca o componentă a dreptului la
învățătură. Acest principiu presupune un conținut vast, ce
include normele, procedurile și standardele interne ale fiecărei
universități, cu respectarea limitelor impuse de legislația în
vigoare, prin care acestea tind să definească și să
individualizeze rolul lor în cadrul comunității. De altfel, potrivit
art. 89 alin. (1) din Legea învățământului, ăAutonomia
universitară constă în dreptul comunității universitare de a se
conduce, de a-și exercita libertățile academice fără niciun fel de
ingerințe ideologice, politice sau religioase, de a-și asuma un
ansamblu de competențe și obligații în concordanță cu opțiunile
și orientările strategice naționale ale dezvoltării învățământului
superior, stabilite prin lege.” Prin urmare, autonomia universitară
se poate exercita doar cu condiția asumării răspunderii publice,
care obligă orice instituție de învățământ superior să asigure
eficiență managerială.
În motivarea autorului excepției se susține că autonomia
universitară presupune posibilitatea de a stabili propriile
standarde de calitate, desigur în condițiile și în temeiul legii.
Curtea Constituțională constată că autonomia universitară
presupune respectarea standardelor legale de calitate, și nu a
standardelor proprii. Nimic nu împiedică instituțiile furnizoare de
educație, ca, în condițiile legii, să își diversifice specializările ori
oferta educațională și să instituie standarde proprii de calitate
superioară celor legale, fără să contravină acestora.

Curtea observă că, potrivit art. 92 alin. (2) și (3) din Legea
învățământului, autonomia universitară vizează domeniile
conducerii, structurării și funcționării instituției, ale activității
didactice și de cercetare științifică, ale administrării și ale
finanțării și se realizează în principal prin stabilirea structurii
interne a instituției de învățământ superior conform legii și prin
programarea, organizarea, desfășurarea și perfecționarea
procesului de învățământ. Or, funcționarea unei instituții de
învățământ în lipsa unui rector confirmat prin ordin al ministrului
educației, cercetării și inovării, nu poate fi considerată a se
integra în cadrul general de organizare a învățământului. Toate
aceste proceduri reprezintă expresia unei autonomii universitare
care, nefiind un drept absolut, presupune anumite limite, sens în
care, potrivit art. 93 alin. (2) teza a doua din Legea
învățământului, ăRectorul se alege de către Senat și se confirmă
prin ordin al ministrului educației, cercetării și tineretului.”
Dincolo de aceste aspecte ce țin de procedura de alegere a
rectorului, în art. 93 alin. (3) din Legea învățământului s-a
prevăzut posibilitatea ministrului ca, din motive justificate, să
suspende din funcție, prin ordin, pe rectorul unei instituții de
învățământ superior de stat sau particulare acreditate sau
autorizate provizoriu. O astfel de reglementare a fost supusă
controlului de constituționalitate a priori, prilej cu care Curtea
Constituțională, prin Decizia nr. 72 din 18 iulie 1995, publicată în
Monitorul Oficial al României, Partea I, nr. 167 din 31 iulie 1995,
a constatat că prevederile art. 93 alin. (3) din Legea
învățământului sunt constituționale. Astfel, ministrul
învățământului poate suspenda din funcție, din motive justificate,
pe rectorul instituției de învățământ superior, posibilitate care nu
poate fi considerată ca o prerogativă de natură ăsă știrbească
autonomia universitară, întrucât cel suspendat se poate adresa
instanței judecătorești, iar, în sensul art. 93 alin. (2) din lege,
rectorul poate fi revocat din funcție numai de către senatul
universității, prin aceeași procedură folosită la numire.”
3. Referitor la înfrângerea principiului egalității în drepturi,
principiului obligativității respectării Constituției și a legilor și al
restrângerii exercițiului unor drepturi sau al unor libertăți, așa
cum sunt consacrate de art. 16 alin. (1) și (2), art. 1 alin. (5) și
art. 53 din Constituție, Curtea constată următoarele:
Autorul excepției susține că prin ordonanța criticată s-a rupt
egalitatea în drepturi între Universitatea ăSpiru Haret” București
și celelalte universități (care rămân pe mai departe guvernate
de Ordonanța de urgență a Guvernului nr. 75/2005 privind
asigurarea calității educației), măsurile dispuse fiind
vătămătoare și discriminatorii prin aceea că ministerul urmează
a elabora o metodologie specială.
O astfel de critică nu poate fi primită, întrucât întreg setul de
măsuri dispuse prin Ordonanța Guvernului nr. 10/2009 nu este
menit să reglementeze în mod diferit modul de organizare și
funcționare a unei instituții de învățământ superior față de
celelalte, ci, în acord cu art. 1 alin. (5) din Constituție, reprezintă
un mijloc de coerciție în scopul restabilirii dreptății și impunerii
stării de legalitate. Or, modul general de organizare a
învățământului, cu consecințele ce decurg din el și care se
răsfrâng practic asupra beneficiarilor săi (în speță studenții),
trebuie respectat de toate instituțiile furnizoare de educație
tocmai pentru a asigura un fundament echitabil aplicabil tuturor.
Nu se poate vorbi despre toate acestea, în măsura în care o
instituție de învățământ nu respectă procedurile necesare pentru
asigurarea unei conduceri cu rector confirmat prin ordin al
ministrului educației, cercetării și inovării, potrivit legii, ori nu
respectă pentru specializarea drept obligația de a studia o
perioadă de 4 ani, potrivit dispozițiilor legale.
Prin urmare, problemele legate de organizare, eficiență și
stabilitate trebuie să fie corelate între ele în așa fel încât
așteptările legitime ale tuturor potențialilor beneficiari ai actului
de învățământ să nu fie nesocotite. Așadar, o conformitate
parțială a egalității în fața legii este cea care justifică diferitele
forme de opoziție, cum ar fi tocmai ordonanța criticată, care este
legitimată de art. 53 din Constituție, atât de apărarea ordinii și
moralei publice, cât și a drepturilor și libertăților posibililor

MONITORUL OFICIAL AL ROMÂNIEI, PARTEA I, Nr. 119/16.II.2011
beneficiari ai actului de învățământ superior. Pentru aceleași
motive, nu poate fi primită nici susținerea potrivit căreia, prin
ordonanța criticată, este afectată substanța dreptului la
autonomie universitară, deoarece Universitatea ăSpiru Haret”
poate să își desfășoare activitatea, cu condiția corijării
neajunsurilor evidente care contravin regulilor generale de
organizare a învățământului.
Totodată, autorul excepției mai susține că prin reglementarea
specială contestată, diferită de cea constitutivă de drept comun,
are caracter individual și a fost adoptată intuitu personae, motiv
pentru care încetează a mai avea legitimitate, dobândind
caracter discriminatoriu și, prin aceasta, neconstituțional. O
astfel de critică nu poate fi primită, deoarece Ordonanța

11

Guvernului nr. 10/2009, așa cum s-a arătat mai sus, are drept
finalitate intrarea în legalitate a Universității ăSpiru Haret”. Or,
așa cum prin legi speciale sunt înființate instituții superioare de
învățământ, tot așa prin acte de reglementare primară se pot
dispune măsuri de monitorizare sau chiar de retragere a
acreditărilor, care însă nu pot fi luate cu privire la toate instituțiile
furnizoare de învățământ, ci doar cu privire la cele vizate.
Nerespectarea condițiilor legale generale plasează respectiva
universitate în sfera de incidență a unui alt regim juridic, situație
care justifică aplicarea unui tratament juridic diferit de cel de care
beneficiază cele care respectă exigențele impuse de Legea
învățământului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor Ordonanței Guvernului nr. 10/2009 privind dreptul
studenților înmatriculați la formele de învățământ la distanță sau cu frecvență redusă de a continua studiile la programe de studii
de licență autorizate să funcționeze provizoriu sau acreditate, excepție ridicată de Universitatea ăSpiru Haret” în Dosarul
nr. 8.214/2/2009 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 16 decembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind stabilirea unor măsuri pentru asigurarea aplicării prevederilor Regulamentului (CE)
nr. 1.221/2009 al Parlamentului European și al Consiliului din 25 noiembrie 2009 privind participarea
voluntară a organizațiilor la un sistem comunitar de management de mediu și audit (EMAS)
și de abrogare a Regulamentului (CE) nr. 761/2001 și a deciziilor 2001/681/CE și 2006/193/CE
ale Comisiei
În scopul asigurării aplicării în România a prevederilor Regulamentului (CE) nr. 1.221/2009 al Parlamentului European și
al Consiliului din 25 noiembrie 2009 privind participarea voluntară a organizațiilor la un sistem comunitar de management de mediu
și audit (EMAS) și de abrogare a Regulamentului (CE) nr. 761/2001 și a deciziilor 2001/681/CE și 2006/193/CE ale Comisiei,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Autoritatea publică centrală pentru protecția
mediului este autoritatea responsabilă pentru coordonarea
aplicării dispozițiilor Regulamentului (CE) nr. 1.221/2009 al
Parlamentului European și al Consiliului din 25 noiembrie 2009
privind participarea voluntară a organizațiilor la un sistem
comunitar de management de mediu și audit (EMAS) și de
abrogare a Regulamentului (CE) nr. 761/2001 și a deciziilor
2001/681/CE și 2006/193/CE ale Comisiei, denumit în
continuare Regulament.
(2) Noțiunile definite la art. 2 din Regulament au aceeași
semnificație și în cuprinsul prezentei hotărâri.

Art. 2. — (1) Se desemnează autoritatea publică centrală
pentru protecția mediului ca organism competent responsabil
pentru înregistrarea în sistemul comunitar de management de
mediu și audit, denumit în continuare EMAS, a organizațiilor
situate pe teritoriul României, precum și pentru înregistrarea în
EMAS a organizațiilor situate pe teritoriul celorlalte state
membre ale Uniunii Europene care solicită înregistrarea în
EMAS conform prevederilor art. 3 alin. (2) din Regulament,
denumit în continuare organism competent.
(2) Pe lângă organismul competent se înființează și
funcționează Comitetul EMAS.

12

MONITORUL OFICIAL AL ROMÂNIEI, PARTEA I, Nr. 119/16.II.2011

(3) Comitetul EMAS participă alături de organismul
competent în procesul de evaluare a cererii de înregistrare în
EMAS și de reînnoire a acesteia, precum și în procesul de
suspendare sau de radiere a înregistrării în EMAS.
(4) Deciziile organismului competent se adoptă în baza
avizului Comitetului EMAS.
(5) În cadrul Agenției Naționale pentru Protecția Mediului se
înființează și funcționează Biroul EMAS, care asigură
secretariatul tehnic al Comitetului EMAS.
(6) Regulamentul de organizare și funcționare al Comitetului
EMAS și al Biroului EMAS se aprobă prin ordin al conducătorului
autorității publice centrale pentru protecția mediului, în termen
de 60 de zile de la data intrării în vigoare a prezentei hotărâri, și
se publică în Monitorul Oficial al României, Partea I.
Art. 3. — (1) Comitetul EMAS este constituit din 21 de
membri, după cum urmează:
a) 2 reprezentanți ai autorității publice centrale pentru
protecția mediului;
b) 2 reprezentanți ai instituției publice cu competențe în
implementarea politicilor și legislației în domeniul protecției
mediului;
c) un reprezentant al instituției publice de inspecție și control
pentru protecția mediului;
d) 2 reprezentanți ai autorității publice centrale pentru
economie, comerț și mediu de afaceri;
e) un reprezentant al autorității publice centrale pentru
transport și infrastructură;
f) un reprezentant al autorității publice centrale pentru
administrație și interne;
g) un reprezentant al autorității publice centrale pentru
dezvoltare regională și turism;
h) 2 auditori de mediu cu experiență în auditul sistemelor de
management de mediu;
i) un reprezentant al institutelor de cercetare relevante în
domeniul protecției mediului;
j) 2 reprezentanți ai instituțiilor de învățământ superior;
k) 4 reprezentanți ai asociațiilor patronale;
l) 2 reprezentanți ai organizațiilor neguvernamentale care
desfășoară activități în domeniul protecției mediului.
(2) Componența nominală a Comitetului EMAS se aprobă
prin ordin al conducătorului autorității publice centrale pentru
protecția mediului, pe baza nominalizărilor primite de la
autoritățile publice centrale, instituțiile, asociațiile patronale și
organizațiile neguvernamentale prevăzute la alin. (1).
(3) Biroul EMAS este constituit din cel puțin două persoane
cu atribuții și experiență în domeniul EMAS, desemnate prin
decizie a conducătorului Agenției Naționale pentru Protecția
Mediului.
Art. 4. — Organismul competent, în colaborare cu Comitetul
EMAS și Biroul EMAS, elaborează procedura de înregistrare în
EMAS, care se aprobă prin ordin al conducătorului autorității
publice centrale pentru protecția mediului, în termen de 90 de
zile de la data intrării în vigoare a prezentei hotărâri, și se publică
în Monitorul Oficial al României, Partea I.
Art. 5. — (1) Organismul competent, prin Biroul EMAS,
deschide și menține Registrul național al EMAS, în conformitate
cu prevederile art. 12 alin. (2) din Regulament.
(2) În cazul în care au loc modificări în Registrul național al
EMAS, Biroul EMAS actualizează lunar informațiile și comunică
modificările organismului competent.
(3) Registrul național al EMAS se publică pe pagina de
internet a Agenției Naționale pentru Protecția Mediului.
Art. 6. — (1) Acreditarea verificatorilor de mediu și
supravegherea activităților desfășurate de aceștia se realizează,
în conformitate cu prevederile art. 28 alin. (1) din Regulament,
de către Asociația de Acreditare din România (RENAR).
(2) RENAR dezvoltă schema de acreditare a verificatorilor
de mediu și de supraveghere a activităților desfășurate de
aceștia și elaborează proceduri în conformitate cu prevederile
din Regulament.
(3) Organismul competent, prin reprezentanți cu atribuții și
experiență în domeniul EMAS, participă în calitate de

observatori pe lângă echipele de evaluare stabilite de RENAR în
procesul de acreditare a verificatorilor de mediu și pentru
supravegherea activităților desfășurate de aceștia.
Art. 7. — În cazul în care au loc modificări în lista
verificatorilor de mediu, RENAR actualizează lunar informațiile
și comunică modificările organismului competent.
Art. 8. — Agenția Națională pentru Protecția Mediului are
următoarele atribuții:
a) duce la îndeplinire prevederile art. 32 alin. (1) și (2) din
Regulament;
b) creează și actualizează o bază de date privind legislația
națională în domeniul protecției mediului.
Art. 9. — În vederea încurajării participării la EMAS a
organizațiilor mici, Agenția Națională pentru Protecția Mediului
împreună cu Garda Națională de Mediu și unitățile din
subordinea acestora asigură îndeplinirea obligațiilor prevăzute la
art. 32 alin. (4) din Regulament.
Art. 10. — (1) Organismul competent asigură suportul
financiar pentru promovarea EMAS, în conformitate cu
prevederile art. 33 din Regulament.
(2) Suportul financiar prevăzut la alin. (1) se acordă din
bugetul autorității publice centrale pentru protecția mediului, în
limita prevederilor bugetare anuale aprobate cu această
destinație.
(3) Organismul competent asigură pregătirea materialelor
privind informațiile prevăzute la art. 34 alin. (1) din Regulament
și le pune la dispoziția publicului și a organizațiilor prin
publicarea acestora pe pagina proprie de internet.
(4) Agenția Națională pentru Protecția Mediului împreună cu
Garda Națională de Mediu și unitățile din subordinea acestora,
precum și consiliile județene asigură furnizarea informațiilor
prevăzute la alin. (3) cel puțin prin publicarea acestora pe
paginile proprii de internet.
(5) Organismul competent organizează, în colaborare cu
Comitetul EMAS și Biroul EMAS, activități de promovare a
EMAS, de furnizare de informații și de încurajare a participării
organizațiilor mici la EMAS, în conformitate cu prevederile
art. 34 alin. (2), art. 35 și 36 din Regulament.
Art. 11. — Organismul competent, Agenția Națională pentru
Protecția Mediului și instituțiile publice aflate în subordinea
acesteia, respectiv agențiile regionale și județene pentru
protecția mediului, duc la îndeplinire prevederile art. 37 din
Regulament.
Art. 12. — Organismul competent, în colaborare cu Comitetul
EMAS, analizează posibilitățile de integrare a EMAS în alte
politici și instrumente de la nivel național, conform prevederilor
art. 38 din Regulament.
Art. 13. — (1) Fiecare solicitare de acordare de asistență și
de furnizare de informații adresată de către o organizație în
conformitate cu prevederile art. 4 alin. (2) și (4) din Regulament
este supusă plății unei sume ce reprezintă tariful pentru
procesarea solicitării respective, cu respectarea reglementărilor
în vigoare.
(2) Cuantumul tarifului prevăzut la alin. (1) se stabilește în
procedura de înregistrare în EMAS, aprobată conform
prevederilor art. 4.
(3) Sumele datorate ca urmare a aplicării tarifului prevăzut
la alin. (1) se încasează potrivit prevederilor art. 23 din
Ordonanța de urgență a Guvernului nr. 195/2005 privind
protecția mediului, aprobată cu modificări și completări prin
Legea nr. 265/2006, cu modificările și completările ulterioare.
(4) Tariful prevăzut la alin. (1) nu se percepe în cazul
organizațiilor mici.
(5) Pentru acordarea înregistrării în EMAS și a reînnoirii
înregistrării în EMAS, precum și pentru cazurile de suspendare
sau de radiere a înregistrării în EMAS nu se percepe tarif
organizațiilor.
Art. 14. — (1) Nerespectarea prevederilor art. 10 din
Regulament, referitoare la utilizarea siglei EMAS, constituie
contravenție și se sancționează cu amendă de la 5.000 lei la
10.000 lei, în condițiile legii.

MONITORUL OFICIAL AL ROMÂNIEI, PARTEA I, Nr. 119/16.II.2011
(2) Constatarea contravențiilor și aplicarea sancțiunilor se fac
de personalul împuternicit al instituției publice de inspecție și
control pentru protecția mediului.
Art. 15. — Contravențiilor prevăzute la art. 14 le sunt
aplicabile dispozițiile Ordonanței Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
Art. 16. — Organismul competent, în conformitate cu
prevederile art. 12 alin. (3), art. 28 alin. (8) și art. 41 din
Regulament, îndeplinește obligațiile de raportare la Comisia
Europeană.
Art. 17. — La data intrării în vigoare a prezentei hotărâri,
Ordinul ministrului agriculturii, pădurilor, apelor și mediului
nr. 50/2004 privind stabilirea unor măsuri pentru aplicarea
prevederilor Regulamentului (CE) nr. 761/2001 care permite
participarea voluntară a organizațiilor la schema comunitară de

13

eco-management și audit (EMAS), publicat în Monitorul Oficial
al României, Partea I, nr. 81 din 30 ianuarie 2004, cu modificările
și completările ulterioare, Ordinul ministrului mediului și
gospodăririi apelor nr. 1.018/2006 pentru aprobarea Procedurii
de înregistrare EMAS, publicat în Monitorul Oficial al României,
Partea I, nr. 878 din 27 octombrie 2006, Ordinul ministrului
mediului și gospodăririi apelor nr. 790/2006 pentru aprobarea
Regulamentului de organizare și funcționare a Comitetului
Consultativ EMAS și a Biroului EMAS, publicat în Monitorul
Oficial al României, Partea I, nr. 689 din 11 august 2006, precum
și Ordinul ministrului mediului și gospodăririi apelor
nr. 1.201/2006 privind Regulamentul de organizare și
funcționare al Comisiei pentru acreditarea persoanelor fizice și
juridice ca verificatori de mediu, publicat în Monitorul Oficial al
României, Partea I, nr. 967 din 4 decembrie 2006, cu
modificările și completările ulterioare, se abrogă.

PRIM-MINISTRU

EMIL BOC
Contrasemnează:
Ministrul mediului și pădurilor,
László Borbély
Ministrul economiei, comerțului și mediului de afaceri,
Ion Ariton
Ministrul dezvoltării regionale și turismului,
Elena Gabriela Udrea
Ministrul transporturilor și infrastructurii,
Anca Daniela Boagiu
Ministrul administrației și internelor,
Constantin-Traian Igaș
Șeful Departamentului pentru Afaceri Europene,
Bogdan Mănoiu
Ministrul finanțelor publice,
Gheorghe Ialomițianu
București, 26 ianuarie 2011.
Nr. 57.
GUVERNUL ROMÂNIEI

HOTĂRÂRE
pentru modificarea art. 1 din Normele privind privatizarea societăților comerciale
cu capital majoritar de stat care au ca obiect principal de activitate cercetarea-dezvoltarea,
aprobate prin Hotărârea Guvernului nr. 2.193/2004
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Articolul 1 din Normele privind privatizarea
societăților comerciale cu capital majoritar de stat care au ca
obiect principal de activitate cercetarea-dezvoltarea, aprobate
prin Hotărârea Guvernului nr. 2.193/2004, publicată în Monitorul
Oficial al României, Partea I, nr. 19 din 6 ianuarie 2005, se
modifică și va avea următorul cuprins:

ăArt. 1. — Privatizarea societăților comerciale cu capital
majoritar de stat care au ca obiect principal de activitate
cercetarea-dezvoltarea, definite conform codului CAEN 72,
denumite în continuare societăți comerciale de CD, se va face
potrivit cadrului legislativ existent referitor la privatizarea
societăților comerciale și în conformitate cu dispozițiile
prezentelor norme.”

PRIM-MINISTRU

EMIL BOC
Contrasemnează:
Ministrul economiei, comerțului și mediului de afaceri,
Ion Ariton
Ministrul educației, cercetării, tineretului și sportului,
Daniel Petru Funeriu
Ministrul finanțelor publice,
Gheorghe Ialomițianu
București, 26 ianuarie 2011.
Nr. 62.

14

MONITORUL OFICIAL AL ROMÂNIEI, PARTEA I, Nr. 119/16.II.2011

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
privind modificarea și completarea Ordinului președintelui Autorității Naționale Sanitare Veterinare
și pentru Siguranța Alimentelor nr. 39/2010 pentru aprobarea cerințelor tehnice
care trebuie îndeplinite de mijloacele oficiale de identificare a bovinelor, suinelor, ovinelor
și caprinelor, precum și pentru stabilirea condițiilor de aprobare a acestora pe teritoriul României
Văzând Referatul de aprobare nr. 178 din 14 ianuarie 2011, întocmit de Direcția generală sanitară veterinară din cadrul
Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări și completări prin Legea nr. 215/2004, cu modificările și
completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 1.415/2009 privind organizarea și funcționarea
Autorității Naționale Sanitare Veterinare și pentru Siguranța Alimentelor și a unităților din subordinea acesteia, cu modificările
ulterioare,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. I. — Ordinul președintelui Autorității Naționale Sanitare
Veterinare și pentru Siguranța Alimentelor nr. 39/2010 pentru
aprobarea cerințelor tehnice care trebuie îndeplinite de
mijloacele oficiale de identificare a bovinelor, suinelor, ovinelor
și caprinelor, precum și pentru stabilirea condițiilor de aprobare
a acestora pe teritoriul României, publicat în Monitorul Oficial al
României, Partea I, nr. 285 din 30 aprilie 2010, se modifică și
se completează după cum urmează:
1. La articolul 3, litera n) se modifică și va avea următorul
cuprins:
ăn) furnizor secundar — persoană fizică autorizată, persoană
juridică și/sau asociații profesionale înregistrate legal care fac
dovada că dețin un angajament scris cu unul sau mai mulți
furnizori primari de mijloace oficiale de identificare a animalelor,
aprobate de către Autoritatea Națională Sanitară Veterinară și
pentru Siguranța Alimentelor, în vederea furnizării mijloacelor de
identificare și care au primit acordul de comercializare a
acestora pe teritoriul României, din partea direcției sanitarveterinare și pentru siguranța alimentelor județeană, respectiv a
municipiului București.”
2. În anexa nr. 1, la capitolul I punctul 8.1, literele a), d) și
g) se modifică și vor avea următorul cuprins:
ăa) numele producătorului sau acronimul acestuia este
inscripționat în partea de sus a crotaliei, unde este prevăzut
sistemul de prindere a celor două părți;
...............................................................................................
d) în stânga acronimului se vor inscripționa de către
producător logoul acestuia și data imprimării crotaliei auriculare,
iar în dreapta acronimului, cu cifre romane, se va inscripționa
numărul duplicatului crotaliei, dacă este cazul; prima crotalie
duplicat va purta cifra I (unu roman);
...............................................................................................
g) sub codul de bare se înscriu 8 cifre înșiruite, cu înălțimea
de 0,5 cm, care au următoarea specificație: primele două
reprezintă numărul seriilor de câte 999.999.999 de crotalii,
pornind de la seria 50 până la seria 99 (de exemplu: 50 pentru
prima serie de 999.999.999 de crotalii, 51 pentru a doua serie de
999.999.999 de crotalii etc.), următoarea cifră este cifra de
control, iar restul de 5 cifre reprezintă primele cifre din numărul
de ordine al animalului;”.
3. În anexa nr. 1, la capitolul I punctul 9.1, litera a) se
modifică și va avea următorul cuprins:
ăa) primele două cifre reprezintă numărul seriilor de câte
999.999.999 de crotalii, pornind de la seria 50 până la seria 99

(de exemplu: 50 pentru prima serie de 999.999.999 de crotalii,
51 pentru a doua serie de 999.999.999 de crotalii etc.);”.
4. În anexa nr. 1, la capitolul II punctul 2.1, litera d) se
modifică și va avea următorul cuprins:
ăd) cifrele și literele înscrise pe crotalia auriculară, precum și
codul de bare trebuie să fie de culoare neagră, iar culoarea
crotaliei auriculare trebuie să fie de culoare galben-lămâie
pentru suinele crescute în exploatațiile nonprofesionale, de
culoare roșie pentru suinele crescute în exploatațiile industriale
comerciale și de culoare portocalie pentru suinele crescute în
exploatațiile comerciale de tip A;”.
5. În anexa nr. 1, la capitolul II, partea introductivă a
punctului 4.1 și punctul 4.2 se modifică și vor avea
următorul cuprins:
ă4.1. Pentru crotaliile auriculare folosite în exploatațiile
nonprofesionale și în exploatațiile comerciale de tip A, partea
«tată» a crotaliei va conține următoarele înscrisuri:
................................................................................................
4.2. În plus, față de prevederile pct. 4.1, la cererea
proprietarului, producătorul va imprima pe crotalia auriculară și
codul de bare. Acesta trebuie să reproducă corect și integral
codul unic de identificare al animalului înscris pe crotalie,
respectând ordinea literelor și cifrelor ce formează codul de
identificare.”
6. În anexa nr. 1, la capitolul III litera A punctul 3, după
litera l) se introduce o nouă literă, litera m), cu următorul
cuprins:
ăm) mijlocul de legătură dintre cele două părți componente
ale unei crotalii auriculare trebuie să suporte o tracțiune cuprinsă
între 250 și 300 N, măsurată în plan axial, caracteristică ce
trebuie să se mențină o perioadă de cel puțin 7 (șapte) ani.”
7. În anexa nr. 1, la capitolul III litera A punctul 4.1, litera c)
se modifică și va avea următorul cuprins:
ăc) opțional, proprietarul animalului poate solicita firmei
producătoare printarea pe crotalie a unui cod de bare
reprezentând codul de identificare a animalului. Acesta trebuie
să reproducă corect și integral codul unic de identificare a
animalului înscris pe crotalie, respectând ordinea literelor și
cifrelor ce formează codul de identificare.”
8. În anexa nr. 2, punctul 4 se modifică și va avea
următorul cuprins:
ă4. În cazul în care răspunsul la cerere este favorabil,
Autoritatea Națională Sanitară Veterinară și pentru Siguranța
Alimentelor emite Certificatul de aprobare a mijlocului oficial de

15

MONITORUL OFICIAL AL ROMÂNIEI, PARTEA I, Nr. 119/16.II.2011
identificare utilizat pe teritoriul României, precum și documentul
de alocare a codurilor de identificare pentru imprimarea
mijloacelor oficiale de identificare, prevăzute în anexele nr. 4,
respectiv nr. 6.”
9. Anexa nr. 3 se modifică și se înlocuiește cu anexa
nr. 1, care face parte integrantă din prezentul ordin.

10. Anexa nr. 5 se modifică și se înlocuiește cu anexa
nr. 2, care face parte integrantă din prezentul ordin.
11. Anexa nr. 7 se abrogă.
Art. II. — Prezentul ordin se publică în Monitorul Oficial al
României, Partea I, și intră în vigoare la data publicării, cu
excepția art. I pct. 4, care intră în vigoare la 30 de zile de la data
publicării.

Președintele Autorității Naționale Sanitare Veterinare și pentru Siguranța Alimentelor,
Roatiș Chețan Radu
București, 18 ianuarie 2011.
Nr. 4.
ANEXA Nr. 1
(Anexa nr. 3 la Ordinul nr. 39/2010)

CERERE DE APROBARE

a mijlocului oficial de identificare utilizat pe teritoriul României
Nr.

./
CERERE

Subscrisa S.C. ............................, cu sediul social în ............................................................................,
(adresa completă)

înmatriculată la registrul comerțului cu nr.
, cod fiscal
, telefon/fax
,
reprezentată legal prin domnul/doamna
., CNP
.,
posesor/posesoare al/a BI/CI seria
nr.
., eliberat(ă) de
. la data de
,
solicit aprobarea mijlocului oficial de identificare utilizat pe teritoriul României, modelul
.,
produs de
.., având codul de produs*)
.., pentru a putea fi
folosit la identificarea oficială a bovinelor, ovinelor, caprinelor și suinelor.
Declar pe propria răspundere că am luat cunoștință de:
a) prevederile art. 14 alin. (1) lit. c)—e) din Ordonanța de urgență a Guvernului nr. 23/2010 privind
identificarea și înregistrarea suinelor, ovinelor și caprinelor, precum și pentru modificarea și completarea
unor acte normative;
b) prevederile art. 14 lit. j)—l) din Ordonanța de urgență a Guvernului nr. 113/2002 privind
identificarea și înregistrarea bovinelor în România, aprobată cu modificări prin Legea nr. 25/2003, cu
modificările și completările ulterioare;
c) prevederile anexei nr. 2 la Ordinul președintelui Autorității Naționale Sanitare Veterinare și pentru
Siguranța Alimentelor nr. 39/2010 pentru aprobarea cerințelor tehnice care trebuie îndeplinite de mijloacele
oficiale de identificare a bovinelor, suinelor, ovinelor și caprinelor, precum și pentru stabilirea condițiilor de
aprobare a acestora pe teritoriul României, cu modificările și completările ulterioare.
Anexez la prezenta cerere următoarele documente și elemente:
Nr.
crt.

Documente și elemente necesare aprobării mijloacelor de identificare
pentru speciile bovine, ovine, caprine și suine

1.

Certificatul de atestare a conformității acestuia cu cerințele tehnice prevăzute în anexa nr. 1
la Ordinul președintelui Autorității Naționale Sanitare Veterinare și pentru Siguranța
Alimentelor nr. 39/2010, în original și în copie legalizată

2.

Copie a rapoartelor de testare (tradusă în limba română și legalizată pentru rapoartele
efectuate în alte țări decât România), eliberate conform pct. 6 din anexa nr. 2 la Ordinul
președintelui Autorității Naționale Sanitare Veterinare și pentru Siguranța Alimentelor
nr. 39/2010

3.

Mostra mijlocului oficial de identificare pentru care solicită aprobarea

4.

Fotografie în format digital a mijlocului oficial de identificare pentru care solicită aprobarea

5.

Copie a certificatului de înregistrare de la registrul comerțului

6.

Copie de pe BI/CI al/a reprezentantului legal

7.

Dovada că deține un angajament scris cu producătorul pentru furnizarea mijlocului de
identificare pe teritoriul României
Data

.

Depus
(Da/Nu)

Reprezentant legal,
.
(semnătura și ștampila)

*) Se va completa doar dacă modelul mijlocului de identificare pentru care se solicită aprobarea a fost testat de către
ICAR, i s-a acordat un cod de produs și a fost publicat în lista prevăzută la pct. 6.2 lit. b) din anexa nr. 2 la Ordinul președintelui
Autorității Naționale Sanitare Veterinare și pentru Siguranța Alimentelor nr. 39/2010.

16

MONITORUL OFICIAL AL ROMÂNIEI, PARTEA I, Nr. 119/16.II.2011
ANEXA Nr. 2
(Anexa nr. 5 la Ordinul nr. 39/2010)

CERERE DE ACORDARE

a dreptului de furnizare a mijlocului oficial de identificare utilizat pe teritoriul României
Nr.

./

..
CERERE

Subscrisa S.C./P.F.A./Asociația profesională înregistrată legal .......................................................,
cu sediul social în .......................................................................................................................................,
(adresa completă)

înmatriculată la registrul comerțului cu nr.
./Registrul unic al cabinetelor medicale
veterinare cu nr.
/
, C.I.F./cod fiscal
.., telefon/fax
,
reprezentată legal prin domnul/doamna
., CNP
,
posesor/posesoare al/a BI/CI seria ... nr.
.., eliberat(ă) de
.. la data de
..,
solicit acordarea dreptului de furnizare a mijloacelor oficiale de identificare aprobate, potrivit legii, pentru
utilizarea pe teritoriul României la identificarea oficială a bovinelor, ovinelor, caprinelor și suinelor.
Declar pe propria răspundere că am luat cunoștință de:
a) prevederile art. 14 alin. (1) lit. c)—e) din Ordonanța de urgență a Guvernului nr. 23/2010 privind
identificarea și înregistrarea suinelor, ovinelor și caprinelor, precum și pentru modificarea și completarea
unor acte normative;
b) prevederile art. 14 lit. j)—l) din Ordonanța de urgență a Guvernului nr. 113/2002 privind
identificarea și înregistrarea bovinelor în România, aprobată cu modificări prin Legea nr. 25/2003, cu
modificările și completările ulterioare;
c) prevederile anexei nr. 2 la Ordinul președintelui Autorității Naționale Sanitare Veterinare și pentru
Siguranța Alimentelor nr. 39/2010 pentru aprobarea cerințelor tehnice care trebuie îndeplinite de mijloacele
oficiale de identificare a bovinelor, suinelor, ovinelor și caprinelor, precum și pentru stabilirea condițiilor de
aprobare a acestora pe teritoriul României, cu modificările și completările ulterioare.
Anexez la prezenta cerere următoarele documente și elemente:
Nr.
crt.

Documente necesare aprobării mijloacelor de identificare
pentru speciile bovine, ovine, caprine și suine

1.

Copie a certificatului de înregistrare de la registrul comerțului — pentru persoanele juridice
Copie a documentului de înregistrare legală — pentru persoanele fizice autorizate/asociațiile
înregistrate legal

2.

Copie de pe BI/CI al/a reprezentantului legal

3.

Dovada că deține un angajament scris cu furnizorul primar pentru furnizarea mijlocului de
identificare pe teritoriul României
Data

.

Depus
(Da/Nu)

Reprezentant legal,
.
(semnătura și ștampila)

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 119/16.II.2011 conține 16 pagini.

Prețul: 3,20 lei

&JUYDGY|520806]
ISSN 1453—4495

