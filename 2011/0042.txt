Anul 179 (XXIII) — Nr. 42

PARTEA I

LEGI, DECRETE, HOTĂRÂRI ȘI ALTE ACTE

Marți, 18 ianuarie 2011

SUMAR

Pagina
DECIZII ALE CURȚII CONSTITUȚIONALE
Decizia nr. 1.295 din 14 octombrie 2010 referitoare la excepția
de neconstituționalitate a dispozițiilor art. 77 alin. (2)
și art. 43 alin. (1) și (2) din Legea nr. 19/2000 privind
sistemul public de pensii și alte drepturi de asigurări
sociale ........................................................................
Decizia nr. 1.373 din 26 octombrie 2010 referitoare la excepția
de neconstituționalitate a dispozițiilor Ordonanței de
urgență a Guvernului nr. 134/2005 pentru modificarea
și completarea Ordonanței de urgență a Guvernului
nr. 43/2002 privind Direcția Națională Anticorupție, a
dispozițiilor Legii nr. 54/2006 privind aprobarea
Ordonanței de urgență a Guvernului nr. 134/2005
pentru modificarea și completarea Ordonanței de
urgență a Guvernului nr. 43/2002 privind Direcția
Națională Anticorupție, precum și a dispozițiilor
art. 911—916 din Codul de procedură penală ............
Decizia nr. 1.389 din 26 octombrie 2010 referitoare la excepția
de neconstituționalitate a dispozițiilor art. 327 alin. 3 și
art. 911—915 din Codul de procedură penală, precum
și a dispozițiilor Ordonanței de urgență a Guvernului
nr. 134/2005 pentru modificarea și completarea

Pagina

10–11

Decizia nr. 1.425 din 2 noiembrie 2010 referitoare la excepția
de neconstituționalitate a dispozițiilor art. 21 alin. (2),
art. 25 și art. 48 din Legea nr. 164/2001 privind pensiile
militare de stat ............................................................

3–6

7–10

Decizia nr. 1.423 din 2 noiembrie 2010 referitoare la excepția
de neconstituționalitate a dispozițiilor art. 25 și art. 80 din
Legea nr. 164/2001 privind pensiile militare de stat ......

2–3

Ordonanței de urgență a Guvernului nr. 43/2002
privind Direcția Națională Anticorupție și a dispozițiilor
Legii nr. 54/2006 privind aprobarea Ordonanței de
urgență a Guvernului nr. 134/2005 pentru modificarea
și completarea Ordonanței de urgență a Guvernului
nr. 43/2002 privind Direcția Națională Anticorupție ....

11–12

Decizia nr. 1.437 din 4 noiembrie 2010 referitoare la excepția
de neconstituționalitate a dispozițiilor art. 181 alin. (1)
din Legea nr. 78/2000 pentru prevenirea, descoperirea
și sancționarea faptelor de corupție ..........................

13–14

Decizia nr. 1.468 din 11 noiembrie 2010 referitoare la excepția
de neconstituționalitate a prevederilor art. 19 alin. (1)
lit. C din Legea cadastrului și a publicității imobiliare
nr. 7/1996 ..................................................................

15–16

2

MONITORUL OFICIAL AL ROMÂNIEI, PARTEA I, Nr. 42/18.I.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.295
din 14 octombrie 2010

referitoare la excepția de neconstituționalitate a dispozițiilor art. 77 alin. (2) și art. 43 alin. (1) și (2)
din Legea nr. 19/2000 privind sistemul public de pensii și alte drepturi de asigurări sociale
Acsinte Gaspar
Aspazia Cojocaru
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 77 alin. (2) și art. 43 alin. (1) și (2) din Legea
nr. 19/2000 privind sistemul public de pensii și alte drepturi de
asigurări sociale, excepție ridicată de Teodor Pal în Dosarul
nr. 6.724/62/2009 al Tribunalului Brașov — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens, arată că prevederile de lege
criticate nu retroactivează, aplicându-se doar de la data intrării
în vigoare pentru viitor. De asemenea, consideră că nu este
încălcat principiul egalității în drepturi a cetățenilor.
C U R T E A,

având în vedere actele și lucrările dosarului, reține următoarele:
Prin Încheierea din 7 ianuarie 2010, pronunțată în Dosarul
nr. 6.724/62/2009, Tribunalul Brașov — Secția civilă a sesizat
Curtea Constituțională cu excepția de neconstituționalitate
a dispozițiilor art. 77 alin. (2) raportat la art. 43 alin. (1) și (2)
din Legea nr. 19/2000 privind sistemul public de pensii și
alte drepturi de asigurări sociale.
Excepția a fost ridicată de Teodor Pal cu prilejul soluționării
unei acțiuni civile având ca obiect recalcularea pensiei.
În motivarea excepției de neconstituționalitate autorul
acesteia susține, în esență, că prevederile de lege criticate
trebuie interpretate în sensul că stagiul complet de cotizare,
utilizat la determinarea punctajului mediu anual pentru
persoanele ale căror drepturi la pensie s-au deschis în intervalul
1 iulie 1977—31 martie 2001 și și-au desfășurat activitatea în
condiții deosebite ori speciale, este cel reglementat de art. 14
din Legea nr. 3/1977. Această lege nu a prevăzut nicio
deosebire în cadrul grupei I de muncă. Or, a interpreta altfel
înseamnă o încălcare a dispozițiilor art. 16 și art. 38 alin. (4) din
Constituție.
Tribunalul Brașov — Secția civilă consideră că excepția
de neconstituționalitate nu este întemeiată. În acest sens, arată
că interpretarea dată de autorul excepției textelor de lege
criticate provine din interpretarea dată de Înalta Curte de Casație
și Justiție prin Decizia nr. 40/2008 în soluționarea recursului în
interesul legii cu privire la dispozițiile art. 77 alin. (2) raportat la
art. 43 alin. (1) și (2) din Legea nr. 19/2000. Aceasta nu atrage
însă neconstituționalitatea dispozițiilor legale criticate, ci pune

problema modului de interpretare și aplicare a deciziei amintite,
fapt care este atributul instanței de judecată de drept comun. De
asemenea, arată că stabilirea diferențiată a condițiilor de
pensionare reprezintă opțiunea exclusivă a legiuitorului, iar
principiul egalității în drepturi consacrat de art. 16 din Constituție
nu presupune uniformitate, astfel că situații diferite justifică
soluții legislative diferite, fără a fi considerate ca fiind
discriminatorii. În sfârșit, consideră că dispozițiile constituționale
referitoare la dreptul la muncă nu sunt incidente în cauză.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Avocatul Poporului consideră că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele de vedere asupra excepției
de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, punctul de vedere al Avocatului Poporului,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 77 alin. (2) și art. 43 alin. (1) și (2) din Legea
nr. 19/2000 privind sistemul public de pensii și alte drepturi de
asigurări sociale, publicată în Monitorul Oficial al României,
Partea I, nr. 140 din 1 aprilie 2000, dispoziții potrivit cărora:
— Art. 77 alin. (2): ăÎn situația asiguraților prevăzuți la art. 43
și 47, la stabilirea punctajului mediu anual conform alin. (1) se iau
în considerare stagiile de cotizare prevăzute la aceste articole.”;
— Art. 43: ă(1) Asigurații care și-au desfășurat activitatea în
locurile de muncă prevăzute la art. 20 lit. a) și care au realizat un
stagiu de cotizare de cel puțin 20 de ani în aceste condiții
beneficiază de pensie pentru limită de vârstă începând cu vârsta
de 45 de ani.
(2) Asigurații care și-au desfășurat activitatea în locurile de
muncă prevăzute la art. 20 lit. c) și d) și care au realizat un stagiu
de cotizare de cel puțin 25 de ani beneficiază de pensie pentru
limită de vârstă, cu reducerea vârstelor standard de pensionare
cu 15 ani.”
Autorul excepției susține că aceste prevederi de lege sunt
contrare următoarelor texte din Constituție: art. 16 referitor la
egalitatea în drepturi a cetățenilor și art. 38 alin. (4) referitor la
remunerarea egală a bărbaților și femeilor. În realitate, Curtea
observă că autorul excepției a avut în vedere prevederile art. 41
alin. (4) din Constituție, iar nu pe cele ale art. 38.
Examinând excepția de neconstituționalitate, Curtea
constată că dispozițiile art. 77 alin. (1) din Legea nr. 19/2000

MONITORUL OFICIAL AL ROMÂNIEI, PARTEA I, Nr. 42/18.I.2011
reglementează modul de calcul al punctajului mediu anual,
făcându-se trimitere la prevederile de lege care stabilesc stagiul
complet de cotizare general aplicabil. Având în vedere faptul că
desfășurarea muncii în condiții speciale impune un regim juridic
diferit, care presupune, între altele, și reducerea stagiului de
cotizare obligatoriu, așa cum prevede art. 43 alin. (1) și (2) din
Legea nr. 19/2000, art. 77 alin. (2) din aceeași lege stabilește că
punctajul mediu anual se va stabili în funcție de stagiul de
cotizare prevăzut pentru această situație deosebită. Aceasta
este o soluție firească, în acord cu principiul egalității în drepturi
a cetățenilor, principiu care nu presupune omogenitate, astfel
că situații diferite justifică și chiar impun un tratament juridic
diferențiat.
În ceea ce privește aspectul pus în discuție de autorul
excepției cu privire la incidența dispozițiilor Legii nr. 3/1977

3

privind pensiile de asigurări sociale de stat și asistență socială,
Curtea observă că acesta își are izvorul în problemele de
aplicare a dispozițiilor de lege criticate intervenite cu prilejul
recalculării pensiilor stabilite anterior intrării în vigoare a Legii
nr. 19/2000. Aspectele ținând de aplicarea legii nu reprezintă
însă probleme de constituționalitate de competența instanței de
contencios constituțional, ci revin competenței instanțelor de
judecată.
În sfârșit, cât privește critica raportată la art. 41 alin. (4) din
Constituție, Curtea reține că dispozițiile art. 77 alin. (2) și art. 43
alin. (1) și (2) din Legea nr. 19/2000 nu pun în discuție problema
salarizării, cu atât mai puțin aceea a instituirii unei diferențe de
tratament între bărbați și femei. Pentru aceste rațiuni, se
apreciază că textul constituțional menționat nu este incident în
cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 77 alin. (2) și art. 43 alin. (1) și (2) din Legea
nr. 19/2000 privind sistemul public de pensii și alte drepturi de asigurări sociale, excepție ridicată de Teodor Pal în Dosarul
nr. 6.724/62/2009 al Tribunalului Brașov — Secția civilă.
Definitivă și general obligatorie.
Pronunțată în ședința publică din data de 14 octombrie 2010.
PREȘEDINTE,
ACSINTE GASPAR

Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.373
din 26 octombrie 2010

referitoare la excepția de neconstituționalitate a dispozițiilor Ordonanței de urgență a Guvernului
nr. 134/2005 pentru modificarea și completarea Ordonanței de urgență a Guvernului nr. 43/2002
privind Direcția Națională Anticorupție, a dispozițiilor Legii nr. 54/2006 privind aprobarea
Ordonanței de urgență a Guvernului nr. 134/2005 pentru modificarea și completarea Ordonanței
de urgență a Guvernului nr. 43/2002 privind Direcția Națională Anticorupție,
precum și a dispozițiilor art. 911—916 din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.

Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
a dispozițiilor Legii nr. 54/2006 privind aprobarea Ordonanței de
urgență a Guvernului nr. 134/2005 pentru modificarea și
completarea Ordonanței de urgență a Guvernului nr. 43/2002
privind Direcția Națională Anticorupție, precum și a dispozițiilor
art. 911—916 din Codul de procedură penală, excepție ridicată
de Virgil Pop în Dosarul nr. 2.770/1/2009 al Înaltei Curți de
Casație și Justiție — Completul de 9 judecători.

4

MONITORUL OFICIAL AL ROMÂNIEI, PARTEA I, Nr. 42/18.I.2011

La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției ca neîntemeiată, sens în
care face trimitere la jurisprudența în materie.
C U R T E A,

având în vedere actele și lucrările dosarului, constată
următoarele:
Prin Decizia nr. 244 din 2 aprilie 2010, pronunțată în Dosarul
nr. 2.770/1/2009, Înalta Curte de Casație și Justiție —
Completul de 9 judecători a sesizat Curtea Constituțională
cu excepția de neconstituționalitate a dispozițiilor
Ordonanței de urgență a Guvernului nr. 134/2005 pentru
modificarea și completarea Ordonanței de urgență a
Guvernului nr. 43/2002 privind Direcția Națională
Anticorupție, a dispozițiilor Legii nr. 54/2006 privind
aprobarea Ordonanței de urgență a Guvernului nr. 134/2005
pentru modificarea și completarea Ordonanței de urgență
a Guvernului nr. 43/2002 privind Direcția Națională
Anticorupție, precum și a dispozițiilor art. 911—916 din
Codul de procedură penală, excepție ridicată de Virgil Pop.
În motivarea excepției de neconstituționalitate autorul
acesteia susține că dispozițiile Ordonanței de urgență a
Guvernului nr. 134/2005 contravin prevederilor constituționale
ale art. 115 alin. (4) și (6) referitoare la delegarea legislativă,
art. 131 alin. (3) referitoare la rolul Ministerului Public și art. 132
alin. (1) referitoare la principiile ce guvernează activitatea
procurorilor, iar prevederile Legii nr. 54/2006 contravin
dispozițiilor constituționale ale art. 76 alin. (1) referitoare la
adoptarea legilor organice și art. 115 alin. (5) referitoare la
intrarea în vigoare a ordonanțelor de urgență, deoarece instituie
un organism paralel instituției constituționale a Ministerului
Public.
De asemenea, cu prilejul votării Legii nr. 54/2006 nu s-a
respectat procedura constituțională. Astfel, potrivit art. 76 alin. (1)
din Legea fundamentală, legile organice se adoptă cu votul
majorității membrilor fiecărei Camere. În ziua votării legii în
Camera Deputaților au fost prezenți 242 de deputați. După mai
multe întreruperi ale ședinței și în condițiile în care în sală mai
rămăseseră 135 de deputați, s-a trecut la vot. Astfel, legea a fost
votată prin ridicarea mâinii și, fără să numere voturile,
președintele a constatat că există o singură abținere, declarând
că legea a fost adoptată cu ămarea majoritate a celor prezenți”.
Prin urmare, în prima Cameră, legea de aprobare a Ordonanței
de urgență a Guvernului nr. 134/2005 a fost adoptată în
condițiile în care nu exista cvorum de ședință (în prezența unui
număr de 135 de deputați) și fără să aibă întrunită majoritatea
cerută de art. 76 alin. (1). Faptul că, în speță, camera
decizională era Senatul nu schimbă această concluzie. Temeiul
constituțional mai sus invocat dispune fără echivoc că legile
organice se adoptă cu votul majorității membrilor fiecărei
Camere, astfel încât regularitatea procedurii de votare din Senat
nu poate acoperi neconstituționalitatea procedurii de vot din
Camera Deputaților.
În ceea ce privește dispozițiile art. 911—916 din Codul de
procedură penală, autorul excepției susține că acestea contravin
dispozițiilor constituționale ale art. 26 referitoare la Viața intimă,
familială și privată și ale art. 28 referitoare la Secretul

corespondenței, precum și ale celor art. 8 din Convenția pentru
apărarea drepturilor omului și a libertăților fundamentale, în
măsura în care sunt interpretate ca fiind incidente și înainte de
începerea urmăririi penale împotriva unei persoane.
Înalta Curte de Casație și Justiție — Completul de
9 judecători opinează că excepția de neconstituționalitate a
dispozițiilor Ordonanței de urgență a Guvernului nr. 134/2005 și
ale Legii nr. 54/2006 este neîntemeiată.
Secția penală a Înaltei Curți de Casație și Justiție, ca instanță
ce a admis cererea de sesizare a Curții Constituționale doar cu
privire la dispozițiile din Codul de procedură penală, respingând
ca inadmisibilă cererea de sesizare pentru excepția ce viza și
Ordonanța de urgență a Guvernului nr. 134/2005 și Legea
nr. 54/2006, apreciază că prevederile art. 911—916 din Codul
de procedură penală sunt neconstituționale în măsura în care
se interpretează în sensul că permit interceptarea sau
înregistrarea convorbirilor în etapa actelor premergătoare.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
publicată în Monitorul Oficial al României, Partea I, nr. 899 din
7 octombrie 2005, aprobată cu modificări prin Legea nr. 54/2006,
publicată în Monitorul Oficial al României, Partea I, nr. 226 din
13 martie 2006.
De asemenea, obiect al excepției îl constituie și dispozițiile
art. 911—916 din Codul de procedură penală — Condițiile și
cazurile de interceptare și înregistrare a convorbirilor sau
comunicărilor efectuate prin telefon sau prin orice mijloc
electronic de comunicare, Organele care efectuează
interceptarea și înregistrarea, Certificarea înregistrărilor, Alte
înregistrări, Înregistrările de imagini și Verificarea mijloacelor de
probă.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 316 din 23 martie 2010, publicată
în Monitorul Oficial al României, Partea I, nr. 328 din 18 mai
2010, și Deciziei nr. 1.706 din 17 decembrie 2009, publicată în
Monitorul Oficial al României, Partea I, nr. 42 din 19 ianuarie
2010, Curtea Constituțională a respins ca nefondată excepția
de neconstituționalitate a dispozițiilor Ordonanței de urgență a

MONITORUL OFICIAL AL ROMÂNIEI, PARTEA I, Nr. 42/18.I.2011
Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind Direcția
Națională Anticorupție, statuând că este neîntemeiată critica
privind încălcarea prevederilor constituționale ale art. 132,
deoarece Direcția Națională Anticorupție a fost concepută ca
structură cu personalitate juridică în cadrul Ministerului Public,
prin reorganizarea Parchetului Național Anticorupție. Astfel,
potrivit art. 131 alin. (2) din Legea fundamentală, ăMinisterul
Public își exercită atribuțiile prin procurori constituiți în parchete,
în condițiile legii”, condiții care au stat și la fundamentarea
organizării și funcționării Direcției Naționale Anticorupție. Faptul
că la art. 1 alin. (31) din Ordonanța de urgență a Guvernului
nr. 43/2002 s-a prevăzut că procurorul general al Parchetului de
pe lângă Înalta Curte de Casație și Justiție conduce Direcția
Națională Anticorupție prin intermediul procurorului șef al acestei
direcții nu justifică susținerea că textul de lege este
neconstituțional. Dimpotrivă, având în vedere și prevederile
art. 132 alin. (1) din Constituție, potrivit cărora procurorii își
desfășoară activitatea pe baza principiilor legalității, imparțialității
și controlului ierarhic, se poate constata că dispozițiile legale
criticate nu constituie altceva decât o reflectare a principiilor
constituționale menționate și o subliniere a naturii juridice a
Direcției Naționale Anticorupție, aceea de magistratură specială
instituită pentru combaterea infracțiunilor de corupție.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.
Referitor la critica fundamentată pe încălcarea dispozițiilor
constituționale ale art. 115 alin. (4) și (6) din Constituție, Curtea
a constatat, prin Decizia nr. 297 din 23 martie 2010, publicată în
Monitorul Oficial al României, Partea I, nr. 328 din 18 mai 2010,
că actuala Direcție Națională Anticorupție a fost înființată prin
Ordonanța de urgență a Guvernului nr. 43/2002 privind
Parchetul Național Anticorupție, publicată în Monitorul Oficial al
României, Partea I, nr. 244 din 11 aprilie 2002, și care a fost
aprobată cu modificări și completări prin Legea nr. 503/2002,
publicată în Monitorul Oficial al României, Partea I, nr. 523 din
18 iulie 2002. La acea dată era în vigoare Constituția din anul
1991, care nu condiționa emiterea unei ordonanțe de urgență
de îndeplinirea exigențelor prevăzute în prezent în alineatele (4)
și (6) din art. 115, iar Guvernul a adoptat în temeiul art. 114
alin. (4) din Legea fundamentală, nerevizuită, actul de înființare
a instituției în cauză.
Totodată, prin Decizia nr. 235 din 5 mai 2005, publicată în
Monitorul Oficial al României, Partea I, nr. 462 din 31 mai 2005,
s-a statuat că modificările și completările aduse prin ordonanțele
de urgență și legile de aprobare a acestora referitoare la actuala
Direcție Națională Anticorupție au păstrat statutul special al
acesteia față de celelalte parchete din structura Ministerului
Public, ăfiind organizat ca parchet specializat în combaterea
infracțiunilor de corupție, structură autonomă cu personalitate
juridică în cadrul Ministerului Public. Activitatea acestui parchet
se desfășoară sub autoritatea ministrului justiției, iar conducerea
sa este exercitată de către un procuror general coordonat de
procurorul general al Parchetului de pe lângă fosta Curte
Supremă de Justiție”.
Or, ținând seama de ăDecizia nr. 235/2005, prin care s-au
declarat neconstituționale prevederile prin care Parchetul
Național Anticorupție era competent cu investigarea infracțiunilor

5

comise de către deputați și senatori, segmentându-se astfel
major investigarea corupției la nivel înalt și influențându-se
negativ eficiența activității de luptă împotriva acestui fenomen,
cu implicații majore asupra procesului de integrare a României
în Uniunea Europeană, datorită neadaptării la cerințele
europene referitoare la justiție și combaterea corupției și având
în vedere cerința restrângerii competenței organismului
specializat în combaterea corupției la cazurile de mare corupție
definite prin calitatea făptuitorului și prin valoarea prejudiciilor,
precum și a eficientizării acestuia”, Guvernul a emis Ordonanța
de urgență a Guvernului nr. 134/2005 contestată în prezenta
cauză. Prin urmare, având în vedere rațiunea edictării actului
normativ așa cum a fost arătată în preambulul său, Curtea
constată că nu sunt încălcate dispozițiile constituționale ale
art. 115 alin. (4) din Constituție, legiuitorul delegat fiind pe deplin
legitimat în acest sens.
Referitor la afectarea dispozițiilor constituționale ale art. 115
alin. (6), Curtea constată că, potrivit acestora, ăOrdonanțele de
urgență nu pot fi adoptate în domeniul legilor constituționale, nu
pot afecta regimul instituțiilor fundamentale ale statului,
drepturile, libertățile și îndatoririle prevăzute de Constituție,
drepturile electorale și nu pot viza măsuri de trecere silită a unor
bunuri în proprietate publică”. Cu prilejul pronunțării Deciziei
nr. 1.189 din 6 noiembrie 2008, publicată în Monitorul Oficial al
României, Partea I, nr. 787 din 25 noiembrie 2008, Curtea
Constituțională a statuat că ădin interpretarea textului
constituțional se poate deduce că interdicția adoptării de
ordonanțe de urgență este totală și necondiționată atunci când
menționează că nu pot fi adoptate în domeniul legilor
constituționale și că nu pot viza măsuri de trecere silită a unor
bunuri în proprietate publică. În celelalte domenii prevăzute de
text, ordonanțele de urgență nu pot fi adoptate dacă
«afectează», dacă au consecințe negative, dar, în schimb, pot fi
adoptate dacă, prin reglementările pe care le conțin, au
consecințe pozitive în domeniile în care intervin.” Prin urmare, a
afecta presupune ăa suprima”, ăa aduce atingere”, ăa prejudicia”,
ăa vătăma”, ăa leza”, ăa antrena consecințe negative”.
Astfel, referitor la interdicția Guvernului de a adopta o
ordonanță de urgență în domeniul instituțiilor fundamentale ale
statului, în speță, Ministerul Public, Curtea constată că, în
prezenta cauză, fondul reglementării constituit de dispozițiile
Ordonanței de urgență a Guvernului nr. 134/2005 nu afectează,
în sensul arătat mai sus, instituția Ministerului Public,
transformarea Parchetului Național Anticorupție în Direcția
Națională Anticorupție fiind un imperativ desprins, pe de o parte,
din rațiuni de conformitate cu Legea fundamentală și impuse la
rândul lor de Decizia Curții Constituționale nr. 235/2005,
definitivă și general obligatorie și, pe de altă parte, din
necesitatea îmbunătățirii activității acestei structuri specializate.
Întrucât prin natura și finalitatea reglementării criticate nu
s-au evidențiat aspecte negative menite a perturba organizarea
și funcționarea Ministerului Public, Curtea urmează a respinge
o astfel de critică.
În sfârșit, în ce privește critica potrivit căreia Legea nr. 54/2006
a fost adoptată prin înfrângerea dispozițiilor art. 76 alin. (1) prin
aceea că în momentul votării nu a fost întrunită majoritatea
cerută de textul constituțional, Curtea constată că, potrivit
art. 146 din Legea fundamentală, aceasta, în calitate de garant
al supremației Constituției, își exercită competența în limitele
stabilite. Așa fiind, posibilele neajunsuri referitoare la

6

MONITORUL OFICIAL AL ROMÂNIEI, PARTEA I, Nr. 42/18.I.2011

desfășurarea ședințelor celor două Camere ale Parlamentului
nu pot fi supuse cenzurii instanței de contencios constituțional.
De altfel, și prin Decizia nr. 786 din 13 mai 2009, publicată în
Monitorul Oficial al României, Partea I, nr. 400 din 12 iunie 2009,
Curtea Constituțională a statuat că nu este de competența sa
ăanalizarea eventualelor încălcări ale Regulamentului ședințelor
comune. Curtea Constituțională nu își poate extinde controlul și
asupra actelor de aplicare a regulamentelor, întrucât ar încălca
însuși principiul autonomiei regulamentare al celor două
Camere, instituit prin art. 64 alin. (1) teza întâi din Legea
fundamentală. Analiza Curții este una în drept, fără a viza
aspecte de fapt ale procedurii parlamentare.”
Curtea constată că dispozițiile din Codul de procedură
penală referitoare la interceptarea și înregistrarea convorbirilor
ori comunicărilor efectuate prin telefon sau prin orice mijloc
electronic de comunicare au mai fost supuse controlului său prin
raportare la critici similare. Astfel, prin Decizia nr. 1.556 din
17 noiembrie 2009, publicată în Monitorul Oficial al României,
Partea I, nr. 887 din 18 decembrie 2009, Curtea Constituțională
a respins ca nefondată excepția de neconstituționalitate a
dispozițiilor art. 911, art. 912 alin. 2 și art. 915 din Codul de
procedură penală. Cu acel prilej a statuat că interceptările și
înregistrările audio sau video prevăd suficiente garanții, prin
reglementarea în detaliu a justificării emiterii autorizației, a
condițiilor și a modalităților de efectuare a înregistrărilor, a
instituirii unor limite cu privire la durata măsurii, a consemnării și
certificării autenticității convorbirilor înregistrate, a redării
integrale a acestora, a definirii persoanelor care sunt supuse
interceptării, iar eventuala nerespectare a acestor reglementări
nu constituie o problemă de constituționalitate, ci una de
aplicare, ceea ce însă excedează competenței Curții
Constituționale, întrucât, potrivit alin. (3) al art. 2 din Legea nr. 47/1992,
ăCurtea Constituțională se pronunță numai asupra
constituționalității actelor cu privire la care a fost sesizată [...]”.
De asemenea, Curtea a mai statuat că ănu poate fi primită
nici susținerea potrivit căreia dispozițiile legale criticate contravin
prevederilor constituționale ale art. 28 și 53, deoarece înseși
textele invocate oferă legiuitorului libertatea unei astfel de
reglementări, secretul corespondenței nefiind un drept absolut,

ci susceptibil de anumite restrângeri, justificate la rândul lor de
necesitatea instrucției penale. Astfel, societățile democratice
sunt amenințate de un fenomen infracțional din ce în ce mai
complex, motiv pentru care statele trebuie să fie capabile de a
combate în mod eficace asemenea amenințări și de a
supraveghea elementele subversive ce acționează pe teritoriul
lor. Așa fiind, asemenea dispoziții legislative devin necesare
într-o societate democratică, în vederea asigurării securității
naționale, apărării ordinii publice ori prevenirii săvârșirii de
infracțiuni”.
Totodată, Curtea a arătat că anumite aspecte invocate într-o
cauză ori alta referitoare la modul de aplicare a dispozițiilor
legale criticate nu constituie o problemă de constituționalitate,
sens în care a reținut că ănu se poate admite însă ideea
înfrângerii prezumției de constituționalitate ca urmare a aplicării
unor dispoziții legale în contradicție cu legea ori cu principiile
fundamentale”.
În plus, însăși Curtea Europeană a Drepturilor Omului a
validat prevederile legale contestate prin Hotărârea din 26 aprilie
2007 în Cauza Dumitru Popescu versus România. Astfel, după
ce a reținut existența unei încălcări a art. 8 din Convenția pentru
apărarea drepturilor omului și a libertăților fundamentale, motivat
de împrejurarea că la data comiterii faptelor legislația în materie
era alta, a afirmat că în noul cadru legislativ (prin modificările
aduse de Legea nr. 281/2003 și Legea nr. 356/2006) există
numeroase garanții în materie de interceptare și de transcriere
a comunicațiilor, de arhivare a datelor pertinente și de distrugere
a celor nepertinente. Așa fiind, dispozițiile legale criticate oferă
protecție împotriva amestecului arbitrar în exercitarea dreptului
la viață privată al persoanei, legea folosind termeni cu un înțeles
univoc.
Distinct de acestea, Curtea mai arată că aspectele legate de
modul de interpretare și aplicare a prevederilor art. 911—916 din
Codul de procedură penală excedează competenței sale,
instanțele de judecată de drept comun fiind singurele în drept
să hotărască asupra incidenței textelor contestate într-un anumit
moment procesual.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor Ordonanței de urgență a Guvernului nr. 134/2005
pentru modificarea și completarea Ordonanței de urgență a Guvernului nr. 43/2002 privind Direcția Națională Anticorupție, a
dispozițiilor Legii nr. 54/2006 privind aprobarea Ordonanței de urgență a Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind Direcția Națională Anticorupție, precum și a dispozițiilor art. 911—916 din
Codul de procedură penală, excepție ridicată de Virgil Pop în Dosarul nr. 2.770/1/2009 al Înaltei Curți de Casație și Justiție —
Completul de 9 judecători.
Definitivă și general obligatorie.
Pronunțată în ședința publică din data de 26 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 42/18.I.2011

7

CURTEA CONSTITUȚIONALĂ

D E C I Z I A Nr. 1.389
din 26 octombrie 2010

referitoare la excepția de neconstituționalitate a dispozițiilor art. 327 alin. 3 și art. 911—915
din Codul de procedură penală, precum și a dispozițiilor Ordonanței de urgență a Guvernului
nr. 134/2005 pentru modificarea și completarea Ordonanței de urgență a Guvernului nr. 43/2002
privind Direcția Națională Anticorupție și a dispozițiilor Legii nr. 54/2006 privind aprobarea
Ordonanței de urgență a Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind Direcția Națională Anticorupție
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu
Pe rol se află soluționarea excepției de neconstituționalitate
a dispozițiilor art. 327 alin. 3 și art. 911—915 din Codul de
procedură penală, precum și a dispozițiilor Ordonanței de
urgență a Guvernului nr. 134/2005 pentru modificarea și
completarea Ordonanței de urgență a Guvernului nr. 43/2002
privind Direcția Națională Anticorupție și a dispozițiilor Legii
nr. 54/2006 privind aprobarea Ordonanței de urgență a
Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind Direcția
Națională Anticorupție, excepție ridicată de Edit Lazăr și Călin
Clopina în Dosarul nr. 744/33/2007 al Curții de Apel Cluj —
Secția penală și de minori.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției ca neîntemeiată, sens în
care face trimitere la jurisprudența în materie.
C U R T E A,

având în vedere actele și lucrările dosarului, constată
următoarele:
Prin Încheierea din 23 martie 2010, pronunțată în Dosarul
nr. 744/33/2007, Curtea de Apel Cluj — Secția penală și de
minori a sesizat Curtea Constituțională cu excepția de
neconstituționalitate a prevederilor art. 327 alin. 3 și
art. 911—915 din Codul de procedură penală, precum și a
dispozițiilor Ordonanței de urgență a Guvernului nr. 134/2005
pentru modificarea și completarea Ordonanței de urgență
a Guvernului nr. 43/2002 privind Direcția Națională
Anticorupție și a dispozițiilor Legii nr. 54/2006 privind
aprobarea Ordonanței de urgență a Guvernului nr. 134/2005
pentru modificarea și completarea Ordonanței de urgență
a Guvernului nr. 43/2002 privind Direcția Națională
Anticorupție, excepție ridicată de Edit Lazăr și Călin Clopina.
În motivarea excepției de neconstituționalitate autorii
acesteia susțin că dispozițiile Ordonanței de urgență a
Guvernului nr. 134/2005 contravin prevederilor constituționale
ale art. 115 alin. (4) și (6) referitoare la delegarea legislativă,
art. 131 alin. (3) referitoare la rolul Ministerului Public și art. 132

alin. (1) referitoare la principiile ce guvernează activitatea
procurorilor, iar prevederile Legii nr. 54/2006 contravin
dispozițiilor constituționale ale art. 76 alin. (1) referitoare la
adoptarea legilor organice și art. 115 alin. (5) referitoare la
intrarea în vigoare a ordonanțelor de urgență, deoarece instituie
un organism paralel instituției constituționale a Ministerului
Public.
De asemenea, cu prilejul votării Legii nr. 54/2006 nu s-a
respectat procedura constituțională, legea nefiind adoptată cu
votul majorității membrilor fiecărei Camere.
Cât privește dispozițiile art. 911—915 din Codul de procedură
penală, autorii excepției susțin că acestea contravin dispozițiilor
constituționale ale art. 26 referitoare la Viața intimă, familială și
privată, art. 28 referitoare la Secretul corespondenței, art. 20
referitoare la Tratatele internaționale privind drepturile omului și
art. 53 referitoare la Restrângerea exercițiului unor drepturi sau
al unor libertăți, precum și prevederilor art. 8 din Convenția
pentru apărarea drepturilor omului și a libertăților fundamentale
referitoare la Dreptul la respectarea vieții private și de familie, în
măsura în care sunt interpretate ca fiind incidente și înainte de
începerea urmăririi penale împotriva unei persoane.
În sfârșit, în ce privește excepția de neconstituționalitate a
dispozițiilor art. 327 alin. 3 din Codul de procedură penală,
autorii excepției arată că acestea contravin dispozițiilor
constituționale ale art. 21 referitoare la Accesul liber la justiție,
art. 23 referitoare la Libertatea individuală, art. 20 referitoare la
Tratatele internaționale privind drepturile omului și art. 53
referitoare la Restrângerea exercițiului unor drepturi sau al unor
libertăți, precum și prevederilor art. 6 din Convenția pentru
apărarea drepturilor omului și a libertăților fundamentale
referitoare la Dreptul la un proces echitabil, deoarece, în lipsa
posibilității de a se adresa martorului și de a pune în discuție
credibilitatea acestuia, inculpatul nu poate să își exercite dreptul
la apărare, fiind constrâns să se apere față de o persoană care
refuză nejustificat să își apere susținerile și să contribuie la
aflarea adevărului.
Curtea de Apel Cluj — Secția penală și de minori
opinează că excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:

8

MONITORUL OFICIAL AL ROMÂNIEI, PARTEA I, Nr. 42/18.I.2011

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
publicată în Monitorul Oficial al României, Partea I, nr. 899 din
7 octombrie 2005, precum și Legea nr. 54/2006 de aprobare a
Ordonanței de urgență a Guvernului nr. 134/2005 pentru
modificarea și completarea Ordonanței de urgență a Guvernului
nr. 43/2002 privind Direcția Națională Anticorupție, publicată în
Monitorul Oficial al României, Partea I, nr. 226 din 13 martie
2006.
De asemenea, obiect al excepției îl constituie și dispozițiile
art. 911—915 din Codul de procedură penală — Condițiile și
cazurile de interceptare și înregistrare a convorbirilor sau
comunicărilor efectuate prin telefon sau prin orice mijloc
electronic de comunicare, Organele care efectuează
interceptarea și înregistrarea, Certificarea înregistrărilor, Alte
înregistrări și Înregistrările de imagini.
În sfârșit, obiect al excepției îl constituie și prevederile art. 327
alin. 3 din Codul de procedură penală referitoare la Ascultarea
martorului, expertului sau interpretului.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 620 din 6 mai 2010, publicată în
Monitorul Oficial al României, Partea I, nr. 348 din 26 mai 2010,
Curtea Constituțională a respins ca neîntemeiată excepția de
neconstituționalitate a dispozițiilor art. 327 alin. 3 din Codul de
procedură penală, statuând că precizările date de martor în faza
de urmărire penală nu sunt valorificate tale quale. ăProbele în
procesul penal nu au, potrivit art. 63 din Codul de procedură
penală, o valoare dinainte stabilită și aprecierea lor se face de
organul de urmărire penală în urma examinării tuturor probelor
administrate și în scopul aflării adevărului. De aceste obligații
este ținută și instanța de judecată în faza de cercetare
judecătorească, care, după citirea depoziției martorului în
condițiile art. 327 alin. 3 din Codul de procedură penală, va
proceda în consecință.
De remarcat că, potrivit jurisprudenței Curții Europene a
Drepturilor Omului, s-a cristalizat ideea potrivit căreia utilizarea
probelor obținute în faza instrucției penale nu contravine art. 6
paragraful 3 lit. d) din Convenția pentru apărarea drepturilor
omului și a libertăților fundamentale atât timp cât dreptul la
apărare a fost respectat. De aceea, citirea declarațiilor unor
martori care au refuzat să depună mărturie în fața tribunalului nu
poate fi luată în considerare dacă acuzatul nu a avut
posibilitatea, în niciun stadiu al procedurii anterioare, să
interogheze persoanele ale căror declarații sunt citite în ședința
de judecată. Prin urmare, nu se poate susține că prin dispozițiile
legale criticate este încălcat dreptul la un proces echitabil, atâta
vreme cât acuzatul a manifestat un dezinteres total față de
administrarea probelor atât în faza de urmărire penală, cât și în
faza de judecată. Aceasta deoarece, cu ocazia prezentării
materialului de urmărire penală, inculpatul, deși a avut
posibilitatea solicitării unei eventuale confruntări, nu s-a prevalat
de acest drept. A porni de la premisa administrării părtinitoare a
probelor, complinită de nepăsarea acuzatului, nu atrage
neconstituționalitatea unui text, deoarece, așa cum s-a arătat,
procesul penal are, între altele, ca scop numai pedepsirea
persoanei vinovate de comiterea unei infracțiuni, fiind guvernat
de principiul aflării adevărului.
Mai mult decât atât, este de remarcat că, în viziunea instanței
europene, art. 6 paragraful 3 lit. d) din Convenția pentru

apărarea drepturilor omului și a libertăților fundamentale
presupune asigurarea completă a egalității armelor în materie,
ceea ce înseamnă că, sub această rezervă, textul lasă
autorităților naționale competente facultatea de a aprecia
pertinența unei oferte de probă făcute de acuzat în măsura
compatibilității ei cu noțiunea de proces echitabil.”
De asemenea, prin Decizia nr. 316 din 23 martie 2010,
publicată în Monitorul Oficial al României, Partea I, nr. 328 din
18 mai 2010, și Decizia nr. 1.706 din 17 decembrie 2009,
publicată în Monitorul Oficial al României, Partea I, nr. 42 din
19 ianuarie 2010, Curtea Constituțională a respins ca nefondată
excepția de neconstituționalitate a dispozițiilor Ordonanței de
urgență a Guvernului nr. 134/2005 pentru modificarea și
completarea Ordonanței de urgență a Guvernului nr. 43/2002
privind Direcția Națională Anticorupție, statuând că este
neîntemeiată
critica
privind
încălcarea
prevederilor
constituționale ale art. 132, deoarece Direcția Națională
Anticorupție a fost concepută ca structură cu personalitate
juridică în cadrul Ministerului Public, prin reorganizarea
Parchetului Național Anticorupție. Astfel, potrivit art. 131 alin. (2)
din Legea fundamentală, ăMinisterul Public își exercită atribuțiile
prin procurori constituiți în parchete, în condițiile legii”, condiții
care au stat și la fundamentarea organizării și funcționării
Direcției Naționale Anticorupție. Faptul că în art. 1 alin. (31) din
Ordonanța de urgență a Guvernului nr. 43/2002 s-a prevăzut că
procurorul general al Parchetului de pe lângă Înalta Curte de
Casație și Justiție conduce Direcția Națională Anticorupție prin
intermediul procurorului șef al acestei direcții nu justifică
susținerea că textul de lege este neconstituțional. Dimpotrivă,
având în vedere și prevederile art. 132 alin. (1) din Constituție,
potrivit cărora procurorii își desfășoară activitatea pe baza
principiilor legalității, imparțialității și controlului ierarhic, se poate
constata că dispozițiile legale criticate nu constituie altceva
decât o reflectare a principiilor constituționale menționate și o
subliniere a naturii juridice a Direcției Naționale Anticorupție,
aceea de magistratură specială instituită pentru combaterea
infracțiunilor de corupție.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.
Referitor la critica fundamentată pe încălcarea dispozițiilor
constituționale ale art. 115 alin. (4) și (6) din Constituție, Curtea
a constatat, prin Decizia nr. 297 din 23 martie 2010, publicată în
Monitorul Oficial al României, Partea I, nr. 328 din 18 mai 2010,
că actuala Direcție Națională Anticorupție a fost înființată prin
Ordonanța de urgență a Guvernului nr. 43/2002 privind
Parchetul Național Anticorupție, publicată în Monitorul Oficial al
României, Partea I, nr. 244 din 11 aprilie 2002, și care a fost
aprobată cu modificări și completări prin Legea nr. 503/2002,
publicată în Monitorul Oficial al României, Partea I, nr. 523 din
18 iulie 2002. La acea dată era în vigoare Constituția din anul
1991, care nu condiționa emiterea unei ordonanțe de urgență
de îndeplinirea exigențelor prevăzute în prezent în alineatele (4)
și (6) din art. 115, iar Guvernul a adoptat în temeiul art. 114
alin. (4) din Legea fundamentală, nerevizuită, actul de înființare
a instituției în cauză.
Totodată, prin Decizia nr. 235 din 5 mai 2005, publicată în
Monitorul Oficial al României, Partea I, nr. 462 din 31 mai 2005,
s-a statuat că modificările și completările aduse prin ordonanțele
de urgență și legile de aprobare a acestora referitoare la actuala
Direcție Națională Anticorupție au păstrat statutul special al
acesteia față de celelalte parchete din structura Ministerului
Public, ăfiind organizat ca parchet specializat în combaterea
infracțiunilor de corupție, structură autonomă cu personalitate
juridică în cadrul Ministerului Public. Activitatea acestui parchet
se desfășoară sub autoritatea ministrului justiției, iar conducerea

MONITORUL OFICIAL AL ROMÂNIEI, PARTEA I, Nr. 42/18.I.2011
sa este exercitată de către un procuror general coordonat de
procurorul general al Parchetului de pe lângă fosta Curte
Supremă de Justiție”.
Or, ținând seama de ăDecizia nr. 235/2005, prin care s-au
declarat neconstituționale prevederile prin care Parchetul
Național Anticorupție era competent cu investigarea infracțiunilor
comise de către deputați și senatori, segmentându-se astfel
major investigarea corupției la nivel înalt și influențându-se
negativ eficiența activității de luptă împotriva acestui fenomen,
cu implicații majore asupra procesului de integrare a României
în Uniunea Europeană, datorită neadaptării la cerințele
europene referitoare la justiție și combaterea corupției și având
în vedere cerința restrângerii competenței organismului
specializat în combaterea corupției la cazurile de mare corupție
definite prin calitatea făptuitorului și prin valoarea prejudiciilor,
precum și a eficientizării acestuia”, Guvernul a emis Ordonanța
de urgență a Guvernului nr. 134/2005 contestată în prezenta
cauză. Prin urmare, având în vedere rațiunea edictării actului
normativ, așa cum a fost arătată în preambulul său, Curtea
constată că nu sunt încălcate dispozițiile constituționale ale
art. 115 alin. (4) din Constituție, legiuitorul delegat fiind pe deplin
legitimat în acest sens.
Referitor la afectarea dispozițiilor constituționale ale art. 115
alin. (6), Curtea constată că, potrivit acestora, ăOrdonanțele de
urgență nu pot fi adoptate în domeniul legilor constituționale, nu
pot afecta regimul instituțiilor fundamentale ale statului,
drepturile, libertățile și îndatoririle prevăzute de Constituție,
drepturile electorale și nu pot viza măsuri de trecere silită a unor
bunuri în proprietate publică”. Cu prilejul pronunțării Deciziei
nr. 1.189 din 6 noiembrie 2008, publicată în Monitorul Oficial al
României, Partea I, nr. 787 din 25 noiembrie 2008, Curtea
Constituțională a statuat că ădin interpretarea textului
constituțional se poate deduce că interdicția adoptării de
ordonanțe de urgență este totală și necondiționată atunci când
menționează că nu pot fi adoptate în domeniul legilor
constituționale și că nu pot viza măsuri de trecere silită a unor
bunuri în proprietate publică. În celelalte domenii prevăzute de
text, ordonanțele de urgență nu pot fi adoptate dacă
«afectează», dacă au consecințe negative, dar, în schimb, pot fi
adoptate dacă, prin reglementările pe care le conțin, au
consecințe pozitive în domeniile în care intervin”. Prin urmare, a
afecta presupune ăa suprima”, ăa aduce atingere”, ăa prejudicia”,
ăa vătăma”, ăa leza”, ăa antrena consecințe negative”.
Astfel, referitor la interdicția Guvernului de a adopta o
ordonanță de urgență în domeniul instituțiilor fundamentale ale
statului, în speță, Ministerul Public, Curtea constată că, în
prezenta cauză, fondul reglementării constituit de dispozițiile
Ordonanței de urgență a Guvernului nr. 134/2005 nu afectează,
în sensul arătat mai sus, instituția Ministerului Public,
transformarea Parchetului Național Anticorupție în Direcția
Națională Anticorupție fiind un imperativ desprins, pe de o parte,
din rațiuni de conformitate cu Legea fundamentală și impuse la
rândul lor de Decizia Curții Constituționale nr. 235/2005,
definitivă și general obligatorie și, pe de altă parte, din
necesitatea îmbunătățirii activității acestei structuri specializate.
Întrucât prin natura și finalitatea reglementării criticate nu
s-au evidențiat aspecte negative menite a perturba organizarea
și funcționarea Ministerului Public, Curtea urmează a respinge
o astfel de critică.
În sfârșit, în ceea ce privește critica potrivit căreia
Legea nr. 54/2006 a fost adoptată prin înfrângerea dispozițiilor
art. 76 alin. (1) prin aceea că în momentul votării nu a fost
întrunită majoritatea cerută de textul constituțional, Curtea
constată că, potrivit art. 146 din Legea fundamentală, aceasta,
în calitate de garant al supremației Constituției, își exercită
competența în limitele stabilite. Așa fiind, posibilele neajunsuri
referitoare la desfășurarea ședințelor celor două Camere ale

9

Parlamentului nu pot fi supuse cenzurii instanței de contencios
constituțional. De altfel, și prin Decizia nr. 786 din 13 mai 2009,
publicată în Monitorul Oficial al României, Partea I, nr. 400 din
12 iunie 2009, Curtea Constituțională a statuat că nu este de
competența sa ăanalizarea eventualelor încălcări ale
Regulamentului ședințelor comune. Curtea Constituțională nu
își poate extinde controlul și asupra actelor de aplicare a
regulamentelor, întrucât ar încălca însuși principiul autonomiei
regulamentare al celor două Camere, instituit prin art. 64 alin. (1)
teza întâi din Legea fundamentală. Analiza Curții este una în
drept, fără a viza aspecte de fapt ale procedurii parlamentare.”
Curtea constată că dispozițiile din Codul de procedură
penală referitoare la interceptarea și înregistrarea convorbirilor
sau comunicărilor efectuate prin telefon sau prin orice mijloc
electronic de comunicare au mai fost supuse controlului său prin
raportare la critici similare. Astfel, prin Decizia nr. 1.556 din
17 noiembrie 2009, publicată în Monitorul Oficial al României,
Partea I, nr. 887 din 18 decembrie 2009, Curtea Constituțională
a respins ca nefondată excepția de neconstituționalitate a
dispozițiilor art. 911, art. 912 alin. 2 și art. 915 din Codul de
procedură penală. Cu acel prilej a statuat că interceptările și
înregistrările audio sau video prevăd suficiente garanții, prin
reglementarea în detaliu a justificării emiterii autorizației, a
condițiilor și a modalităților de efectuare a înregistrărilor, a
instituirii unor limite cu privire la durata măsurii, a consemnării și
certificării autenticității convorbirilor înregistrate, a redării
integrale a acestora, a definirii persoanelor care sunt supuse
interceptării, iar eventuala nerespectare a acestor reglementări
nu constituie o problemă de constituționalitate, ci una de
aplicare, ceea ce însă excedează competenței Curții
Constituționale, întrucât, potrivit alin. (3) al art. 2 din Legea
nr. 47/1992, ăCurtea Constituțională se pronunță numai asupra
constituționalității actelor cu privire la care a fost sesizată [...]”.
De asemenea, Curtea a mai statuat că ănu poate fi primită
nici susținerea potrivit căreia dispozițiile legale criticate contravin
prevederilor constituționale ale art. 28 și 53, deoarece înseși
textele invocate oferă legiuitorului libertatea unei astfel de
reglementări, secretul corespondenței nefiind un drept absolut,
ci susceptibil de anumite restrângeri, justificate la rândul lor de
necesitatea instrucției penale. Astfel, societățile democratice
sunt amenințate de un fenomen infracțional din ce în ce mai
complex, motiv pentru care statele trebuie să fie capabile de a
combate în mod eficace asemenea amenințări și de a
supraveghea elementele subversive ce acționează pe teritoriul
lor. Așa fiind, asemenea dispoziții legislative devin necesare
într-o societate democratică, în vederea asigurării securității
naționale, apărării ordinii publice ori prevenirii săvârșirii de
infracțiuni”.
Totodată, Curtea a arătat că anumite aspecte invocate
într-o cauză ori alta referitoare la modul de aplicare a
dispozițiilor legale criticate nu constituie o problemă de
constituționalitate, sens în care a reținut că ănu se poate admite
însă ideea înfrângerii prezumției de constituționalitate ca urmare
a aplicării unor dispoziții legale în contradicție cu legea ori cu
principiile fundamentale”.
În plus, însăși Curtea Europeană a Drepturilor Omului a
validat prevederile legale contestate prin Hotărârea din 26 aprilie
2007 în Cauza Dumitru Popescu versus România. Astfel, după
ce a reținut existența unei încălcări a art. 8 din Convenția pentru
apărarea drepturilor omului și a libertăților fundamentale, motivat
de împrejurarea că la data comiterii faptelor legislația în materie
era alta, a afirmat că în noul cadru legislativ (prin modificările
aduse de Legea nr. 281/2003 și Legea nr. 356/2006) există
numeroase garanții în materie de interceptare și de transcriere
a comunicațiilor, de arhivare a datelor pertinente și de distrugere
a celor nepertinente. Așa fiind, dispozițiile legale criticate oferă
protecție împotriva amestecului arbitrar în exercitarea dreptului

10

MONITORUL OFICIAL AL ROMÂNIEI, PARTEA I, Nr. 42/18.I.2011

la viață privată al persoanei, legea folosind termeni cu un înțeles
univoc.
Distinct de acestea, Curtea mai arată că aspectele legate de
modul de interpretare și aplicare a prevederilor art. 911—916 din

Codul de procedură penală excedează competenței sale,
instanțele de judecată de drept comun fiind singurele în drept
să hotărască asupra incidenței textelor contestate într-un anumit
moment procesual.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 327 alin. 3 și art. 911—915 din Codul de
procedură penală, precum și a dispozițiilor Ordonanței de urgență a Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind Direcția Națională Anticorupție și a dispozițiilor Legii nr. 54/2006 privind
aprobarea Ordonanței de urgență a Guvernului nr. 134/2005 pentru modificarea și completarea Ordonanței de urgență a Guvernului
nr. 43/2002 privind Direcția Națională Anticorupție, excepție ridicată de Edit Lazăr și Călin Clopina în Dosarul nr. 744/33/2007 al
Curții de Apel Cluj — Secția penală și de minori.
Definitivă și general obligatorie.
Pronunțată în ședința publică din data de 26 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.423
din 2 noiembrie 2010

referitoare la excepția de neconstituționalitate a dispozițiilor art. 25 și art. 80
din Legea nr. 164/2001 privind pensiile militare de stat
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 25 și art. 80 din Legea nr. 164/2001 privind
pensiile militare de stat, excepție ridicată de Neculai O. Iancu în
Dosarul nr. 22.442/3/2009 al Tribunalului București — Secția
a VIII-a conflicte de muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă.

C U R T E A,

având în vedere actele și lucrările dosarului, reține următoarele:
Prin Încheierea din 24 februarie 2010, pronunțată în Dosarul
nr. 22.442/3/2009, Tribunalul București — Secția a VIII-a
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 25 și art. 80 din Legea nr. 164/2001 privind
pensiile militare de stat.
Excepția a fost ridicată de Neculai O. Iancu într-o cauză
având ca obiect drepturi de asigurări sociale.
În motivarea excepției de neconstituționalitate autorul
acesteia susține, în esență, că textele de lege criticate instituie
un regim diferențiat, discriminator între persoanele care au fost
salarizate potrivit Legii nr. 138/1999 privind salarizarea și alte
drepturi ale personalului militar din instituțiile publice de apărare
națională, ordine publică și siguranță națională, precum și
acordarea unor drepturi salariale personalului civil din aceste
instituții și persoanele care au fost salarizate în temeiul altor acte
normative, anterioare acestei legi, întrucât acestea din urmă nu
beneficiază de recalcularea pensiei în conformitate cu criteriile
prevăzute de Legea nr. 164/2001.
Tribunalul București — Secția a VIII-a conflicte de muncă
și asigurări sociale, având în vedere practica constantă în
materie a Curții Constituționale, consideră că excepția de
neconstituționalitate nu este întemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

MONITORUL OFICIAL AL ROMÂNIEI, PARTEA I, Nr. 42/18.I.2011
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 25 și art. 80 din Legea nr. 164/2001 privind
pensiile militare de stat, republicată în Monitorul Oficial al
României, Partea I, nr. 748 din 14 octombrie 2002, dispoziții
potrivit cărora:
— Art. 25: ăPensia militară de stat stabilită și actualizată în
condițiile prezentei legi nu poate fi mai mare decât baza de
calcul avută în vedere la stabilirea/actualizarea pensiei.”;
— Art. 80: ăLa data încheierii procesului de recalculare a
pensiilor, efectuată potrivit prevederilor art. 79, pensiile și

11

pensiile suplimentare acordate pe baza legislației anterioare,
aflate în plată, devin pensii militare de stat în înțelesul prezentei
legi.”
Autorul excepției nu indică textele din Constituție pretins a fi
încălcate. Totuși, având în vedere că se critică un tratament
juridic diferențiat, Curtea apreciază că autorul excepției se referă
la dispozițiile art. 16 alin. (1) din Constituție, privitor la egalitatea
în drepturi a cetățenilor.
Examinând excepția de neconstituționalitate, Curtea
constată că, ulterior sesizării sale, a intrat în vigoare Legea
nr. 119/2010 privind stabilirea unor măsuri în domeniul pensiilor,
publicată în Monitorul Oficial al României, Partea I, nr. 441 din
30 iunie 2010, lege care a stabilit că pensiile militare de stat
devin pensii în sensul Legii nr. 19/2000 privind sistemul public de
pensii și alte drepturi de asigurări sociale. Astfel, art. 7 din Legea
nr. 119/2010 prevede că ăprocedura de stabilire, plată,
suspendare, recalculare, încetare și contestare a pensiilor
recalculate potrivit prezentei legi este cea prevăzută de Legea
nr. 19/2000, cu modificările și completările ulterioare”.
În aceste condiții, Curtea constată că textele de lege criticate
nu mai sunt în vigoare, astfel că excepția de neconstituționalitate
a rămas fără obiect, urmând a fi respinsă ca devenită
inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a dispozițiilor art. 25 și art. 80 din Legea nr. 164/2001
privind pensiile militare de stat, excepție ridicată de Neculai O. Iancu în Dosarul nr. 22.442/3/2009 al Tribunalului București — Secția
a VIII-a conflicte de muncă și asigurări sociale.
Definitivă și general obligatorie.
Pronunțată în ședința publică din data de 2 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.425
din 2 noiembrie 2010

referitoare la excepția de neconstituționalitate a dispozițiilor art. 21 alin. (2), art. 25 și art. 48
din Legea nr. 164/2001 privind pensiile militare de stat
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.

Pe rol se află soluționarea excepției de neconstituționalitate
a dispozițiilor art. 21 alin. (2), art. 25 și art. 48 din Legea
nr. 164/2001 privind pensiile militare de stat, excepție ridicată
de Petrea Beta în Dosarul nr. 46.212/3/2009 al Tribunalului
București — Secția a VIII-a conflicte de muncă și asigurări
sociale.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă.

12

MONITORUL OFICIAL AL ROMÂNIEI, PARTEA I, Nr. 42/18.I.2011
C U R T E A,

având în vedere actele și lucrările dosarului, reține următoarele:
Prin Încheierea din 5 martie 2010, pronunțată în Dosarul
nr. 46.212/3/2009, Tribunalul București — Secția a VIII-a
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 21 alin. (2), art. 25 și art. 48 din Legea
nr. 164/2001 privind pensiile militare de stat.
Excepția a fost ridicată de Petrea Beta într-o cauză civilă
având ca obiect recalcularea pensiei.
În motivarea excepției de neconstituționalitate autorul
acesteia susține, în esență, că textele de lege criticate, care
privesc modul de calcul al pensiilor militarilor, instituie
discriminări și limitări ale dreptului la pensie.
Tribunalul București — Secția a VIII-a conflicte de muncă
și asigurări sociale consideră că textele de lege criticate sunt
conforme cu dispozițiile constituționale invocate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 21 alin. (2), art. 25 și art. 48 din Legea nr. 164/2001
privind pensiile militare de stat, republicată în Monitorul Oficial al
României, Partea I, nr. 748 din 12 octombrie 2002, dispoziții
potrivit cărora:
— Art. 21 alin. (2): ăÎn cazul în care au avut loc modificări ale
soldelor de funcție în ultimele 6 luni de activitate, baza de calcul
o constituie media soldelor lunare brute din această perioadă,
mai puțin solda de grad. La media obținută se adaugă solda de
grad prevăzută la alin. (1).”;
—Art. 25: ăPensia militară de stat stabilită și actualizată în
condițiile prezentei legi nu poate fi mai mare decât baza de
calcul avută în vedere la stabilirea/actualizarea pensiei.”;

— Art. 48: ă(1) Cuantumul pensiilor militare se actualizează
după cum urmează:
a) ori de câte ori se majorează solda de grad și/sau solda
funcției maxime/salariul de bază al funcției îndeplinite/
indemnizația lunară ale cadrelor militare în activitate, potrivit
gradului militar și funcției maxime avute la data trecerii în
rezervă, în raport cu procentul de stabilire a pensiei în condițiile
prevăzute la art. 22—25, 33 și art. 78 alin. (1). Cadrele militare
pot opta pentru baza de calcul cea mai avantajoasă luată în
considerare la calculul pensiei;
b) în funcție de posibilitățile financiare, în cursul execuției
bugetare, prin indexare cu un procent care să acopere cu până
la 100% rata inflației, prin hotărâre a Guvernului;
c) în situațiile în care măsurile de protecție socială prevăzute
la lit. b) se regăsesc în majorarea soldelor de grad și/sau
soldelor de funcție ale cadrelor militare în activitate, actualizarea
pensiilor se efectuează în condițiile prevăzute la lit. a).
(2) Până la încheierea procesului de recalculare a pensiilor
militare de stat, prevăzută la art. 79, se vor aplica prevederile
alin. (1) lit. b).”
Autorul excepției consideră că aceste texte de lege sunt
contrare următoarelor texte din Constituție: art. 21 referitor la
accesul liber la justiție, art. 23 alin. (11) referitor la libertatea
individuală, art. 124 referitor la înfăptuirea justiției, art. 52 alin. (3)
privind răspunderea statului pentru erorile judiciare, art. 44
referitor la dreptul de proprietate privată și art. 47 privind nivelul
de trai. De asemenea, consideră că sunt încălcate și dispozițiile
art. 6 paragraful 1 din Convenția pentru apărarea drepturilor
omului și a libertăților fundamentale referitoare la dreptul la un
proces echitabil și prevederile art. 11 din Declarația Universală
a Drepturilor Omului referitoare la prezumția de nevinovăție.
Examinând excepția de neconstituționalitate, Curtea
constată că, ulterior sesizării sale, a intrat în vigoare Legea
nr. 119/2010 privind stabilirea unor măsuri în domeniul pensiilor,
publicată în Monitorul Oficial al României, Partea I, nr. 441 din
30 iunie 2010, lege care a stabilit că pensiile militare de stat
devin pensii în sensul Legii nr. 19/2000 privind sistemul public de
pensii și alte drepturi de asigurări sociale. În același context,
art. 7 din Legea nr. 119/2010 prevede că ăProcedura de stabilire,
plată, suspendare, recalculare, încetare și contestare a pensiilor
recalculate potrivit prezentei legi este cea prevăzută de Legea
nr. 19/2000, cu modificările și completările ulterioare”.
În aceste condiții, Curtea constată că textele de lege criticate
nu mai sunt în vigoare, astfel că excepția de neconstituționalitate
a rămas fără obiect, urmând a fi respinsă ca devenită
inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a dispozițiilor art. 21 alin. (2), art. 25 și art. 48 din
Legea nr. 164/2001 privind pensiile militare de stat, excepție ridicată de Petrea Beta în Dosarul nr. 46.212/3/2009 al Tribunalului
București — Secția a VIII-a conflicte de muncă și asigurări sociale.
Definitivă și general obligatorie.
Pronunțată în ședința publică din data de 2 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 42/18.I.2011

13

CURTEA CONSTITUȚIONALĂ

D E C I Z I A Nr. 1.437
din 4 noiembrie 2010

referitoare la excepția de neconstituționalitate a dispozițiilor art. 181 alin. (1) din Legea nr. 78/2000
pentru prevenirea, descoperirea și sancționarea faptelor de corupție
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 181 alin. (1) din Legea nr. 78/2000 pentru
prevenirea, descoperirea și sancționarea faptelor de corupție,
excepție ridicată de Simion Giurgiu în Dosarul nr. 393/174/2009
al Judecătoriei Agnita — Secția penală.
La apelul nominal lipsesc părțile, față de care procedura de
citare a fost legal îndeplinită.
La dosar, partea Ministerul Agriculturii — Agenția pentru
Plată și Intervenție în Agricultură Sibiu a depus o cerere prin
care solicită judecata în lipsă.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 3 februarie 2010, pronunțată în Dosarul
nr. 393/174/2009, Judecătoria Agnita — Secția penală a
sesizat Curtea Constituțională cu excepția de
neconstituționalitate a prevederilor art. 181 alin. (1) din
Legea nr. 78/2000 pentru prevenirea, descoperirea și
sancționarea faptelor de corupție, excepție ridicată de Simion
Giurgiu.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 44 referitoare la Dreptul de
proprietate privată, art. 15 alin. (1) referitoare la universalitatea
drepturilor și obligațiilor cetățenilor, art. 21 alin. (3) referitoare la
dreptul la un proces echitabil, art. 24 alin. (1) referitoare la
garantarea dreptului la apărare, art. 53 alin. (2) referitoare la
restrângerea exercițiului unor drepturi sau al unor libertăți,
art. 16 referitoare la Egalitatea în drepturi, art. 23 referitoare la
Libertatea individuală, art. 11 alin. (1) referitoare la îndeplinirea
cu bună-credință de către statul român a obligațiilor ce îi revin
din tratatele la care este parte, art. 135 alin. (1) referitoare la
economia de piață a României și art. 20 alin. (2) referitoare la
prioritatea reglementărilor internaționale în măsura în care
acestea conțin dispoziții mai favorabile în ceea ce privește
drepturile fundamentale ale omului, deoarece asigură o protecție
superioară pentru proprietatea Comunităților Europene, față de
proprietatea altor subiecte de drept național sau internațional.
În susținerea acestei ipoteze autorul excepției face trimitere
la jurisprudența Curții Constituționale — Decizia nr. 5 din
4 februarie 1999 referitoare la excepția de neconstituționalitate
a dispozițiilor art. 214 alin. 3 din Codul penal, publicată în
Monitorul Oficial al României, Partea I, nr. 95 din 5 martie 1999 —

potrivit căreia este încălcat textul constituțional invocat atunci
când se asigură o protecție superioară proprietății de stat față de
proprietatea privată (prin punerea în mișcare din oficiu a acțiunii
penale în situațiile în care subiect pasiv al infracțiunii era statul).
De asemenea, deoarece aspectele legate de elementul
material al infracțiunii, rezultatul faptei și subiectul pasiv nu sunt
reglementate într-un limbaj univoc, autorul excepției susține că
textele criticate nu răspund exigențelor de previzibilitate și
precizie, putând da naștere la interpretări arbitrare chiar abuzive.
În sfârșit, art. 181 alin. (1) din Legea nr. 78/2000 contravine
dispozițiilor art. 20 alin. (2) și art. 135 alin. (1) din Constituție,
deoarece, ca o consecință directă a egalității în drepturi a tuturor
statelor membre ale Uniunii Europene, ar trebui ca și
patrimoniul, cu referire directă la fondurile Comunităților
Europene, să fie în mod egal garantat prin legislațiile naționale,
atât cu mijloace civile, administrative, contravenționale, cât și
prin norme de drept penal.
Judecătoria Agnita — Secția penală opinează că excepția
de neconstituționalitate este neîntemeiată, deoarece prin textul
legal criticat nu se încalcă în niciun fel prevederile constituționale
referitoare la proprietate ori la libertatea individuală.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 181 alin. (1) din Legea nr. 78/2000 pentru
prevenirea, descoperirea și sancționarea faptelor de corupție,
publicată în Monitorul Oficial al României, Partea I, nr. 219 din
18 mai 2000, modificată și completată prin Legea nr. 161/2003
privind unele măsuri pentru asigurarea transparenței în
exercitarea demnităților publice, a funcțiilor publice și în mediul
de afaceri, prevenirea și sancționarea corupției, publicată în
Monitorul Oficial al României, Partea I, nr. 279 din 21 aprilie
2003, care au următorul conținut:
— Art. 181: ă(1) Folosirea sau prezentarea de documente ori
declarații false, inexacte sau incomplete, care are ca rezultat
obținerea pe nedrept de fonduri din bugetul general al
Comunităților Europene sau din bugetele administrate de
acestea ori în numele lor, se pedepsește cu închisoare de la
3 la 15 ani și interzicerea unor drepturi.”
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 44 referitoare la Dreptul de proprietate
privată, art. 15 alin. (1) referitoare la universalitatea drepturilor și
obligațiilor cetățenilor, art. 21 alin. (3) referitoare la dreptul la un
proces echitabil, art. 24 alin. (1) referitoare la garantarea

14

MONITORUL OFICIAL AL ROMÂNIEI, PARTEA I, Nr. 42/18.I.2011

dreptului la apărare, art. 53 alin. (2) referitoare la restrângerea
exercițiului unor drepturi sau al unor libertăți, art. 16 referitoare
la Egalitatea în drepturi, art. 23 referitoare la Libertatea
individuală, art. 11 alin. (1) referitoare la îndeplinirea cu bunăcredință de către statul român a obligațiilor ce îi revin din
tratatele la care este parte, art. 135 alin. (1) referitoare la
economia de piață a României și art. 20 alin. (2) referitoare la
prioritatea reglementărilor internaționale.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 552 din 22 aprilie 2008, publicată
în Monitorul Oficial al României, Partea I, nr. 434 din 10 iunie
2008, Curtea Constituțională a respins ca neîntemeiată excepția
de neconstituționalitate a dispozițiilor art. 18 1 din Legea
nr. 78/2000, statuând că, ăpotrivit art. 73 alin. (3) lit. h) din
Constituție, legiuitorul are libertatea de a stabili prin lege
organică infracțiunile, pedepsele și regimul executării acestora.
Acest lucru nu presupune însă uniformitate de reglementare,
motiv pentru care, din anumite rațiuni de politică penală ori din
considerente ce izvorăsc din realități iminente, Parlamentul
poate incrimina, prin lege specială, o anumită conduită
susceptibilă de a leza o serie de relații sociale ocrotite.
Așa fiind, dispozițiile legale criticate din Legea nr. 78/2000,
care reglementează una dintre modalitățile de săvârșire a
infracțiunilor împotriva intereselor financiare ale Comunităților
Europene, au fost instituite de legiuitor în vederea ocrotirii
relațiilor sociale referitoare la încrederea publică în folosirea sau
prezentarea de documente în vederea obținerii de fonduri din
bugetul general al instituției europene. Aceasta reprezintă o
opțiune de politică legislativă și nu aduce în niciun fel atingere
dispozițiilor constituționale invocate în cauză. Astfel, textul de
lege criticat se aplică tuturor persoanelor calificate ca subiecți
activi și care se află în ipoteza normei, fără nicio discriminare, și,
de asemenea, nu încalcă niciuna dintre garanțiile dreptului la un
proces echitabil ori dreptul la apărare, partea interesată având
deplina libertate de a se prevala de toate acestea.
Cât privește critica referitoare la absența din conținutul
reglementării a exigențelor de previzibilitate și precizie, Curtea
constată că aceasta nu poate fi primită deoarece textul are o
redactare univocă, nefiind susceptibil de o interpretare abuzivă
sau arbitrară. De altfel, în Cauza Wingrove contra Marii Britanii,
Curtea de la Strasbourg a decis că legea internă pertinentă, care
înglobează atât dreptul scris, cât și pe cel nescris, trebuie să fie
formulată cu o precizie suficientă pentru a permite persoanelor
interesate — care pot apela, la nevoie, la sfatul unui specialist —
să prevadă într-o măsură rezonabilă, în circumstanțele speței,
circumstanțele care pot rezulta dintr-un act determinat. Or, nu
se poate susține că dispozițiile legale criticate sunt văduvite de
o astfel de cerință deoarece acestea nu fac altceva decât să
incrimineze uzul de fals comis în scopul circumstanțiat al

obținerii de fonduri pe nedrept din bugetul general al
Comunităților Europene.
Cât privește pretinsa încălcare a art. 44 din Legea
fundamentală, Curtea constată că acesta nu are incidență în
cauză, iar dispozițiile art. 135 alin. (1) din Constituție sunt pe
deplin respectate de normele legale criticate, care, dimpotrivă,
reprezintă o garanție a funcționării unei economii de piață și care
nu fac altceva decât să incrimineze uzul de fals comis în scopul
circumstanțiat al obținerii de fonduri pe nedrept din bugetul
general al Comunităților Europene. De altfel, prin reglementarea
criticată nu se urmărește protecția dreptului de proprietate
privată, ci protecția unor fonduri ce țin de patrimoniul unei
instituții suprastatale, care, din această perspectivă, capătă, în
acord cu dispozițiile art. 148 din Constituție, conotațiile unei
proprietăți publice distincte.
Introducerea, prin lege specială, a unei noi infracțiuni
distincte cu un regim sancționator mai sever al faptelor
enumerate în art. 181 alin. (1) din Legea nr. 78/2000 nu este de
natură a afecta dispozițiile art. 20 alin. (2) referitoare la
prioritatea reglementărilor internaționale, deoarece, pe de o
parte, aceste prevederi constituționale sunt aplicabile numai în
domeniul drepturilor omului și, pe de altă parte, vizează o
problemă de aplicare a legii, constând în prioritatea
reglementărilor internaționale mai favorabile, aspect care
excedează competenței Curții Constituționale.
Prevederile art. 23 din Constituție nu au incidență în cauză,
întrucât dispozițiile legale contestate nu dispun cu privire la
libertatea individuală.”
Deoarece până în prezent nu au intervenit elemente noi, de
natură a determina schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.
Distinct de acestea, Curtea mai constată că nu poate fi
primită susținerea potrivit căreia este afectat dreptul de
proprietate prin lipsa uniformității normelor referitoare la
protecția proprietății, deoarece, potrivit dispozițiilor legale
criticate, nu se suprimă dreptul constituțional, ci, dimpotrivă, se
asigură garantarea și ocrotirea acestuia. Jurisprudența Curții
Constituționale invocată în susținerea excepției nu este
aplicabilă în cauză deoarece în acea situație diferențierea
nepermisă a modalității de protecție a proprietății era făcută pe
considerente arbitrare, de vreme ce dreptul constituțional era
lezat prin aceeași faptă antisocială. Or, potrivit reglementării
legale criticate, infracțiunea incriminată vizează un singur tip de
proprietate, și anume acela al Comunităților Europene, care nu
intră sub incidența art. 44 din Constituția României. Astfel, fiind
vorba despre o faptă săvârșită în cadrul unei proceduri de
obținere a fondurilor europene, este evident că legiuitorul s-a
referit numai la bunurile aparținând Comunităților Europene, iar
nu și la bunurile având ca titular persoane fizice sau persoane
juridice de drept comun.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 181 alin. (1) din Legea nr. 78/2000 pentru
prevenirea, descoperirea și sancționarea faptelor de corupție, excepție ridicată de Simion Giurgiu în Dosarul nr. 393/174/2009 al
Judecătoriei Agnita — Secția penală.
Definitivă și general obligatorie.
Pronunțată în ședința publică din data de 4 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 42/18.I.2011

15

CURTEA CONSTITUȚIONALĂ

D E C I Z I A Nr. 1.468
din 11 noiembrie 2010

referitoare la excepția de neconstituționalitate a prevederilor art. 19 alin. (1) lit. C
din Legea cadastrului și a publicității imobiliare nr. 7/1996
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 19 alin. (1) lit. C din Legea cadastrului și a
publicității imobiliare nr. 7/1996, excepție ridicată de Societatea
Comercială ăBiat Construction International” — S.R.L. din
Popești-Leordeni, județul Ilfov, în Dosarul nr. 4.424/233/2009 al
Judecătoriei Galați — Secția civilă.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă asupra cauzei și arată că
Societatea Comercială ăLider — Lichidare și Reorganizare
SPRL” din București, numit administrator judiciar al Societății
Comerciale ăBiat Construction International” — S.R.L., a depus
la dosar un înscris prin care solicită Curții Constituționale să
constate lipsa calității sale de reprezentant legal al acestei
societăți, dat fiind faptul că, prin încheierea de ședință din data
de 9 iulie 2009, pronunțată în Dosarul nr. 39.631/3/2008,
Tribunalul București — Secția a VII-a comercială a admis
cererea de înlocuire a administratorului judiciar desemnat în
cauză și numirea unui alt reprezentant legal, și anume ăActiv
Lichidator IPURL” din București.
De asemenea, partea ăUnion Investiții” — S.R.L. din
București a depus la rândul său un înscris prin care solicită
instanței de contencios constituțional să ia act de declarația
Societății Comerciale ăBiat Construction International” — S.R.L.,
care renunță ăîn mod expres și irevocabil la excepția de
neconstituționalitate a prevederilor art. 19 alin. (1) lit. C din
Legea cadastrului și a publicității imobiliare nr. 7/1996”.
Față de aceste cereri prealabile, reprezentantul Ministerului
Public, în temeiul art. 55 din Legea nr. 47/1992 privind
organizarea și funcționarea Curții Constituționale, solicită
respingerea cererii de renunțare la excepția de
neconstituționalitate formulată de Societatea Comercială ăBiat
Construction International” — S.R.L., arătând că, odată legal
sesizată, Curtea procedează la examinarea constituționalității,
nefiind aplicabile dispozițiile Codului de procedură civilă
referitoare la suspendarea, întreruperea sau stingerea
procesului și nici cele privind recuzarea judecătorilor.
Curtea, deliberând, respinge cererea formulată, arătând că
instanța de contencios constituțional nu poate să ia act de
această renunțare.
Excepția de neconstituționalitate este o excepție de ordine
publică, prin invocarea ei punându-se în discuție abaterea unor
reglementări legale de la dispozițiile Legii fundamentale, iar
soluția asupra excepției este de interes general. Așa fiind,
excepția de neconstituționalitate nu rămâne la dispoziția părții

care a invocat-o și ea nu este susceptibilă de acoperire nici pe
calea renunțării exprese la soluționarea ei de către instanță.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, dat fiind faptul că autorul acesteia tinde la
completarea reglementării criticate.
C U R T E A,

având în vedere actele și lucrările dosarului, constată
următoarele:
Prin Încheierea din 12 noiembrie 2009, pronunțată în Dosarul
nr. 4.424/233/2009, Judecătoria Galați — Secția civilă a sesizat
Curtea Constituțională cu excepția de neconstituționalitate
a prevederilor art. 19 alin. (1) lit. C din Legea cadastrului și
a publicității imobiliare nr. 7/1996, excepție ridicată de
Societatea Comercială ăBiat Construction International” —
S.R.L. din Popești-Leordeni, județul Ilfov, într-o cauză având ca
obiect plângere împotriva încheierii de carte funciară.
În motivarea excepției de neconstituționalitate autorul
acesteia susține că art. 19 alin. (1) lit. C din Legea nr. 7/1996
limitează înscrierea în cartea funciară numai a drepturilor reale
limitativ prevăzute în reglementarea legală criticată, astfel încât
nu se asigură protecția proprietății asupra unui bun. Or, în
condițiile în care, în accepțiunea Convenției Europene a
Drepturilor Omului, prin noțiunea de bun se înțelege inclusiv
dreptul de creanță, prin excluderea înscrierii în cartea funciară
a tuturor celorlalte drepturi care nu sunt drepturi reale se aduce
o gravă atingere dreptului de proprietate, garantat de art. 44 din
Constituție. Autorul excepției consideră totodată că, în măsura
în care dreptul său de creanță și dreptul de retenție nu ar putea
fi făcute opozabile terților prin înscriere în carte funciară, în
considerarea faptului că nu fac parte dintre drepturile reale
enumerate limitativ de prevederile art. 19 alin. (1) lit. C, s-ar crea
o profundă discriminare între titularii de drepturi reale,
menționate în textul de lege criticat, și titularii altor drepturi reale,
cum este și dreptul de retenție și titularii drepturilor de creanță.
Judecătoria Galați — Secția civilă și-a exprimat opinia în
sensul că excepția de neconstituționalitate invocată este
neîntemeiată. Astfel, precizează că Legea nr. 7/1996 nu a
prevăzut posibilitatea înscrierii în cartea funciară a unui drept de
retenție a unui imobil, dat fiind că ăpublicitatea acestui drept se
realizează prin posesie”.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile art. 19 alin. (1)
lit. C din Legea nr. 7/1996, republicată, sunt constituționale. În
acest sens, arată că reglementarea criticată nu este de natură
a aduce atingere dreptului de proprietate privată, deoarece
conținutul și limitele acestui drept sunt stabilite prin lege. Mai
mult, arată că înscrierea în cartea funciară nu afectează dreptul
de proprietate în substanța lui, ci vizează opozabilitatea față de
terți.

16

MONITORUL OFICIAL AL ROMÂNIEI, PARTEA I, Nr. 42/18.I.2011

Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, notele scrise depuse la dosar,
prevederile legale criticate, raportate la dispozițiile Constituției,
precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 19 alin. (1) lit. C din Legea cadastrului și a
publicității imobiliare nr. 7/1996, republicată în Monitorul Oficial
al României, Partea I, nr. 201 din 3 martie 2006, astfel cum au
fost modificate prin art. I pct. 21 din Ordonanța de urgență a
Guvernului nr. 64/2010 privind modificarea și completarea Legii
nr. 7/1996, publicată în Monitorul Oficial al României, Partea I,
nr. 451 din 2 iulie 2010.
Reglementarea criticată are următorul conținut:
— Art. 19 alin. (1) lit. C: ăPartea a III-a, referitoare la înscrierile
privind dezmembrămintele dreptului de proprietate și sarcini,
care va cuprinde:

a) dreptul de superficie, uzufruct, uz, folosință, abitație,
concesiune, administrare, servituțile în sarcina fondului aservit,
ipoteca și privilegiile imobiliare, precum și locațiunea și cesiunea
de creanță;
b) faptele juridice, drepturile personale sau alte raporturi
juridice, precum și acțiunile privitoare la drepturile reale înscrise
în această parte;
c) sechestrul, urmărirea imobilului sau a veniturilor sale;
d) orice modificări, îndreptări sau însemnări ce s-ar face cu
privire la înscrierile făcute în această parte.”
În opinia autorului excepției de neconstituționalitate, textul de
lege criticat contravine dispozițiilor constituționale ale art. 44
privind dreptul de proprietate privată.
Examinând excepția de neconstituționalitate, Curtea
constată că, în realitate, critica autorului vizează o omisiune
legislativă și tinde la completarea reglementării supuse
controlului de constituționalitate, întrucât soluția legislativă
existentă îl nemulțumește din prisma limitării înscrierii în cartea
funciară numai la drepturile reale prevăzute în norma criticată.
Or, instanța de contencios constituțional nu poate complini
omisiunile legislative, deoarece, potrivit art. 2 alin. (3) din Legea
nr. 47/1992, Curtea se pronunță ănumai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului”,
astfel încât excepția de neconstituționalitate, așa cum a fost
formulată, este inadmisibilă.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a prevederilor art. 19 alin. (1) lit. C din Legea cadastrului și a
publicității imobiliare nr. 7/1996, excepție ridicată de Societatea Comercială ăBiat Construction International” — S.R.L. din PopeștiLeordeni, județul Ilfov, în Dosarul nr. 4.424/233/2009 al Judecătoriei Galați — Secția civilă.
Definitivă și general obligatorie.
Pronunțată în ședința publică din data de 11 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

Cristina-Gabriela F. Popescu

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 42/18.I.2011 conține 16 pagini.

Prețul: 3,20 lei

&JUYDGY|449268]
ISSN 1453—4495

