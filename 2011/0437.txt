PARTEA I

Anul 179 (XXIII) — Nr. 437

Miercuri, 22 iunie 2011

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
LEGI ȘI DECRETE

127.
587.

— Lege privind activitatea de emitere de monedă
electronică ..................................................................

1–15

— Decret pentru promulgarea Legii privind activitatea
de emitere de monedă electronică ............................

15

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind activitatea de emitere de monedă electronică
Parlamentul României adoptă prezenta lege.
CAPITOLUL I
Obiect, domeniu de aplicare și definiții
Art. 1. — Prezenta lege reglementează condițiile de acces
la activitatea de emitere de monedă electronică și de
desfășurare a acestei activități, condițiile de desfășurare a
activității de prestare de servicii de plată de către instituțiile
emitente de monedă electronică, supravegherea prudențială a
instituțiilor emitente de monedă electronică, precum și regimul
privind răscumpărarea monedei electronice.
Art. 2. — (1) Activitatea de emitere de monedă electronică
poate fi desfășurată de către următoarele categorii de emitenți
de monedă electronică:

a) instituții de credit, în înțelesul art. 7 alin. (1) pct. 10 din
Ordonanța de urgență a Guvernului nr. 99/2006 privind instituțiile
de credit și adecvarea capitalului, aprobată cu modificări și
completări prin Legea nr. 227/2007, cu modificările și
completările ulterioare;
b) instituții emitente de monedă electronică, în înțelesul art. 4
alin. (1) lit. e);
c) furnizori de servicii poștale care emit monedă electronică
potrivit cadrului legislativ național aplicabil;
d) Banca Centrală Europeană și băncile centrale naționale,
atunci când acestea nu acționează în calitate de autorități
monetare sau în altă calitate ce implică exercițiul autorității
publice;

2

MONITORUL OFICIAL AL ROMÂNIEI, PARTEA I, Nr. 437/22.VI.2011

e) statele membre și autoritățile lor regionale ori locale, atunci
când acestea acționează în calitatea lor de autorități publice.
(2) Capitolul II se aplică doar instituțiilor emitente de monedă
electronică.
Art. 3. — Nu intră în domeniul de aplicare al prezentei legi:
a) valoarea monetară stocată în instrumentele prevăzute la
art. 4 alin. (1) lit. k) din Ordonanța de urgență a Guvernului
nr. 113/2009 privind serviciile de plată, aprobată cu modificări
prin Legea nr. 197/2010, cu modificările și completările
ulterioare;
b) valoarea monetară destinată efectuării operațiunilor de
plată prevăzute la art. 4 alin. (1) lit. 1) din Ordonanța de urgență
a Guvernului nr. 113/2009, aprobată cu modificări prin Legea
nr. 197/2010, cu modificările și completările ulterioare.
Art. 4. — (1) În înțelesul prezentei legi, termenii și expresiile
de mai jos au următoarele semnificații:
a) agent — persoană fizică sau juridică ce furnizează servicii
de plată în numele și pe seama unei instituții emitente de
monedă electronică;
b) consumator — persoană fizică ce acționează în scopuri
care se află în afara activității sale comerciale sau profesionale;
c) cont de plăți — cont ținut în numele unuia sau al mai
multor deținători de monedă electronică și utilizatori de servicii
de plată și utilizat pentru executarea operațiunilor de plată;
d) distribuitor — persoană fizică sau juridică ce prestează
servicii de distribuție și, după caz, de răscumpărare de monedă
electronică pe seama unei instituții emitente de monedă
electronică;
e) instituție emitentă de monedă electronică — persoană
juridică autorizată în conformitate cu prevederile cap. II să emită
monedă electronică;
f) monedă electronică — valoare monetară stocată
electronic, inclusiv magnetic, reprezentând o creanță asupra
emitentului, emisă la primirea fondurilor în scopul efectuării de
operațiuni de plată și care este acceptată de o persoană, alta
decât emitentul de monedă electronică;
g) stat membru — orice stat membru al Uniunii Europene,
precum și orice stat aparținând Spațiului Economic European;
h) stat membru de origine — stat membru în care se află
sediul social al emitentului de monedă electronică sau, în cazul
în care, în conformitate cu legislația națională, emitentul de
monedă electronică nu are sediu social, statul membru în care
se află sediul real al acestuia;
i) stat membru gazdă — stat membru, altul decât statul
membru de origine, în care un emitent de monedă electronică
are o sucursală, un distribuitor, un agent sau emite monedă
electronică ori prestează servicii de plată;
j) sucursală — unitate operațională, fără personalitate
juridică, alta decât sediul real, care constituie o parte a instituției
emitente de monedă electronică și care realizează direct toate
sau unele dintre activitățile instituției emitente de monedă
electronică.
(2) Pentru termenii și expresiile cuprinse în prezenta lege și
care nu au fost definite la alin. (1) se utilizează în mod
corespunzător definițiile prevăzute în Ordonanța de urgență a
Guvernului nr. 113/2009, aprobată cu modificări prin Legea
nr. 197/2010, cu modificările și completările ulterioare.

(3) În scopul determinării statutului de filială se aplică
dispozițiile art. 6 din Ordonanța de urgență a Guvernului
nr. 113/2009, aprobată cu modificări prin Legea nr. 197/2010, cu
modificările și completările ulterioare.
Art. 5. — Toate unitățile operaționale constituite în același
stat membru de o instituție emitentă de monedă electronică al
cărei sediu real este în alt stat membru sunt considerate ca fiind
o singură sucursală.
Art. 6. — Este interzis oricărei persoane care nu este emitent
de monedă electronică în înțelesul art. 2 să emită monedă
electronică.
CAPITOLUL II
Autorizarea și supravegherea prudențială
a instituțiilor emitente de monedă electronică
SECȚIUNEA 1
Cerințe minime de acces la activitate

Art. 7. — (1) Orice entitate care intenționează să emită
monedă electronică pe teritoriul României trebuie să dispună de
o autorizație, potrivit prezentului capitol, înainte de începerea
acestei activități.
(2) Banca Națională a României poate acorda autorizație
doar unei persoane juridice române constituite în baza Legii
nr. 31/1990 privind societățile comerciale, republicată, cu
modificările și completările ulterioare.
Art. 8. — (1) Banca Națională a României acordă autorizație
unei entități doar dacă, potrivit informațiilor și documentelor care
însoțesc cererea, sunt respectate toate cerințele prevăzute de
prezentul capitol și de reglementările date în aplicarea acestuia
și evaluarea proiectului prezentat este favorabilă.
(2) În scopul aplicării alin. (1), Oficiul Național de Prevenire
și Combatere a Spălării Banilor furnizează Băncii Naționale a
României, la cererea acesteia, informații cu privire la persoane
și entități expuse la risc de spălare a banilor și finanțare a actelor
de terorism.
(3) În vederea luării unei decizii privind cererea de autorizare,
Banca Națională a României poate consulta și alte autorități cu
competențe relevante.
Art. 9. — Sediul real al instituției emitente de monedă
electronică autorizate de Banca Națională a României trebuie
să se situeze pe teritoriul României.
Art. 10. — Banca Națională a României acordă autorizația
numai dacă este încredințată că, din perspectiva necesității
asigurării unui management prudent și sănătos al instituției
emitente de monedă electronică, instituția emitentă de monedă
electronică dispune de un cadru formal de administrare a
activității de emitere de monedă electronică riguros conceput,
care să includă o structură organizatorică clară, cu linii de
responsabilitate bine definite, transparente și coerente, de
proceduri eficiente de identificare, administrare, monitorizare și
raportare a riscurilor la care este sau ar putea fi expusă și de
mecanisme de control intern adecvate, inclusiv proceduri
administrative și contabile riguroase. Cadrul de administrare,
procedurile și mecanismele trebuie să fie cuprinzătoare și
adaptate la natura, extinderea și complexitatea activității de

MONITORUL OFICIAL AL ROMÂNIEI, PARTEA I, Nr. 437/22.VI.2011
prestare de servicii de plată și de emitere de monedă electronică
prestate de instituția emitentă de monedă electronică.
Art. 11. — (1) Banca Națională a României acordă autorizație
numai dacă este încredințată că, din perspectiva necesității
asigurării unui management prudent și sănătos al instituției
emitente de monedă electronică, persoanele responsabile
pentru conducerea și administrarea activității de emitere de
monedă electronică au o bună reputație și dispun de cunoștințe
și experiență adecvate naturii, extinderii și complexității activității
vizate.
(2) Persoanele responsabile pentru conducerea și
administrarea activității de emitere de monedă electronică sunt,
în funcție de forma de organizare juridică și de tipul activităților
desfășurate:
a) administratorii, asociații comanditați, directorii ori, după
caz, membrii consiliului de supraveghere și membrii
directoratului, ai instituțiilor emitente de monedă electronică care
au ca activitate principală emiterea de monedă electronică; sau
b) în cazul instituțiilor emitente de monedă electronică care
nu au ca activitate principală emiterea de monedă electronică,
persoanele responsabile pentru coordonarea structurii
organizatorice care asigură desfășurarea activității de emitere
de monedă electronică.
(3) Fiecare dintre persoanele prevăzute la alin. (2) trebuie să
fie aprobată de Banca Națională a României înainte de
începerea exercitării responsabilităților.
Art. 12. — Banca Națională a României acordă autorizație
numai dacă este încredințată că, din perspectiva necesității
asigurării unui management prudent și sănătos al instituției
emitente de monedă electronică, calitatea acționarilor sau
asociaților care dețin participații calificate este adecvată.
Art. 13. — Dacă între instituția emitentă de monedă
electronică, persoană juridică română, și alte persoane fizice
sau juridice există legături strânse, Banca Națională a României
acordă autorizație numai dacă aceste legături ori dispozițiile
legale, măsurile de natură administrativă din jurisdicția unui stat
terț ce guvernează una sau mai multe persoane fizice ori juridice
cu care instituția emitentă de monedă electronică are legături
strânse sau dificultățile în aplicarea dispozițiilor ori măsurilor
respective nu împiedică exercitarea eficientă a funcțiilor sale de
supraveghere.
Art. 14. — Condițiile prevăzute la art. 10—13 se aplică în
mod corespunzător și pentru activitatea de servicii de plată
prestată de instituția emitentă de monedă electronică.
Art. 15. — În situația în care instituția emitentă de monedă
electronică este implicată și în alte activități comerciale, altele
decât emiterea de monedă electronică și prestarea de servicii de
plată, Banca Națională a României poate solicita constituirea
unei entități distincte pentru activitatea de emitere de monedă
electronică și de prestare de servicii de plată, în cazul în care
apreciază, în procedura de autorizare sau în procesul de
supraveghere, că celelalte activități comerciale prejudiciază sau
ar putea prejudicia fie soliditatea situației financiare a instituției
emitente de monedă electronică, fie capacitatea Băncii
Naționale a României de a supraveghea respectarea de către
instituția emitentă de monedă electronică a tuturor obligațiilor

3

impuse de prezentul capitol și de reglementările date în
aplicarea acestuia.
Art. 16. — Autorizația emisă de Banca Națională a României
permite instituției emitente de monedă electronică, persoană
juridică română, să emită monedă electronică și să presteze
serviciile de plată prevăzute de autorizație în orice stat membru,
în condițiile prevăzute în secțiunea a 5-a.
Art. 17. — Fără a se aduce atingere dispozițiilor prezentului
capitol, Banca Națională a României stabilește prin reglementări
documentația care trebuie să însoțească cererea pentru
obținerea autorizației, precum și criteriile pe baza cărora se
verifică îndeplinirea cerințelor prevăzute la art. 11 alin. (1) și la
art. 12.
Art. 18. — (1) Instituțiile emitente de monedă electronică
trebuie să dispună la data autorizării de un nivel al capitalului
inițial de cel puțin echivalentul în lei a 350.000 euro.
(2) Banca Națională a României stabilește prin reglementări
emise în aplicarea prezentului capitol elementele care intră în
calculul capitalului inițial, precum și alte criterii privind modul de
determinare a acestuia.
Art. 19. — Instituțiile emitente de monedă electronică trebuie
să emită moneda electronică fără întârziere, la primirea
fondurilor în schimbul cărora aceasta este emisă.
Art. 20. — (1) Instituțiile emitente de monedă electronică pot
deschide și menține conturi de plăți pentru clienții lor, destinate
exclusiv executării operațiunilor de plată.
(2) Instituțiilor emitente de monedă electronică le este
interzisă atragerea de depozite ori de alte fonduri rambursabile
de la public, în sensul Ordonanței de urgență a Guvernului
nr. 99/2006, aprobată cu modificări și completări prin Legea
nr. 227/2007, cu modificările și completările ulterioare.
(3) Primirea de fonduri destinate emiterii de monedă
electronică cu respectarea prevederilor art. 19, respectiv
prestării de servicii de plată, nu este considerată atragere de
depozite sau de alte fonduri rambursabile de la public.
Art. 21. — (1) Pe lângă emiterea de monedă electronică,
instituțiile emitente de monedă electronică pot desfășura
următoarele activități:
a) prestarea serviciilor de plată prevăzute la art. 8 din
Ordonanța de urgență a Guvernului nr. 113/2009, aprobată cu
modificări prin Legea nr. 197/2010, cu modificările și
completările ulterioare;
b) prestarea unor servicii operaționale și conexe legate de
emiterea de monedă electronică și de prestarea de servicii de
plată, cum ar fi: asigurarea executării operațiunilor de plată,
servicii de schimb valutar, activități de păstrare în custodie sau
stocarea și procesarea datelor;
c) administrarea sistemelor de plăți;
d) activități comerciale, altele decât emiterea de monedă
electronică și prestarea de servicii de plată, cu respectarea
cadrului legislativ aplicabil.
(2) Activitățile prevăzute la alin. (1) pot fi realizate de
instituțiile emitente de monedă electronică pe teritoriul României,
cu respectarea legislației în domeniu.
Art. 22. — (1) Instituțiile emitente de monedă electronică pot
acorda credite legate de serviciile de plată precizate la art. 8
lit. d), e) și g) din Ordonanța de urgență a Guvernului

4

MONITORUL OFICIAL AL ROMÂNIEI, PARTEA I, Nr. 437/22.VI.2011

nr. 113/2009, aprobată cu modificări prin Legea nr. 197/2010, cu
modificările și completările ulterioare, în condițiile stabilite de
respectiva reglementare.
(2) Instituțiile emitente de monedă electronică pot acorda
credite, altele decât cele prevăzute la alin. (1), cu respectarea
dispozițiilor Legii nr. 93/2009 privind instituțiile financiare
nebancare, cu modificările și completările ulterioare.
(3) Creditele acordate de instituțiile emitente de monedă
electronică nu pot avea ca sursă fondurile primite în schimbul
monedei electronice emise.
SECȚIUNEA a 2-a
Autorizarea instituțiilor emitente
de monedă electronică

Art. 23. — În vederea obținerii autorizației pentru emiterea
de monedă electronică și prestarea serviciilor de plată,
solicitantul trebuie să remită Băncii Naționale a României o
cerere însoțită de documentația și de informațiile prevăzute în
reglementările emise de Banca Națională a României în
aplicarea prezentului capitol.
Art. 24. — (1) Banca Națională a României evaluează și
comunică solicitantului hotărârea sa cu privire la acordarea
autorizației sau respingerea cererii de autorizare, în termen de
3 luni de la data primirii cererii care îndeplinește cerința
prevăzută la art. 23.
(2) În termen de maximum 10 zile lucrătoare de la data
primirii cererii, Banca Națională a României confirmă
îndeplinirea cerinței prevăzute la art. 23 sau, în situația în care
nu este îndeplinită condiția prevăzută la art. 23, comunică
solicitantului documentele și informațiile necesare pentru
îndeplinirea acesteia, termenul specificat la alin. (1) începând
să curgă de la data primirii documentelor și informațiilor
solicitate.
(3) Banca Națională a României poate solicita, în termen de
maximum 20 de zile lucrătoare de la data primirii cererii care
îndeplinește cerința prevăzută la art. 23, alte informații relevante
pentru evaluare. Solicitantul trebuie să transmită informațiile
solicitate în termen de maximum 30 de zile lucrătoare de la data
comunicării solicitării, perioadă în care termenul prevăzut la
alin. (1) se suspendă.
(4) Solicitantul poate furniza din propria inițiativă orice alte
informații și/sau documente considerate relevante, însă acestea
trebuie să fie prezentate cel târziu cu 30 de zile anterior datei
expirării termenului în care Banca Națională a României trebuie
să se pronunțe asupra cererii de autorizare.
Art. 25. — (1) Banca Națională a României respinge o cerere
de autorizare dacă din evaluarea realizată în condițiile prevăzute
de prezentul capitol și de reglementările emise în aplicare
rezultă una dintre următoarele situații:
a) capitalul inițial se situează sub nivelul minim stabilit de
dispozițiile legale în vigoare;
b) din evaluarea planului de activitate și a planului de afaceri
prezentate rezultă că instituția emitentă de monedă electronică
nu poate asigura realizarea obiectivelor propuse în condițiile
respectării cerințelor stabilite în prezentul capitol și a
reglementărilor aplicabile;

c) cadrul de administrare a activității de emitere de monedă
electronică și de prestare a serviciilor de plată, procedurile de
identificare, administrare, monitorizare și raportare a riscurilor
la care este sau ar putea fi expusă instituția emitentă de monedă
electronică și mecanismele de control intern nu sunt
cuprinzătoare și adaptate la natura, extinderea și complexitatea
acestei activități;
d) persoanele responsabile pentru conducerea și
administrarea activității de emitere de monedă electronică și de
prestare a serviciilor de plată nu au o bună reputație ori nu
dispun de cunoștințe și experiență adecvate naturii, extinderii și
complexității activității vizate;
e) calitatea acționarilor sau asociaților care dețin participații
calificate nu este adecvată;
f) legăturile strânse dintre instituția emitentă de monedă
electronică și alte persoane fizice sau juridice sunt de natură să
împiedice exercitarea eficientă de către Banca Națională a
României a funcțiilor sale de supraveghere;
g) dispozițiile legale, măsurile de natură administrativă din
jurisdicția unui stat terț ce guvernează una sau mai multe
persoane fizice ori juridice cu care instituția emitentă de monedă
electronică are legături strânse sau dificultățile în aplicarea
acestor dispoziții ori măsuri sunt de natură să împiedice
exercitarea eficientă de către Banca Națională a României a
funcțiilor sale de supraveghere;
h) nu sunt respectate alte condiții prevăzute în prezentul
capitol sau în reglementările emise în aplicare.
(2) În cazul în care Banca Națională a României respinge
cererea de autorizare, hotărârea cuprinde și motivele care au
stat la baza acesteia.
Art. 26. — (1) Banca Națională a României poate retrage
autorizația acordată unei instituții emitente de monedă
electronică în următoarele situații:
a) instituția emitentă de monedă electronică nu și-a început
activitatea de emitere de monedă electronică și de prestare de
servicii de plată în termen de 12 luni de la data acordării
autorizației sau a încetat să mai desfășoare activitate de mai
mult de 6 luni;
b) autorizația a fost obținută pe baza unor informații false sau
prin orice alt mijloc ilegal;
c) instituția emitentă de monedă electronică nu mai
îndeplinește condițiile care au stat la baza acordării autorizației
ori alte condiții prevăzute de prezentul capitol și de
reglementările emise în aplicare;
d) continuarea activității pentru care a fost autorizată instituția
emitentă de monedă electronică periclitează stabilitatea
sistemului de plăți;
e) ca sancțiune, potrivit art. 71 alin. (1) lit. e);
f) în oricare alte situații prevăzute de legislația în vigoare.
(2) Hotărârea Băncii Naționale a României cu privire la
retragerea autorizației se comunică în scris instituției emitente
de monedă electronică, împreună cu motivele care au stat la
baza hotărârii, și se publică în Monitorul Oficial al României,
Partea a IV-a, și în cel puțin două cotidiene de circulație
națională.
(3) Acționarii sau asociații instituției emitente de monedă
electronică pot hotărî renunțarea la autorizație și, dacă este

MONITORUL OFICIAL AL ROMÂNIEI, PARTEA I, Nr. 437/22.VI.2011
cazul, dizolvarea entității, numai dacă pentru instituția emitentă
de monedă electronică nu s-a deschis procedura insolvenței.
(4) În situația prevăzută la alin. (3), instituția emitentă de
monedă electronică comunică Băncii Naționale a României
hotărârea adunării generale a acționarilor, respectiv a asociaților,
însoțită de un plan care să asigure stingerea integrală a
obligațiilor față de deținătorii de monedă electronică și, după
caz, față de utilizatorii de servicii de plată.
(5) Banca Națională a României aprobă solicitarea de
renunțare la autorizație numai în situația în care sunt îndeplinite
condițiile prevăzute la alin. (3) și (4).
(6) Autorizația unei instituții emitente de monedă electronică
își încetează de drept valabilitatea în următoarele situații:
a) a avut loc o fuziune sau o divizare a instituției emitente de
monedă electronică în urma căreia aceasta își încetează
existența;
b) s-a pronunțat o hotărâre de declanșare a procedurii
falimentului instituției emitente de monedă electronică.
(7) Încetarea valabilității autorizației în situațiile prevăzute la
alin. (5) și (6) se publică de către Banca Națională a României
în Monitorul Oficial al României, Partea a IV-a, și în cel puțin
două cotidiene de circulație națională.
(8) Hotărârea Băncii Naționale a României cu privire la
retragerea autorizației sau cu privire la încetarea valabilității
autorizației unei instituții emitente de monedă electronică în
situația prevăzută la alin. (5) devine efectivă la data publicării în
Monitorul Oficial al României, Partea a IV-a, sau la o dată
ulterioară, prevăzută în hotărâre.
(9) De la data intrării în vigoare a hotărârii de retragere a
autorizației, respectiv de la încetarea valabilității acesteia,
entitățile nu mai pot emite monedă electronică și nu mai pot
presta servicii de plată.
SECȚIUNEA a 3-a
Cerințe operaționale

Art. 27. — Instituțiile emitente de monedă electronică trebuie
să dispună permanent de fonduri proprii care să se situeze la un
nivel ce nu poate fi mai mic decât maximul dintre nivelul minim
al capitalului inițial prevăzut pentru autorizare și valoarea
rezultată din însumarea nivelurilor determinate potrivit
prevederilor art. 28 și 29.
Art. 28. — Banca Națională a României stabilește prin
reglementări emise în aplicarea prezentului capitol cerințe
privind fondurile proprii ale unei instituții emitente de monedă
electronică aferente activității cu monedă electronică, referitoare
la metoda de determinare a necesarului, elementele care intră
în calcul și alte aspecte privind modul de determinare.
Art. 29. — (1) Necesarul de fonduri proprii ale unei instituții
emitente de monedă electronică aferent activității de prestare a
serviciilor de plată, altele decât cele legate de emiterea de
monedă electronică, se determină potrivit prevederilor cap. IV
ăNivelul minim, componența și cerințe de raportare ale fondurilor
proprii” din Regulamentul Băncii Naționale a României
nr. 21/2009 privind instituțiile de plată, cu modificările și
completările ulterioare.
(2) Instituțiile emitente de monedă electronică trebuie să
fundamenteze alegerea metodei de determinare a necesarului

5

de fonduri proprii aferent activității prevăzute la alin. (1), astfel
încât Banca Națională a României să fie încredințată asupra
adecvării metodei la situația concretă a instituției emitente de
monedă electronică. În caz contrar, Banca Națională a României
poate impune în procesul de autorizare sau de supraveghere
metoda de determinare a necesarului de fonduri proprii.
Art. 30. — (1) Pe baza evaluării procedurilor de gestionare a
riscului, a bazelor de date privind riscul de pierdere și a
mecanismelor de control intern ale instituției emitente de
monedă electronică, Banca Națională a României poate solicita
unei instituții emitente de monedă electronică să dispună de un
nivel al fondurilor proprii cu până la 20% mai mare decât
valoarea rezultată din însumarea nivelurilor determinate potrivit
art. 28 și 29 sau poate permite instituției emitente de monedă
electronică să dispună de un nivel al fondurilor proprii cu până
la 20% mai mic decât valoarea rezultată din însumarea
nivelurilor determinate potrivit art. 28 și 29.
(2) Nivelul fondurilor proprii rezultat din aplicarea dispozițiilor
alin. (1) nu poate fi mai mic decât nivelul minim al capitalului
inițial prevăzut la art. 18.
Art. 31. — (1) Este interzisă utilizarea multiplă a elementelor
eligibile pentru calcularea nivelului fondurilor proprii ale unei
instituții emitente de monedă electronică, în cazul în care
aceasta aparține unui grup din care mai fac parte o altă instituție
emitentă de monedă electronică, o instituție de credit, o instituție
de plată, o societate de servicii de investiții financiare, o
societate de administrare a portofoliului, o societate de asigurări
sau o societate de reasigurări.
(2) Este interzisă utilizarea multiplă a elementelor eligibile
pentru calcularea nivelului fondurilor proprii, în situația în care
instituția emitentă de monedă electronică prestează și servicii
de plată, altele decât cele legate de emiterea de monedă
electronică și/sau alte activități comerciale.
Art. 32. — (1) Instituțiile emitente de monedă electronică
trebuie să protejeze fondurile primite în schimbul monedei
electronice prin una dintre următoarele metode:
a) fondurile sunt evidențiate și păstrate separat de fondurile
destinate activităților desfășurate de instituția emitentă de
monedă electronică, altele decât emiterea de monedă
electronică, și, în cazul în care moneda electronică nu a fost
răscumpărată/transferată altui emitent de monedă electronică
înainte de terminarea zilei lucrătoare ulterioare zilei în care au
fost primite, se depun într-un cont separat la o instituție de credit
sau se investesc în active de foarte bună calitate, astfel cum
sunt definite în reglementările emise de Banca Națională a
României în aplicarea prezentului capitol;
b) fondurile sunt asigurate în mod corespunzător printr-o
poliță de asigurare sau o altă garanție comparabilă furnizată de
o societate de asigurări sau de o instituție de credit care nu
aparține grupului din care face parte instituția emitentă de
monedă electronică respectivă, pentru o sumă echivalentă cu
cea care ar fi trebuit să fie evidențiată și păstrată separat în
absența poliței de asigurare sau a altei garanții comparabile,
plătibilă în cazul în care instituția emitentă de monedă
electronică nu poate să își îndeplinească obligațiile financiare.
(2) Prin derogare de la prevederile legislației în materie,
deținătorii de monedă electronică au prioritate față de alți

6

MONITORUL OFICIAL AL ROMÂNIEI, PARTEA I, Nr. 437/22.VI.2011

creditori la distribuirea fondurilor protejate potrivit alin. (1), în
cazul în care instituția emitentă de monedă electronică nu își
mai îndeplinește obligațiile, în particular, în caz de insolvență a
instituției emitente de monedă electronică.
Art. 33. — (1) În aplicarea art. 32, în cazul în care plata
contravalorii monedei electronice emise se realizează prin
intermediul unui instrument de plată, obligația de a proteja
fondurile în cauză intervine de la momentul la care este creditat
contul instituției emitente de monedă electronică sau fondurile
sunt făcute disponibile în alt mod instituției emitente de monedă
electronică.
(2) Protejarea fondurilor în situația prevăzută la alin. (1)
trebuie să se realizeze în termen de cel mult 5 zile lucrătoare
de la data emiterii monedei electronice.
Art. 34. — (1) În cazul în care doar o parte din valoarea
monetară emisă se utilizează ca monedă electronică, iar restul
se utilizează în alte scopuri, instituția emitentă de monedă
electronică are obligația să aplice prevederile art. 32 și 33 numai
pentru partea de fonduri primită în schimbul monedei electronice
ce se utilizează ca monedă electronică.
(2) În cazul în care nu se cunoaște în avans ponderea valorii
monetare ce se utilizează ca monedă electronică ori aceasta
este variabilă, instituțiile emitente de monedă electronică pot
aplica prevederile art. 32 și 33 doar unei părți reprezentative din
totalul fondurilor, parte care se estimează că va fi utilizată ca
monedă electronică, cu condiția ca estimarea să fie realizată
rezonabil, pe baza datelor istorice, de o manieră satisfăcătoare
pentru Banca Națională a României.
Art. 35. — Instituțiile emitente de monedă electronică trebuie
să protejeze fondurile pentru executarea operațiunilor de plată,
altele decât cele legate de emiterea de monedă electronică,
primite de la utilizatorii de servicii de plată direct sau prin
intermediul unui alt prestator de servicii de plată, în conformitate
cu dispozițiile art. 31—33 din Ordonanța de urgență a
Guvernului nr. 113/2009, aprobată cu modificări prin Legea
nr. 197/2010, cu modificările și completările ulterioare, și
reglementările emise în aplicarea acestora.
Art. 36. — (1) Pentru creditele legate de serviciile de plată
instituțiile emitente de monedă electronică constituie,
regularizează și utilizează provizioane specifice de risc de credit,
potrivit reglementărilor emise de Banca Națională a României.
(2) Provizioanele astfel constituite sunt deductibile la calculul
impozitului pe profit, în conformitate cu prevederile Legii
nr. 571/2003 privind Codul fiscal, cu modificările și completările
ulterioare.
Art. 37. – Instituțiile emitente de monedă electronică, ce
acordă credite legate de serviciile de plată și a căror activitate
este limitată la emiterea de monedă electronică și prestarea de
servicii de plată, vor organiza și vor conduce contabilitatea în
conformitate cu prevederile Legii contabilității nr. 82/1991,
republicată, cu modificările și completările ulterioare, și cu
reglementările specifice elaborate de Banca Națională a
României, cu avizul Ministerului Finanțelor Publice.
Art. 38. — Situațiile financiare anuale și situațiile financiare
anuale consolidate ale instituțiilor emitente de monedă
electronică prevăzute la art. 37 sunt supuse auditării de către
auditorii statutari sau firme de audit.

Art. 39. — (1) În scopul supravegherii, instituțiile emitente de
monedă electronică transmit Băncii Naționale a României
informații contabile distincte, aferente următoarelor activități:
a) emiterea de monedă electronică și prestarea de servicii
de plată legate de emiterea de monedă electronică, inclusiv
serviciile operaționale și conexe acestora prevăzute la art. 21
alin. (1) lit. b;
b) prestarea de servicii de plată, altele decât cele legate de
emiterea de monedă electronică, inclusiv serviciile operaționale
și conexe acestora;
c) celelalte activități desfășurate de instituția emitentă de
monedă electronică.
(2) Informațiile contabile prevăzute la alin. (1) trebuie însoțite
de un raport de audit elaborat potrivit reglementărilor aplicabile,
iar în cazul instituțiilor emitente de monedă electronică care au
obligația legală de auditare a situațiilor financiare, raportul
trebuie întocmit de către auditorul statutar sau de către firma de
audit a instituției emitente de monedă electronică.
Art. 40. — Instituțiile emitente de monedă electronică sunt
obligate să prezinte Băncii Naționale a României informațiile
contabile prevăzute la art. 39 alin. (1), precum și alte date și
informații solicitate, la termenele și în forma stabilite prin
reglementările emise de Banca Națională a României în
aplicarea prezentului capitol.
Art. 41. — (1) Auditorul statutar sau firma de audit al/a unei
instituții emitente de monedă electronică trebuie să informeze
Banca Națională a României de îndată ce, în exercitarea
atribuțiilor sale la instituția emitentă de monedă electronică ori în
situația în care exercită sarcini specifice într-o entitate care are
legături strânse decurgând dintr-o relație de control cu instituția
emitentă de monedă electronică, a luat cunoștință despre orice
fapt sau decizie în legătură cu instituția emitentă de monedă
electronică, fapt sau decizie care:
a) reprezintă o încălcare semnificativă a legii și/sau a
reglementărilor ori a altor acte emise în aplicarea acestora, prin
care sunt stabilite condițiile de autorizare sau cerințe privind
desfășurarea activității de emitere de monedă electronică sau
de prestare a serviciilor de plată;
b) este de natură să afecteze capacitatea instituției emitente
de monedă electronică de a funcționa în continuare;
c) poate conduce la un refuz din partea auditorului statutar
sau firmei de audit de a-și exprima opinia asupra situațiilor
financiare sau la exprimarea de către aceștia a unei opinii cu
rezerve.
(2) La solicitarea Băncii Naționale a României, auditorul
statutar sau firma de audit al/a instituției emitente de monedă
electronică are obligația să furnizeze orice detalii, clarificări,
explicații privind activitatea de audit desfășurată.
(3) Îndeplinirea cu bună-credință de către auditorul statutar
sau firma de audit al/a instituției emitente de monedă electronică
a obligației de a informa Banca Națională a României potrivit
prevederilor alin. (1) și (2) nu constituie încălcare a obligației de
păstrare a secretului profesional, care revine acestuia/acesteia
potrivit legii sau clauzelor contractuale, și nu poate atrage
răspunderea de orice natură a acestuia/acesteia.
(4) Banca Națională a României are acces la orice
documente întocmite de auditorul statutar sau firma de audit al/a

MONITORUL OFICIAL AL ROMÂNIEI, PARTEA I, Nr. 437/22.VI.2011
instituției emitente de monedă electronică pe parcursul acțiunii
de audit.
Art. 42. — Fără a aduce atingere prevederilor legislației în
domeniul prevenirii și combaterii spălării banilor și finanțării
actelor de terorism sau altor dispoziții relevante ale legislației în
vigoare, instituțiile emitente de monedă electronică păstrează
toate evidențele aferente activității de emitere de monedă
electronică și de prestare a serviciilor de plată timp de cel puțin
5 ani de la terminarea operațiunii.
Art. 43. — (1) Instituțiile emitente de monedă electronică au
obligația de a se asigura de respectarea cerințelor impuse de
prezentul capitol și de reglementările emise în aplicare, în cazul
în care deleagă unor terți realizarea unor funcții operaționale.
(2) Instituțiile emitente de monedă electronică sunt
responsabile pentru toate actele angajaților lor și pentru
activitatea desfășurată de sucursale, agenți, distribuitori și alte
entități către care externalizează activități.
SECȚIUNEA a 4-a
Externalizarea activităților instituțiilor emitente
de monedă electronică, persoane juridice române,
și desfășurarea de către acestea prin intermediul agenților
a activității de prestare a serviciilor de plată

Art. 44. — (1) Instituțiilor emitente de monedă electronică le
este interzisă externalizarea totală sau parțială a emiterii de
monedă electronică.
(2) Instituțiile emitente de monedă electronică pot utiliza
persoane fizice sau juridice pentru distribuirea și răscumpărarea
de monedă electronică.
Art. 45. — (1) Instituțiile emitente de monedă electronică
informează Banca Națională a României în cazul în care
intenționează să externalizeze funcții operaționale aferente
emiterii de monedă electronică.
(2) La externalizarea funcțiilor operaționale importante,
instituția emitentă de monedă electronică trebuie să se asigure
că aceasta se realizează fără afectarea semnificativă a calității
mecanismelor de control intern ale instituției emitente de
monedă electronică și nu împiedică exercitarea eficientă de
către autoritatea de supraveghere a verificărilor referitoare la
respectarea obligațiilor instituțiilor emitente de monedă
electronică stabilite în prezentul capitol și reglementările emise
în aplicare.
Art. 46. — (1) În aplicarea prevederilor art. 45, o funcție
operațională este considerată importantă dacă nerealizarea
acesteia sau realizarea sa în mod defectuos prejudiciază în mod
semnificativ capacitatea instituției emitente de monedă
electronică de a se conforma permanent condițiilor de autorizare
impuse de prevederile prezentului capitol și de reglementările
emise în aplicarea acestuia sau altor obligații care îi revin în
conformitate cu prezenta lege ori afectează semnificativ
performanțele financiare, stabilitatea instituției emitente de
monedă electronică sau continuitatea activității de emitere de
monedă electronică.
(2) Externalizarea funcțiilor operaționale importante se poate
realiza numai cu respectarea de către instituția emitentă de
monedă electronică a următoarelor condiții:

7

a) externalizarea nu conduce la delegarea responsabilității
organelor de conducere;
b) relația și obligațiile instituției emitente de monedă
electronică în raport cu deținătorii de monedă electronică în
conformitate cu prezenta lege și reglementările emise în aplicare
nu sunt afectate;
c) nu se prejudiciază respectarea condițiilor impuse instituției
emitente de monedă electronică în vederea autorizării în
conformitate cu prezentul capitol și reglementările emise în
aplicarea acestuia;
d) niciuna dintre condițiile impuse în vederea autorizării
instituției emitente de monedă electronică nu este înlăturată sau
modificată.
Art. 47. — Dispozițiile art. 45 și 46 se aplică în mod
corespunzător, în cazul în care instituțiile emitente de monedă
electronică intenționează să externalizeze funcții operaționale
legate de prestarea de servicii de plată.
Art. 48. — (1) Instituțiile emitente de monedă electronică pot
presta prin intermediul agenților servicii de plată cu aplicarea în
mod corespunzător a prevederilor secțiunii a 4-a din titlul II și
art. 56—58 și art. 60 din Ordonanța de urgență a Guvernului
nr. 113/2009, aprobată cu modificări prin Legea nr. 197/2010, cu
modificările și completările ulterioare, a reglementărilor emise
în aplicarea acesteia și a prezentei legi.
(2) Instituțiile emitente de monedă electronică se asigură că
agenții care acționează pe seama lor informează utilizatorii
serviciilor de plată despre acest fapt.
(3) În aplicarea prevederilor alin. (1), trimiterea la registrul
instituțiilor de plată va fi interpretată ca trimitere la registrul
instituțiilor emitente de monedă electronică prevăzut la art. 60.
SECȚIUNEA a 5-a
Procedura de notificare pentru desfășurarea activității
în alte state membre de către instituții emitente
de monedă electronică, persoane juridice române

Art. 49. — (1) Orice instituție emitentă de monedă electronică
autorizată, persoană juridică română, care intenționează să
emită monedă electronică pentru prima dată într-un alt stat
membru, prin stabilirea unei sucursale ori în mod direct,
transmite Băncii Naționale a României o cerere însoțită de
informațiile prevăzute la alin. (2).
(2) În termen de 10 zile de la primirea cererii, Banca
Națională a României comunică autorității competente din statul
membru gazdă informații privind denumirea și sediul instituției
emitente de monedă electronică, tipul activităților pe care
intenționează să le desfășoare pe teritoriul statului membru
gazdă și, după caz, numele persoanelor responsabile pentru
conducerea sucursalei și structura organizatorică a acesteia și
solicită opinia în legătură cu intenția instituției emitente de
monedă electronică de a emite monedă electronică prin
intermediul unei sucursale.
(3) În termen de cel mult două luni de la primirea cererii de
înregistrare a sucursalei, Banca Națională a României decide
cu privire la aceasta, cu luarea în considerare a opiniei
exprimate de autoritatea competentă din statul membru gazdă.
(4) Banca Națională a României poate radia sucursala din
registrul prevăzut la art. 60, în cazul în care autoritatea

8

MONITORUL OFICIAL AL ROMÂNIEI, PARTEA I, Nr. 437/22.VI.2011

competentă din statul membru gazdă comunică avizul său
negativ ulterior expirării termenului prevăzut la alin. (3).
Art. 50. — (1) Instituțiile emitente de monedă electronică pot
emite monedă electronică prin intermediul unei sucursale numai
ulterior înscrierii acesteia în registrul prevăzut la art. 60.
(2) Instituțiile emitente de monedă electronică pot emite
monedă electronică în mod direct de la data la care Banca
Națională a României realizează notificarea potrivit art. 49
alin. (2) și informează solicitantul asupra acestui fapt.
Art. 51. — (1) Orice instituție emitentă de monedă electronică
ce intenționează să utilizeze persoane fizice sau juridice pentru
distribuirea și, după caz, răscumpărarea de monedă electronică
în alt stat membru transmite Băncii Naționale a României o
cerere însoțită de informațiile prevăzute la alin. (2).
(2) În termen de 10 zile de la primirea cererii, Banca
Națională a României comunică autorității competente din statul
membru gazdă informațiile privind denumirea și sediul instituției
emitente de monedă electronică, denumirea și sediul
distribuitorului, respectiv numele și adresa acestuia, tipul
serviciilor pe care intenționează să le presteze pe teritoriul
statului membru gazdă și, după caz, identitatea persoanelor
responsabile pentru administrarea distribuitorului și structura
organizatorică a acestuia.
(3) Instituțiile emitente de monedă electronică pot distribui și
răscumpăra monedă electronică prin intermediul distribuitorilor
de la data la care Banca Națională a României realizează
notificarea potrivit alin. (2) și informează solicitantul asupra
acestui fapt.
Art. 52. — Dispozițiile art. 49 și 50 se aplică în mod
corespunzător în cazul în care instituțiile emitente de monedă
electronică intenționează să presteze servicii de plată pentru
prima dată într-un alt stat membru, prin stabilirea unei sucursale
ori în mod direct.
SECȚIUNEA a 6-a
Relația cu state terțe

Art. 53. — (1) Instituțiile emitente de monedă electronică,
persoane juridice române, pot emite monedă electronică și/sau
presta servicii de plată în state terțe prin înființarea unei
sucursale, potrivit reglementărilor emise de Banca Națională a
României în aplicarea prezentului capitol.
(2) Instituțiile emitente de monedă electronică pot utiliza
persoane fizice sau juridice pentru distribuirea și răscumpărarea
de monedă electronică în state terțe, potrivit reglementărilor
emise de Banca Națională a României.
Art. 54. — Banca Națională a României reglementează
condițiile în care poate înscrie în registrul prevăzut la art. 60
sucursala stabilită într-un stat terț și documentația care trebuie
să însoțească cererea în vederea înscrierii.
Art. 55. — Banca Națională a României poate respinge
cererea de înregistrare formulată în baza dispozițiilor art. 54
dacă, pe baza informațiilor deținute și a documentației
prezentate de instituția emitentă de monedă electronică,
consideră că:
a) instituția emitentă de monedă electronică nu dispune de o
situație financiară corespunzătoare în raport cu activitatea
propusă;

b) cadrul de administrare, procedurile și mecanismele
prevăzute la art. 10 coroborat cu art. 14 nu sunt adecvate;
c) cadrul legislativ existent în statul terț și/sau modul de
aplicare a acestuia împiedică exercitarea de către Banca
Națională a României a funcțiilor sale de supraveghere;
d) instituția emitentă de monedă electronică nu îndeplinește
alte cerințe prevăzute de prezentul capitol și de reglementările
emise în aplicarea acestuia.
Art. 56. — (1) Entitățile care emit monedă electronică și au
sediul în state terțe nu pot presta activitate de emitere ori
distribuire și/sau răscumpărare de monedă electronică și nu pot
presta servicii de plată pe teritoriul României decât după
constituirea unei instituții emitente de monedă electronică,
persoană juridică română.
(2) Fac excepție de la dispozițiile alin. (1) sucursalele
entităților care emit monedă electronică și au sediul în acele
state terțe cu care au fost încheiate acorduri la nivelul Uniunii
Europene cu privire la regimul privind desfășurarea activității de
emitere de monedă electronică și prestarea serviciilor de plată,
prevederile acestor acorduri aplicându-se cu prioritate.
(3) În aplicarea alin. (2), Banca Națională a României notifică
Comisiei Europene orice autorizație acordată unei sucursale a
unei instituții emitente de monedă electronică cu sediul într-un
stat terț.
SECȚIUNEA a 7-a
Procedura de notificare pentru desfășurarea activității
pe teritoriul României de către instituțiile emitente
de monedă electronică din alte state membre

Art. 57. — (1) O instituție emitentă de monedă electronică
autorizată într-un alt stat membru poate emite monedă
electronică pe teritoriul României prin stabilirea unei sucursale
ori în mod direct, în baza notificării transmise Băncii Naționale a
României de autoritatea competentă din statul membru de
origine.
(2) Notificarea prevăzută la alin. (1) trebuie să cuprindă
informații privind denumirea și sediul instituției emitente de
monedă electronică, tipul serviciilor pe care intenționează să le
presteze pe teritoriul României și, după caz, numele persoanelor
responsabile pentru conducerea sucursalei și structura
organizatorică a acesteia.
(3) Ulterior notificării privind deschiderea unei sucursale
realizate potrivit alin. (1), la cererea Băncii Naționale a
României, Oficiul Național de Prevenire și Combatere a Spălării
Banilor și alte autorități relevante furnizează acesteia informații
cu privire la riscul de spălare a banilor sau de finanțare a actelor
de terorism pe care îl implică proiectul ce face obiectul notificării.
(4) În situația în care din consultarea realizată potrivit alin. (3)
rezultă motive întemeiate pentru a suspecta că prin deschiderea
sucursalei ar putea crește riscul de spălare a banilor sau de
finanțare a actelor de terorism ori în legătură cu proiectul de
deschidere a sucursalei se efectuează, s-au efectuat ori s-a
încercat efectuarea unor operațiuni de spălare a banilor sau de
finanțare a actelor de terorism, Banca Națională a României
informează în consecință autoritatea competentă din statul
membru de origine.

MONITORUL OFICIAL AL ROMÂNIEI, PARTEA I, Nr. 437/22.VI.2011
Art. 58. — (1) O instituție emitentă de monedă electronică
autorizată într-un alt stat membru poate utiliza persoane fizice
sau juridice pentru distribuirea și răscumpărarea de monedă
electronică pe teritoriul României în baza notificării transmise
Băncii Naționale a României de autoritatea competentă din
statul membru de origine.
(2) Notificarea prevăzută la alin. (1) trebuie să cuprindă
informații privind denumirea și sediul instituției emitente de
monedă electronică, denumirea și sediul distribuitorului,
respectiv numele și adresa acestuia, tipul serviciilor pe care
intenționează să le presteze pe teritoriul României și, după caz,
identitatea persoanelor responsabile pentru administrarea
distribuitorului și structura organizatorică a acestuia.
Art. 59. — (1) Dispozițiile art. 57 se aplică în mod
corespunzător în cazul în care instituțiile emitente de monedă
electronică autorizate în alte state membre intenționează să
presteze servicii de plată pentru prima dată pe teritoriul
României, prin stabilirea unei sucursale ori în mod direct.
(2) O instituție emitentă de monedă electronică autorizată
într-un alt stat membru poate presta servicii de plată pe teritoriul
României printr-un agent, în baza notificării transmise Băncii
Naționale a României de autoritatea competentă din statul
membru de origine, cu aplicarea în mod corespunzător a
prevederilor art. 49, art. 50 alin. (2), art. 51—53 din Ordonanța
de urgență a Guvernului nr. 113/2009, aprobată cu modificări
prin Legea nr. 197/2010, cu modificările și completările
ulterioare.
SECȚIUNEA a 8-a
Registrul instituțiilor emitente
de monedă electronică

Art. 60. — (1) Banca Națională a României organizează și
administrează registrul instituțiilor emitente de monedă
electronică în care sunt evidențiate instituțiile emitente de
monedă electronică, persoane juridice române, sucursalele
acestora din alte state membre și state terțe, precum și agenții
instituțiilor emitente de monedă electronică, persoane juridice
române.
(2) Registrul prevăzut la alin. (1) este public, accesibil online, este actualizat permanent și furnizează informații privind
activitățile pentru care a fost autorizată fiecare instituție emitentă
de monedă electronică.
SECȚIUNEA a 9-a
Autoritatea competentă cu supravegherea

Art. 61. — (1) Banca Națională a României este autoritatea
responsabilă cu supravegherea respectării dispozițiilor
prezentului capitol și ale reglementărilor emise în aplicare.
(2) Banca Națională a României asigură supravegherea
prudențială a instituțiilor emitente de monedă electronică
autorizate, persoane juridice române, inclusiv pentru activitatea
de emitere de monedă electronică și de prestare de servicii de
plată desfășurată prin sucursalele și agenții acestora.
(3) Alin. (1) și alin. (2) nu implică faptul că Banca Națională
a României are competențe de supraveghere a activităților
comerciale ale instituției emitente de monedă electronică, altele

9

decât emiterea de monedă electronică, prestarea de servicii de
plată și activitățile enumerate la art. 21 alin. (1) lit. b).
Art. 62. — (1) Activitatea de supraveghere a instituțiilor
emitente de monedă electronică de către Banca Națională a
României, în vederea verificării respectării cerințelor impuse prin
prezentul capitol și reglementările emise în aplicarea acestuia,
trebuie să fie proporțională, adecvată și adaptată riscurilor la
care sunt expuse instituțiile emitente de monedă electronică.
(2) Verificările la sediul entităților prevăzute la alin. (3) lit. b)
se efectuează de către personalul Băncii Naționale a României
împuternicit în acest sens sau de către auditori financiari sau
experți numiți de Banca Națională a României.
(3) Pentru exercitarea funcției de supraveghere, Banca
Națională a României este abilitată:
a) să solicite instituției emitente de monedă electronică să
furnizeze orice informație necesară pentru verificarea respectării
cerințelor impuse prin prezentul capitol și reglementările emise
în aplicarea acestuia;
b) să efectueze verificări la sediul instituției emitente de
monedă electronică, persoană juridică română, al sucursalelor
acesteia și al oricărui agent al său sau al oricărei entități către
care aceasta a externalizat activități, inclusiv distribuitori;
c) să emită recomandări, instrucțiuni și să dispună măsuri;
d) să suspende sau să retragă autorizația.
(4) Instituțiile emitente de monedă electronică vor permite
personalului împuternicit al Băncii Naționale a României și
auditorilor financiari sau experților numiți de Banca Națională a
României să le examineze evidențele, conturile și operațiunile,
furnizând în acest scop toate documentele și informațiile cu
privire la administrarea, controlul intern și operațiunile instituțiilor
emitente de monedă electronică, astfel cum vor fi solicitate de
către aceștia.
(5) Instituțiile emitente de monedă electronică sunt obligate
să transmită Băncii Naționale a României orice informații
solicitate de aceasta în scopul realizării supravegherii.
Art. 63. — (1) Banca Națională a României stabilește prin
reglementări regimul instituțiilor emitente de monedă electronică
ce desfășoară activitate de creditare, legat de calitatea de
persoane juridice declarante la Centrala riscurilor bancare a
Băncii Naționale a României.
(2) Nu se consideră încălcare a obligației de păstrare a
secretului profesional transmiterea de către Centrala riscurilor
bancare a informațiilor existente în baza sa de date instituțiilor
emitente de monedă electronică.
Art. 64. — Modificările în situația instituțiilor emitente de
monedă electronică autorizate se comunică Băncii Naționale a
României potrivit reglementărilor emise de aceasta în aplicarea
prezentului capitol.
Art. 65. — (1) Orice persoană fizică sau juridică ce a decis să
achiziționeze sau să cedeze o participație, direct ori indirect,
operațiune având ca rezultat deținerea sau renunțarea la o
participație calificată la o instituție emitentă de monedă
electronică, persoană juridică română, ori majorarea sau
reducerea participației calificate astfel încât proporția drepturilor
sale de vot ori a deținerii de participații la capitalul social să
depășească, respectiv să se situeze sub nivelurile de 20%, 30%
ori de 50% sau astfel încât instituția emitentă de monedă

10

MONITORUL OFICIAL AL ROMÂNIEI, PARTEA I, Nr. 437/22.VI.2011

electronică să devină, respectiv să înceteze să mai fie filială a
persoanei în cauză, trebuie să notifice în prealabil, în scris,
Banca Națională a României în legătură cu această decizie,
conform reglementărilor emise în aplicarea prezentului capitol.
(2) Prin derogare de la prevederile alin. (1), în cazul
instituțiilor emitente de monedă electronică ce desfășoară și alte
activități comerciale decât emiterea de monedă electronică,
prestarea de servicii de plată și activități conexe acestora,
persoanele prevăzute la alin. (1) pot notifica Banca Națională a
României în termen de 5 zile lucrătoare de la data operațiunii.
(3) Banca Națională a României se pronunță asupra
achiziționării de participații calificate la instituția emitentă de
monedă electronică în termen de 60 de zile de la data primirii
documentelor și informațiilor complete, potrivit reglementărilor
emise în aplicarea prezentei legi.
(4) Banca Națională a României se opune achiziției dacă, din
evaluarea realizată, constată că prin influența exercitată de
achizitor este prejudiciată asigurarea unui management prudent
și sănătos al instituției emitente de monedă electronică, în
conformitate cu cerințele prezentului capitol și reglementările
emise în aplicare.
Art. 66. — (1) În cazul achizițiilor supuse obligației de
notificare potrivit art. 65 și realizate anterior pronunțării Băncii
Naționale a României, exercitarea drepturilor de vot ale
acționarului sau asociatului în cauză legat de deciziile privind
activitatea de emitere de monedă electronică și cea de prestare
de servicii de plată este suspendată.
(2) Suspendarea exercitării drepturilor de vot încetează de
la data la care achiziționarea participației este aprobată în
condițiile prevăzute în prezenta lege.
Art. 67. — (1) Instituțiile emitente de monedă electronică,
persoane juridice române, trebuie să informeze Banca Națională
a României de îndată ce iau cunoștință de orice dobândire sau
înstrăinare a participațiilor în capitalul lor, care depășește,
respectiv se situează sub nivelurile prevăzute la art. 65 alin. (1).
(2) Cel puțin o dată pe an, instituțiile emitente de monedă
electronică, persoane juridice române, trebuie să comunice
Băncii Naționale a României identitatea persoanelor care dețin
participații calificate și nivelul acestora, conform informațiilor de
care dispun.
Art. 68. — (1) Banca Națională a României poate dispune
față de o instituție emitentă de monedă electronică, persoană
juridică română, ori față de persoanele care exercită
responsabilități de administrare și/sau conducere a activității de
emitere de monedă electronică și de prestare de servicii de plată
în cadrul instituției emitente de monedă electronică și care
încalcă dispozițiile prezentului capitol și ale reglementărilor
emise în aplicarea acestuia măsurile necesare în scopul
înlăturării deficiențelor și a cauzelor acestora și/sau să aplice
sancțiuni.
(2) Dacă în procesul de supraveghere constată existența
unor circumstanțe care ar putea impieta asupra activității
instituției emitente de monedă electronică, Banca Națională a
României poate dispune măsuri vizând desfășurarea prudentă
a activității.
Art. 69. — În aplicarea art. 68, Banca Națională a României
poate să dispună față de orice instituție emitentă de monedă

electronică, persoană juridică română, următoarele măsuri, fără
ca acestea să fie limitative:
a) să solicite instituției emitente de monedă electronică
creșterea nivelului fondurilor proprii peste cel prevăzut la art. 27
și 30;
b) să solicite instituției emitente de monedă electronică
utilizarea altei metode de determinare a necesarului de fonduri
proprii pentru activitatea de prestare de servicii de plată;
c) să solicite instituției emitente de monedă electronică
conformarea cadrului de administrare, mecanismelor și
procedurilor la cerințele prevăzute la art. 10 coroborat cu art. 14;
d) să restricționeze sau să limiteze volumul activității, tipul
de operațiuni desfășurate sau rețeaua de sucursale ale instituției
emitente de monedă electronică din țară și din străinătate;
e) să restricționeze distribuirea și/sau răscumpărarea de
monedă electronică prin distribuitori;
f) să restricționeze desfășurarea activității de plată prin agenți
sau să interzică desfășurarea activității în acest mod;
g) să solicite încetarea prestării de servicii de plată în cazul
în care continuarea prestării respectivelor servicii de plată
periclitează stabilitatea sistemului de plăți;
h) să solicite instituției emitente de monedă electronică
înlocuirea auditorului statutar sau a firmei de audit;
i) să solicite instituției emitente de monedă electronică
constituirea unei entități distincte pentru desfășurarea activității
de emitere de monedă electronică și prestare a serviciilor de
plată, în condițiile prevăzute la art. 15.
Art. 70. — Banca Națională a României poate aplica
sancțiuni în cazurile în care constată că o instituție emitentă de
monedă electronică, persoană juridică română, și/sau oricare
dintre persoanele care exercită responsabilități de administrare
și/sau conducere a activității de emitere de monedă electronică
și de prestare de servicii de plată în cadrul instituției emitente
de monedă electronică se fac/face vinovate/vinovată de:
a) încălcarea unei prevederi a prezentului capitol sau a
reglementărilor date în aplicare;
b) nerespectarea măsurilor dispuse de Banca Națională a
României;
c) încălcarea oricărei condiții sau restricții prevăzute în
autorizația acordată;
d) efectuarea de operațiuni fictive și fără acoperire reală, în
scopul prezentării incorecte a poziției financiare;
e) neraportarea, raportarea cu întârziere sau raportarea de
date și informații eronate către Banca Națională a României.
Art. 71. — (1) În cazurile prevăzute la art. 70, Banca
Națională a României poate aplica următoarele sancțiuni:
a) avertisment scris;
b) amendă aplicabilă instituției emitente de monedă
electronică, de la 5.000 lei la 50.000 lei;
c) amendă aplicabilă persoanelor care exercită
responsabilități de administrare și/sau conducere a activității de
emitere de monedă electronică și de prestare de servicii de plată
în cadrul instituției emitente de monedă electronică, între 1—6
salarii medii nete pe instituția emitentă de monedă electronică,
conform situației salariale existente în luna precedentă datei la
care s-a constatat fapta;

MONITORUL OFICIAL AL ROMÂNIEI, PARTEA I, Nr. 437/22.VI.2011
d) retragerea aprobării acordate persoanelor care exercită
responsabilități de administrare și/sau conducere a activității de
emitere de monedă electronică și prestare de servicii de plată în
cadrul instituției emitente de monedă electronică;
e) suspendarea sau retragerea autorizației acordate
instituției emitente de monedă electronică.
(2) La individualizarea sancțiunii se ține seama de gravitatea
faptei săvârșite, precum și de circumstanțele personale și reale
ale săvârșirii faptei.
(3) Sancțiunile prevăzute la alin. (1) lit. c) și d) se aplică
persoanelor cărora le poate fi imputată fapta, întrucât aceasta
nu s-ar fi produs dacă persoanele respective și-ar fi exercitat în
mod corespunzător responsabilitățile care decurg din îndatoririle
funcției lor, stabilite conform legislației aplicabile societăților
comerciale, prezentului capitol și reglementărilor emise în
aplicarea acestuia și cadrului intern de administrare.
(4) Sancțiunile prevăzute la alin. (1) pot fi aplicate
concomitent cu dispunerea de măsuri conform art. 69 sau
independent de acestea.
Art. 72. — Persoanele care nu s-au conformat obligației de
notificare a achiziției unei participații calificate conform
prevederilor art. 65 vor realiza notificarea în termenul stabilit de
Banca Națională a României.
Art. 73. — În cazul în care persoanele care dețin participații
calificate la instituția emitentă de monedă electronică nu
îndeplinesc cerințele prevăzute de prezentul capitol și de
reglementările emise în aplicarea acestuia, Banca Națională a
României dispune măsurile adecvate pentru încetarea acestei
situații. În acest sens, independent de alte măsuri sau sancțiuni
care pot fi aplicate instituției emitente de monedă electronică ori
persoanelor care exercită responsabilități de administrare și/sau
conducere a acesteia, Banca Națională a României poate
dispune suspendarea exercitării drepturilor de vot aferente
participațiilor deținute de acționarii sau asociații respectivi în
privința deciziilor referitoare la activitatea de emitere de monedă
electronică și prestare de servicii de plată.
Art. 74. — (1) Constatarea faptelor descrise în prezentul
capitol și în reglementările emise în aplicare, care constituie
încălcări ale regimului prudențial, se face de către personalul
Băncii Naționale a României, împuternicit în acest sens, pe baza
raportărilor făcute de instituțiile emitente de monedă electronică,
persoane juridice române, potrivit legii sau la solicitarea expresă
a Băncii Naționale a României ori în cursul verificărilor
desfășurate la sediul instituției emitente de monedă electronică,
persoană juridică română, al sucursalelor acesteia și al oricărui
agent ori distribuitor al său sau al oricărei alte entități către care
aceasta a externalizat activități.
(2) Actele cu privire la o instituție emitentă de monedă
electronică, prin care sunt dispuse măsuri sau sunt aplicate
sancțiuni potrivit prezentului capitol și reglementărilor date în
aplicarea acestuia, se emit de către guvernatorul, primviceguvernatorul sau viceguvernatorii Băncii Naționale a
României, cu excepția sancțiunilor prevăzute la art. 71 alin. (1)
lit. d) și e), a căror aplicare este de competența Consiliului de
administrație al Băncii Naționale a României.

11

Art. 75. — (1) Aplicarea sancțiunilor se prescrie în termen de
un an de la data constatării faptei, dar nu mai mult de 3 ani de
la data săvârșirii faptei.
(2) Amenzile încasate se fac venit la bugetul de stat.
(3) Aplicarea sancțiunilor nu înlătură răspunderea materială,
civilă, administrativă sau penală, după caz.
Art. 76. — (1) Actele adoptate de Banca Națională a
României conform dispozițiilor prezentului capitol și ale
reglementărilor emise în aplicare cu privire la o instituție
emitentă de monedă electronică pot fi contestate, în termen de
15 zile de la comunicare, la Consiliul de administrație al Băncii
Naționale a României, care se pronunță prin hotărâre motivată
în termen de 30 de zile de la data sesizării.
(2) Hotărârea Consiliului de administrație al Băncii Naționale
a României poate fi atacată la Înalta Curte de Casație și Justiție,
în termen de 15 zile de la comunicare.
(3) Banca Națională a României este singura autoritate în
măsură să se pronunțe asupra considerentelor de oportunitate,
a evaluărilor și analizelor calitative care stau la baza emiterii
actelor sale.
(4) În cazul contestării în instanță a actelor Băncii Naționale
a României, instanța judecătorească se pronunță asupra
legalității acestor acte.
Art. 77. — Dispozițiile art. 76 se aplică în mod corespunzător
și în cazul în care Banca Națională a României nu se pronunță
în termenele prevăzute de lege asupra unei solicitări formulate
potrivit prevederilor prezentului capitol și ale reglementărilor
emise în aplicare.
Art. 78. — Până la adoptarea unei hotărâri de către Consiliul
de administrație al Băncii Naționale a României, potrivit art. 76
alin. (1), sau până la pronunțarea unei hotărâri definitive și
irevocabile de către instanța judecătorească, potrivit alin. (2) al
aceluiași articol, executarea actelor emise de Banca Națională
a României nu se suspendă.
Art. 79. — (1) Pentru exercitarea funcției de supraveghere,
Banca Națională a României colaborează cu autoritățile
competente ale statului membru gazdă sau, după caz, ale
statului membru de origine, în legătură cu activitatea
desfășurată de instituțiile emitente de monedă electronică, în
mod direct, prin intermediul sucursalelor sau agenților,
distribuitorilor, ori în legătură cu alte entități către care instituțiile
emitente de monedă electronică au externalizat activități.
(2) În scopul aplicării prevederilor alin. (1), Banca Națională
a României:
a) informează autoritățile competente din statul membru
gazdă ori de câte ori intenționează să efectueze verificări la
sediul sucursalei, agentului sau distribuitorului instituției emitente
de monedă electronică ori al altei entități către care instituția
emitentă de monedă electronică a externalizat activități, situate
pe teritoriul statului membru gazdă;
b) comunică autorității competente din statul membru gazdă
ori, după caz, din statul membru de origine, la cerere, toate
informațiile relevante și, din proprie inițiativă, toate informațiile
esențiale, în special în cazul în care se constată sau se
suspectează că un agent, o sucursală, un distribuitor sau o altă
entitate către care s-au externalizat activități încalcă legislația
în materie.

12

MONITORUL OFICIAL AL ROMÂNIEI, PARTEA I, Nr. 437/22.VI.2011

(3) Banca Națională a României poate delega autorității
competente din statul membru gazdă sarcina de a efectua
verificări la sediul sucursalelor instituțiilor emitente de monedă
electronică, agenților și distribuitorilor acestora sau al altor
entități către care instituțiile emitente de monedă electronică au
externalizat activități, situate pe teritoriul statului membru gazdă.
Art. 80. — (1) În cazul instituțiilor emitente de monedă
electronică dintr-un alt stat membru care desfășoară activitate
sau au externalizat activități în România, Banca Națională a
României colaborează cu autoritățile competente din statul
membru de origine și din alte state membre în care instituțiile
emitente de monedă electronică desfășoară activitate sau în
care sunt situate entitățile către care instituțiile emitente de
monedă electronică au externalizat activități.
(2) În scopul exercitării funcției de supraveghere, autoritatea
competentă din statul membru de origine al unei instituții
emitente de monedă electronică poate realiza verificări pe
teritoriul României la sediul sucursalelor instituțiilor emitente de
monedă electronică, agenților și distribuitorilor acestora sau al
altor entități către care instituțiile emitente de monedă
electronică au externalizat activități. Verificarea poate fi realizată
direct sau prin intermediul unor terțe persoane împuternicite în
acest scop și cu informarea prealabilă a Băncii Naționale a
României.
(3) Autoritatea competentă din statul membru de origine
poate solicita Băncii Naționale a României să efectueze verificări
la sediul sucursalelor instituțiilor emitente de monedă
electronică, agenților și distribuitorilor acestora sau al altor
entități către care instituțiile emitente de monedă electronică au
externalizat activități, situate pe teritoriul României, caz în care
Banca Națională a României procedează la efectuarea acestor
verificări, în mod direct sau prin intermediul unor terțe persoane
împuternicite în acest sens. Autoritatea competentă solicitantă
poate participa la efectuarea verificării respective.
Art. 81. — Dispozițiile art. 79 și 80 nu aduc atingere
obligațiilor ce revin autorităților competente de a supraveghea
sau de a controla respectarea cerințelor stabilite de legislația în
materia prevenirii și combaterii spălării banilor și finanțării actelor
de terorism și de Regulamentul (CE) nr. 1.781/2006 al
Parlamentului European și al Consiliului din 15 noiembrie 2006
cu privire la informațiile privind plătitorul care însoțesc
transferurile de fonduri.
SECȚIUNEA a 10-a
Secretul profesional și schimbul de informații

Art. 82. — (1) Membrii consiliului de administrație, salariații
Băncii Naționale a României, precum și terțele persoane
împuternicite de Banca Națională a României pentru efectuarea
de verificări conform prezentei legi sunt obligați să păstreze
secretul profesional asupra oricărei informații confidențiale de
care iau cunoștință în cursul exercitării atribuțiilor lor, pe
perioada în care dețin această calitate și după încetarea
activității în cadrul băncii ori, după caz, a relațiilor cu banca.
(2) Nu sunt considerate informații confidențiale informațiile
furnizate în formă sumară sau agregată, astfel încât instituția
emitentă de monedă electronică să nu poată fi identificată.

(3) Schimbul de informații prevăzut la art. 79 trebuie să fie
circumscris exclusiv scopului îndeplinirii sarcinilor ce le revin
autorităților respective.
(4) Dispozițiile alin. (1) și (3) nu aduc în niciun fel atingere
prevederilor legislației penale potrivit cărora se poate impune
divulgarea de informații confidențiale în anumite situații.
Art. 83. — (1) Banca Națională a României colaborează cu
autoritățile relevante din alte state membre cu atribuții privind
emitenții de monedă electronică, precum și cu Banca Centrală
Europeană și băncile centrale din alte state membre.
(2) Banca Națională a României poate schimba informații cu:
a) autoritățile competente din alte state membre responsabile
cu autorizarea și supravegherea instituțiilor emitente de monedă
electronică;
b) Banca Centrală Europeană și băncile centrale naționale
ale statelor membre, în calitate de autorități monetare și de
supraveghere, și, dacă este cazul, cu alte autorități publice
responsabile cu supravegherea sistemelor de plăți și decontare;
c) alte autorități relevante desemnate în conformitate cu
prezenta lege, cu legislația în domeniul tehnologiei informației și
comunicațiilor, al protecției datelor cu caracter personal, cu
legislația în domeniul prevenirii și combaterii spălării banilor și
finanțării actelor de terorism ori cu alte acte normative aplicabile
emitenților de monedă electronică.
Art. 84. — Prezenta secțiune se completează cu dispozițiile
privind secretul profesional și colaborarea Băncii Naționale a
României cu alte autorități prevăzute în Legea nr. 312/2004
privind Statutul Băncii Naționale a României, cu modificările
ulterioare.
Art. 85. — În exercitarea competențelor sale prevăzute de
lege, Banca Națională a României colectează și procesează
orice date și informații relevante, inclusiv de natura datelor cu
caracter personal.
CAPITOLUL III
Emiterea și răscumpărarea monedei electronice,
autorități competente și atribuțiile acestora
SECȚIUNEA 1
Prevederi privind emiterea și răscumpărarea

Art. 86. — (1) Emitenții de monedă electronică sunt obligați
să emită monedă electronică la o valoare egală cu cea a
fondurilor primite în schimbul acesteia la momentul primirii
fondurilor.
(2) Prin excepție de la prevederile alin. (1), referitoare la
momentul primirii fondurilor, emitenții de monedă electronică pot
emite monedă electronică înainte de primirea fondurilor, în
situația în care plata contravalorii monedei electronice emise se
realizează prin intermediul unui instrument de plată.
(3) Emitenții de monedă electronică informează deținătorii de
monedă electronică, distinct, cu privire la valoarea monedei
electronice emise și prețul de achiziție a acesteia.
Art. 87. — Este interzisă acordarea de dobândă sau de orice
alt beneficiu a cărei/cărui valoare este direct corelată cu
perioada în care deținătorul de monedă electronică deține
moneda electronică.

MONITORUL OFICIAL AL ROMÂNIEI, PARTEA I, Nr. 437/22.VI.2011
Art. 88. — Emitenții de monedă electronică sunt obligați să
răscumpere, la cererea deținătorului de monedă electronică, în
orice moment, gratuit și Ia valoarea nominală, moneda
electronică pe care acesta o deține.
Art. 89. — Prin excepție de la prevederile art. 88 și 94,
emitenții de monedă electronică pot percepe, la răscumpărare,
o taxă numai dacă aceasta este precizată în contract și stabilită
în conformitate cu art. 92 alin. (3) și numai în unul dintre
următoarele cazuri:
a) când se solicită răscumpărarea înainte de încetarea
contractului;
b) când contractul prevede o dată de încetare și deținătorul
de monedă electronică a încetat contractul înaintea acestei date;
c) când se solicită răscumpărarea la mai mult de un an de la
data încetării contractului.
Art. 90. — În situația în care deținătorul de monedă
electronică solicită răscumpărarea înainte de încetarea
contractului, acesta poate cere răscumpărarea întregii valori
monetare a monedei electronice deținute ori numai a unei părți
a acesteia.
Art. 91. — (1) În situația în care deținătorul de monedă
electronică solicită răscumpărarea monedei electronice la data
încetării contractului sau în termen de până la un an după
încetarea contractului, se răscumpără întreaga valoare
monetară a monedei electronice deținute.
(2) În aplicarea alin. (1), în situația în care o instituție emitentă
de monedă electronică desfășoară una sau mai multe dintre
activitățile enumerate la art. 21 alin. (1) lit. (d) și nu s-a cunoscut
în avans ponderea monedei electronice emise ce urma să se
utilizeze ca monedă electronică ori aceasta este variabilă,
instituția emitentă de monedă electronică are obligația să
răscumpere toate fondurile solicitate de deținătorul de monedă
electronică.
Art. 92. — (1) Emitentul de monedă electronică are obligația
să informeze deținătorul de monedă electronică, înainte de
încheierea contractului sau de acceptarea ofertei de către
acesta, asupra condițiilor contractuale prevăzute la alin. (2).
(2) Contractul dintre emitentul de monedă electronică și
deținătorul de monedă electronică trebuie să prevadă în mod
clar, complet și precis condițiile de răscumpărare a monedei
electronice, inclusiv informații cu privire la perceperea oricăror
taxe pentru răscumpărare, valoarea sau modalitatea de calcul al
acestora.
(3) Orice taxă de răscumpărare trebuie să fie stabilită
proporțional cu costurile efective suportate de emitentul de
monedă electronică în legătură cu răscumpărarea.
Art. 93. — Fără a aduce atingere prevederilor art. 89—91,
drepturile de răscumpărare ale persoanelor, altele decât
consumatorii, care acceptă la plată monedă electronică sunt
stabilite în contractul încheiat între emitenții de monedă
electronică și persoanele respective.
SECȚIUNEA a 2-a
Încetarea contractului

Art. 94. — (1) Deținătorul de monedă electronică poate
înceta contractul oricând, dacă părțile nu au convenit o perioadă
de notificare. O astfel de perioadă nu poate depăși 30 de zile.

13

(2) Încetarea în mod unilateral de către deținătorul de
monedă electronică a unui contract încheiat pe o durată
determinată mai mare de 12 luni sau pe o durată nedeterminată
se face în mod gratuit pentru deținătorul de monedă electronică
după expirarea a 12 luni.
Art. 95. — (1) În toate cazurile ce nu se încadrează la art. 94,
prețul perceput de emitentul de monedă electronică pentru
încetarea unilaterală a contractului de către deținătorul de
monedă electronică trebuie să corespundă costurilor efective
ale emitentului de monedă electronică, să se limiteze la
acoperirea acestora, să nu conducă la obținerea de venituri
suplimentare sau la descurajarea deținătorului de monedă
electronică de a înceta unilateral contractul.
(2) Înainte de încheierea contractului, precum și în contract,
emitentul de monedă electronică stabilește și comunică
deținătorului de monedă electronică prețul total aferent încetării
unilaterale a contractului sau modul de calcul al acestuia.
Art. 96. — (1) În cazul în care se convine astfel în contract,
emitentul de monedă electronică poate înceta unilateral un
contract încheiat pe o durată nedeterminată prin transmiterea
unui preaviz cu cel puțin două luni înainte.
(2) Preavizul este transmis deținătorului de monedă
electronică:
a) pe suport hârtie sau pe alt suport durabil;
b) într-un limbaj ușor de înțeles, într-o formă clară, completă
și precisă;
c) în limba română sau în orice altă limbă stabilită de comun
acord între părți.
Art. 97. — Prețul perceput periodic pentru serviciile prestate
este suportat de către deținătorul de monedă electronică doar
proporțional cu perioada care precedă încetarea contractului. În
cazul în care prețul este plătit în avans, acesta este rambursat
proporțional.
Art. 98. — Prevederile prezentei secțiuni nu aduc atingere
prevederilor legale cu privire la nulitatea contractelor sau la
imposibilitatea executării acestora.
Art. 99. — În cazul în care deținătorul de monedă electronică
nu este consumator, părțile pot conveni să nu aplice, total sau
parțial, prevederile prezentei secțiuni.
SECȚIUNEA a 3-a
Competență, sesizare și control

Art. 100. — (1) În vederea asigurării respectării dispozițiilor
prezentei legi de către emitenții de monedă electronică,
consumatorii, inclusiv asociațiile de consumatori, pot fie să
sesizeze Autoritatea Națională pentru Protecția Consumatorilor,
iar utilizatorii persoane juridice pot să sesizeze Garda Financiară
în legătură cu cazurile de încălcare de către emitenții de monedă
electronică a dispozițiilor art. 86—92 și 94—97, ori să inițieze
acțiuni în justiție împotriva emitenților de monedă electronică ce
au încălcat dispozițiile prezentei legi.
(2) Autoritatea Națională pentru Protecția Consumatorilor,
respectiv Garda Financiară informează, după caz, reclamantul,
în răspunsul formulat către acesta, despre existența procedurilor
extrajudiciare de soluționare a disputelor.
(3) În vederea soluționării pe cale amiabilă a eventualelor
dispute și fără a se aduce atingere dreptului consumatorilor și

14

MONITORUL OFICIAL AL ROMÂNIEI, PARTEA I, Nr. 437/22.VI.2011

utilizatorilor persoane juridice de a iniția acțiuni în justiție
împotriva emitenților de monedă electronică care au încălcat
dispozițiile prezentei legi ori dreptului acestora de a sesiza
Autoritatea Națională pentru Protecția Consumatorilor sau
Garda Financiară, consumatorii sau utilizatorii persoane juridice
pot apela la procedurile extrajudiciare de soluționare a
disputelor.
Art. 101. — Banca Națională a României asigură aplicarea
dispozițiilor art. 179 din Ordonanța de urgență a Guvernului
nr. 113/2009, aprobată cu modificări prin Legea nr. 197/2010, cu
modificările și completările ulterioare, și a reglementărilor emise
în aplicarea acestuia în mod corespunzător și în cazul
emitenților de monedă electronică, în ceea ce privește
procedurile extrajudiciare de reparație adecvate și eficace
pentru soluționarea litigiilor.
Art. 102. — (1) Următoarele fapte constituie contravenții și
se sancționează după cum urmează:
a) nerespectarea de către emitenții de monedă electronică a
obligației de a emite monedă electronică la o valoare egală cu
cea a fondurilor primite în schimbul acesteia, potrivit prevederilor
art. 86 alin. (1), cu amendă de la 50.000 lei la 100.000 lei;
b) nerespectarea de către emitenții de monedă electronică a
obligației de a emite monedă electronică la momentul primirii
fondurilor potrivit prevederilor art. 86 alin. (1), cu amendă de la
50.000 lei la 100.000 lei;
c) neinformarea deținătorilor de monedă electronică, de către
emitenții de monedă electronică, conform prevederilor art. 86
alin. (3), cu amendă de la 50.000 lei la 100.000 lei;
d) acordarea de dobândă sau de orice fel de alte beneficii
a căror valoare este direct corelată cu perioada în care
deținătorul de monedă electronică deține monedă electronică,
cu amendă de la 50.000 lei la 100.000 lei;
e) nerespectarea de către emitenții de monedă electronică a
obligației de a răscumpăra, la cererea deținătorului de monedă
electronică, moneda electronică pe care acesta o deține, în
condițiile prevăzute la art. 88, cu amendă de la 75.000 lei la
100.000 lei;
f) nerespectarea de către emitentul de monedă electronică a
obligației de a informa deținătorul de monedă electronică,
înainte de încheierea contractului sau de acceptarea ofertei de
către acesta potrivit prevederilor art. 92 alin. (1), cu amendă de
la 50.000 lei la 100.000 lei;
g) neprevederea de către emitentul de monedă electronică în
contractul dintre acesta și deținătorul de monedă electronică a
elementelor prevăzute în art. 92 alin. (2), cu amendă de la
75.000 lei la 100.000 lei;
h) nerespectarea obligației de a stabili taxe de răscumpărare
proporționale cu costurile efective suportate de emitentul de
monedă electronică în legătură cu răscumpărarea, prevăzută la
art. 92 alin. (3), cu amendă de la 75.000 lei la 100.000 lei;
i) nerespectarea de către emitenții de monedă electronică a
dreptului deținătorilor de monedă electronică de a solicita
răscumpărarea monedei electronice înainte de încetarea
contractului în condițiile prevăzute la art. 90, cu amendă de la
50.000 lei la 70.000 lei;
j) nerespectarea de către emitenții de monedă electronică a
dreptului deținătorilor de monedă electronică de a solicita

răscumpărarea monedei electronice la data încetării contractului
sau în termen de un an după încetarea contractului, în condițiile
prevăzute la art. 91, cu amendă de la 50.000 lei la 70.000 lei;
k) nerespectarea de către emitenții de monedă electronică a
dreptului deținătorilor de monedă electronică de a înceta
contractul în condițiile prevăzute de art. 94 alin. (1), cu amendă
de la 90.000 lei la 100.000 lei;
l) nerespectarea de către emitenții de monedă electronică a
obligației ca, în cazul în care s-a convenit o perioadă de
notificare, această perioadă să nu poată depăși 30 de zile,
potrivit prevederilor art. 94 alin. (1), cu amendă de la 80.000 lei
la 90.000 lei;
m) nerespectarea de către emitenții de monedă electronică
a obligației de a înceta contractul, în mod gratuit, la solicitarea
deținătorului de monedă electronică, în condițiile prevăzute la
art. 94 alin. (2), cu amendă de la 75.000 lei la 100.000 lei;
n) nerespectarea de către emitenții de monedă electronică a
obligației ca, în cazurile ce nu se încadrează la art. 94, prețul
perceput să îndeplinească condițiile impuse prin art. 95 alin. (1),
cu amendă de la 75.000 lei la 100.000 lei;
o) nerespectarea de către emitenții de monedă electronică a
obligației de a comunica prețul total aferent încetării unilaterale
a contractului sau modul de calcul al acestuia, potrivit
prevederilor art. 95 alin. (1), cu amendă de la 50.000 lei la
75.000 lei;
p) nerespectarea de către emitenții de monedă electronică a
procedurii de încetare unilaterală a contractului, prevăzută la
art. 96, cu amendă de la 90.000 lei la 100.000 lei;
r) nerespectarea de către emitenții de monedă electronică a
dreptului deținătorilor de monedă electronică privind prețul
perceput periodic pentru serviciile prestate, potrivit prevederilor
art. 97, cu amendă de la 75.000 lei la 90.000 lei.
(2) În cazul în care contravențiile sunt săvârșite de un
distribuitor persoană fizică, astfel cum este definit la art. 4
alin. (1) lit. d), limitele maxime și minime ale amenzii se reduc la
jumătate.
(3) Valoarea amenzilor prevăzute la alin. (1) se va actualiza
prin hotărâre a Guvernului.
Art. 103. — (1) Constatarea contravențiilor și aplicarea
sancțiunilor prevăzute la art. 102 se fac de către reprezentanții
împuterniciți ai Autorității Naționale pentru Protecția
Consumatorilor, la sesizarea consumatorilor, a asociațiilor de
consumatori ori din oficiu, în cazul în care prin încălcarea
prevederilor legale sunt sau pot fi afectate interesele
consumatorilor, respectiv de către reprezentanții împuterniciți ai
Gărzii Financiare, la sesizarea utilizatorilor persoane juridice ori
din oficiu, în cazul în care prin încălcarea prevederilor legale
sunt sau pot fi afectate interesele acestora.
(2) Autoritatea Națională pentru Protecția Consumatorilor și
Garda Financiară au competențe conform alin. (1) în cazul
emitenților de monedă electronică al căror stat membru de
origine este România și în cazul agenților, distribuitorilor sau
sucursalelor pentru care România este stat membru gazdă și
care acționează în conformitate cu dreptul de stabilire.
Art. 104. — Contravențiilor prevăzute la art. 102 le sunt
aplicabile dispozițiile Ordonanței Guvernului nr. 2/2001 privind
regimul juridic al contravențiilor, aprobată cu modificări și

MONITORUL OFICIAL AL ROMÂNIEI, PARTEA I, Nr. 437/22.VI.2011
completări prin Legea nr. 180/2002, cu modificările și
completările ulterioare.
CAPITOLUL IV

15

(2) În scopul unei aplicări unitare a dispozițiilor capitolului II
și a reglementărilor emise în baza acestuia, Banca Națională a
României poate emite instrucțiuni și precizări care se publică pe
pagina de internet a Băncii Naționale a României.

Dispoziții finale
Art. 105. — Emiterea, fără drept, de monedă electronică
constituie infracțiune și se pedepsește cu închisoare de la 6 luni
la 3 ani sau cu amendă.
Art. 106. — Împiedicarea, fără drept, a exercitării, potrivit
prezentei legi, a competențelor de supraveghere ale Băncii
Naționale a României constituie infracțiune și se pedepsește cu
închisoare de la o lună la un an sau cu amendă.
Art. 107. — (1) În termen de 30 de zile de la data intrării în
vigoare a prezentei legi, Banca Națională a României emite
reglementări în aplicarea cap. II, care vor fi publicate în Monitorul
Oficial al României, Partea I.

Prezenta lege transpune prevederile art. 1, art. 2 paragrafele 1—3,
art. 3 paragraful 1 și paragrafele 3—5, art. 4, art. 5 paragrafele 1 și 2
și paragrafele 5—7, art. 6, art. 7 paragraful 1 și paragrafele 3 și 4,
art. 8—13, art. 18 și art. 22 ale Directivei 2009/110/CE a
Parlamentului European și a Consiliului din 16 septembrie 2009
privind accesul la activitate, desfășurarea și supravegherea
prudențială a activității instituțiilor emitente de monedă
electronică, de modificare a directivelor 2005/60/CE și
2006/48/CE și de abrogare a Directivei 2000/46/CE, publicată în
Jurnalul Oficial al Uniunii Europene seria L nr. 267 din
10 octombrie 2009.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 20 iunie 2011.
Nr. 127.

PREȘEDINTELE ROMÂNIEI

DECRET
pentru promulgarea Legii privind activitatea
de emitere de monedă electronică
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind activitatea de emitere de monedă
electronică și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU

București, 20 iunie 2011.
Nr. 587.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2011 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

330

120

1.

Monitorul Oficial, Partea I

900

1.200

2.

Monitorul Oficial, Partea I, limba maghiară

144

1.500

140

3.

Monitorul Oficial, Partea a II-a

245

2.250

200

4.

Monitorul Oficial, Partea a III-a

370

430

40

5.

Monitorul Oficial, Partea a IV-a

5.270

1.720

160

6.

Monitorul Oficial, Partea a VI-a

300

1.600

150

7.

Monitorul Oficial, Partea a VII-a

35

540

8.

Colecția Legislația României

4

450

9.

Colecția Hotărâri ale Guvernului României

12

750

50
120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2011 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

100

250

630

1.510

3.320

1.000

2.500

6.250

15.000

33.000

Autentic+ExpertMO

130

330

830

1.990

4.380

1.300

3.250

8.130

19.510

42.920

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

60

150

380

910

2.000

600

1.500

3.750

9.000

19.800

ExpertMO

120

300

750

1.800

3.960

1.200

3.000

7.500

18.000

39.600

Autentic+ExpertMO

150

380

950

2.280

5.020

1.500

3.750

9.380

22.510

49.520

Colecția Monitorul Oficial în format electronic PDF, oricare dintre părțile acestuia

50 lei/an

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica online comanda.
Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 437/22.VI.2011 conține 16 pagini.

Prețul: 3,20 lei

&JUYDGY|523982]
ISSN 1453—4495

