PARTEA I

Anul 179 (XXIII) — Nr. 473

Miercuri, 6 iulie 2011

LEGI, DECRETE, HOTĂRÂRI ȘI ALTE ACTE
SUMAR
Nr.
DECIZII ALE CURȚII CONSTITUȚIONALE
Decizia nr. 283 din 24 februarie 2011 referitoare la excepția de
neconstituționalitate a dispozițiilor art. 39 alin. (1) din
Ordonanța de urgență a Guvernului nr. 75/1999 privind
activitatea de audit financiar ......................................
Decizia nr. 464 din 12 aprilie 2011 referitoare la excepția de
neconstituționalitate a prevederilor art. 13 din Legea
nr. 193/2000 privind clauzele abuzive din contractele
încheiate între comercianți și consumatori ................
Decizia nr. 469 din 12 aprilie 2011 referitoare la excepția de
neconstituționalitate a prevederilor art. 47 alin. (5) din
Legea nr. 350/2001 privind amenajarea teritoriului și
urbanismul..................................................................
Decizia nr. 482 din 12 aprilie 2011 referitoare la excepția de
neconstituționalitate a prevederilor art. 3 alin. (1) din
Legea contenciosului administrativ nr. 554/2004 și ale
art. 70 din Legea nr. 393/2004 privind Statutul aleșilor
locali ..........................................................................
Decizia nr. 487 din 12 aprilie 2011 referitoare la excepția de
neconstituționalitate a prevederilor Ordonanței de
urgență a Guvernului nr. 116/2009 pentru instituirea
unor măsuri privind activitatea de înregistrare în
registrul comerțului ....................................................
Decizia nr. 511 din 19 aprilie 2011 referitoare la excepția de
neconstituționalitate a prevederilor art. 65 1 din
Legea nr. 303/2004 privind statutul judecătorilor și
procurorilor ................................................................
Decizia nr. 545 din 28 aprilie 2011 referitoare la excepția de
neconstituționalitate a prevederilor art. 75 alin. (111) și
art. 87 alin. (91) din Legea nr. 304/2004 privind
organizarea judiciară ..................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.062/458. — Ordin al ministrului sănătății și al președintelui
Casei Naționale de Asigurări de Sănătate pentru
completarea Normelor de aplicare a prevederilor
Ordonanței de urgență a Guvernului nr. 158/2005
privind concediile și indemnizațiile de asigurări sociale
de sănătate, aprobate prin Ordinul ministrului sănătății
și al președintelui Casei Naționale de Asigurări de
Sănătate nr. 60/32/2006 ............................................
4.433. — Ordin al ministrului educației, cercetării, tineretului
și sportului privind aprobarea listei nominale a
beneficiarilor Legii nr. 269/2004 privind acordarea unui
ajutor financiar în vederea stimulării achiziționării de
calculatoare, pentru anul 2011 ..................................

Pagina

2–3

3–5

5–7

7–9

9–10

11–12

13–14

15

15–16

2

MONITORUL OFICIAL AL ROMÂNIEI, PARTEA I, Nr. 473/6.VII.2011

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 283
din 24 februarie 2011

referitoare la excepția de neconstituționalitate a dispozițiilor art. 39 alin. (1) din Ordonanța
de urgență a Guvernului nr. 75/1999 privind activitatea de audit financiar
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Fabian Niculae

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 39 alin. (1) din Ordonanța de urgență a
Guvernului nr. 75/1999 privind activitatea de audit financiar,
excepție ridicată de Gheorghe Citirigă în Dosarul nr. 484/43/2009
al Curții de Apel Târgu Mureș — Secția comercială, de
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 8 aprilie 2010, pronunțată în Dosarul
nr. 484/43/2009, Curtea de Apel Târgu Mureș — Secția
comercială, de contencios administrativ și fiscal a sesizat
Curtea Constituțională pentru soluționarea excepției de
neconstituționalitate a dispozițiilor art. 39 alin. (1) din
Ordonanța de urgență a Guvernului nr. 75/1999 privind
activitatea de audit financiar.
Excepția a fost invocată de Gheorghe Citirigă într-un dosar
având ca obiect soluționarea unei acțiuni în contencios
administrativ privind obligația de a face.
În motivarea excepției de neconstituționalitate autorul
acesteia susține că dispozițiile legale criticate sunt
neconstituționale, întrucât abrogarea instituită prin art. 39
alin. (1) din Ordonanța de urgență a Guvernului nr. 75/1999
echivalează cu o confiscare a activității de audit financiar, care
constituia un atribut al expertului contabil. Prevederile legale
criticate, în opinia autorului, retroactivează, aducând atingere
drepturilor câștigate de persoanele ce au calitatea de expert
contabil autorizat. De asemenea, prin abrogarea drepturilor
obținute în baza Ordonanței de urgență a Guvernului nr. 65/1994
este îngrădit dreptul la muncă și la alegerea meseriei, precum și
a locului de muncă, iar prin refuzul de a i se elibera actele
necesare dobândirii calității de auditor financiar se încalcă
prevederile cuprinse în tratatele internaționale.
Curtea de Apel Târgu Mureș — Secția comercială, de
contencios administrativ și fiscal apreciază că excepția este
neîntemeiată. Instanța consideră că prin abrogarea art. 6 lit. c)
din Ordonanța Guvernului nr. 65/1994 prin art. 39 alin. (1) din
Ordonanța de urgență a Guvernului nr. 75/1999 nu s-au încălcat

dispozițiile art. 53 din Constituție, neaducându-se nicio atingere
drepturilor câștigate de reclamant în calitatea sa de expert
contabil autorizat. Prin dispozițiile legale criticate au fost impuse
anumite condiții de examen și stagiu pentru accesul în profesia
de auditor financiar.
De asemenea, nici prevederile art. 20 din Constituție nu au
fost încălcate, întrucât niciun tratat sau convenție la care
România este parte nu impune accederea într-o profesie fără
nicio condiție prealabilă.
În opinia instanței, prevederile art. 41 alin. (1) din Legea
fundamentală nu au fost înfrânte, întrucât reclamantului nu i s-a
interzis accesul în profesia de auditor, ci doar au fost impuse
condiții de examen și stagiu.
Prin faptul că una dintre activitățile pe care le putea
desfășura expertul contabil a fost dată în competența altei
categorii profesionale, nu se aduce atingere dispozițiilor art. 15
din Constituție, deoarece reglementarea viza doar pentru viitor
activitatea respectivă, pe de o parte, iar pe de altă parte, nu a
adus vreo atingere calității de expert contabil autorizat pe care
o avea reclamantul.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 39 alin. (1) din Ordonanța de urgență a
Guvernului nr. 75/1999 privind activitatea de audit financiar,
republicată în Monitorul Oficial al României, Partea I, nr. 598 din
22 august 2003, prevederi care au următorul cuprins: ă(1) Pe
data intrării în vigoare a prezentei ordonanțe de urgență se
abrogă prevederile art. 6 lit. c), referitoare la auditul financiar
contabil, din Ordonanța Guvernului nr. 65/1994 privind
organizarea activității de expertiză contabilă și a contabililor
autorizați, publicată în Monitorul Oficial al României, Partea I,
nr. 243 din 30 august 1994, aprobată prin Legea nr. 42/1995, cu
modificările ulterioare.”
În opinia autorului excepției de neconstituționalitate,
prevederile legale criticate contravin dispozițiilor constituționale

MONITORUL OFICIAL AL ROMÂNIEI, PARTEA I, Nr. 473/6.VII.2011
cuprinse în art. 15 privind universalitatea și principiul
netroactivității legii civile, ale art. 20 referitoare la tratatele
internaționale privind drepturile omului, art. 41 alin. (1) privind
munca și protecția socială a muncii și ale art. 53 privind
restrângerea exercițiului unor drepturi sau al unor libertăți.
Examinând excepția de neconstituționalitate a dispozițiilor
art. 39 alin. (1) din Ordonanța de urgență a Guvernului
nr. 75/1999 privind activitatea de audit financiar, Curtea
constată următoarele:
Autorul excepției de neconstituționalitate critică abrogarea
anumitor dispoziții legale care confereau expertului contabil
competența exclusivă de a efectua activități de audit financiarcontabil. Totuși, Curtea constată că dispozițiile art. 7 din
Ordonanța Guvernului nr. 65/1994 privind organizarea activității
de expertiză contabilă și a contabililor autorizați, republicată în
Monitorul Oficial al României, Partea I, nr. 13 din 8 ianuarie

3

2008, stipulează că persoanele fizice și juridice care au calitatea
de expert contabil pot efectua activitățile de audit financiar și
consultanță fiscală, cu respectarea reglementărilor specifice
acestor activități.
Prin urmare, activitățile pe care le pot desfășura persoanele
care au calitatea de expert contabil sunt supuse unui regim
juridic legal special ce poate fi modificat în timp. În aceste
condiții, orice nouă reglementare adoptată în materie care
stabilește pentru viitor un alt regim al activității specifice are
deplină aplicabilitate, ea fiind în concordanță cu normele
constituționale.
În concluzie, Curtea constată că dispozițiile legale criticate
nu încalcă dispozițiile art. 15 și art. 41 din Constituție și că
dispozițiile constituționale ale art. 20 și art. 53 nu sunt aplicabile
în speța de față.

Pentru motivele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3, art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 39 alin. (1) din Ordonanța de urgență a
Guvernului nr. 75/1999 privind activitatea de audit financiar, excepție ridicată de Gheorghe Citirigă în Dosarul nr. 484/43/2009 al
Curții de Apel Târgu Mureș — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 24 februarie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 464
din 12 aprilie 2011

referitoare la excepția de neconstituționalitate a prevederilor art. 13 din Legea nr. 193/2000
privind clauzele abuzive din contractele încheiate între comercianți și consumatori
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 13 din Legea nr. 193/2000 privind clauzele
abuzive din contractele încheiate între comercianți și

consumatori, excepție ridicată de Unicredit Țiriac Bank — S.A.
în Dosarul nr. 10.887/212/2009 al Judecătoriei Constanța —
Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Președintele Curții acordă cuvântul reprezentantului
Ministerului Public, care pune concluzii de respingere, ca
neîntemeiată, a excepției de neconstituționalitate, invocând în
acest sens jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 11 martie 2010, pronunțată în Dosarul
nr. 10.887/212/2009, Judecătoria Constanța — Secția civilă
a sesizat Curtea Constituțională cu excepția de

4

MONITORUL OFICIAL AL ROMÂNIEI, PARTEA I, Nr. 473/6.VII.2011

neconstituționalitate a prevederilor art. 13 din Legea
nr. 193/2000 privind clauzele abuzive din contractele
încheiate între comercianți și consumatori. Excepția de
neconstituționalitate a fost ridicată de pârâta Unicredit Țiriac
Bank — S.A. într-o cauză în contencios administrativ având ca
obiect soluționarea cererii de constatare a unor clauze din
contractele de credit supuse controlului, ca fiind abuzive, potrivit
Legii nr. 193/2000.
În motivarea excepției de neconstituționalitate autorul
acesteia susține, în esență, că prevederile de lege criticate sunt
neconstituționale, deoarece din interpretarea sistematică logicojuridică a prevederilor Legii nr. 193/2000 și ale Ordonanței
Guvernului nr. 2/2001 privind regimul juridic al contravențiilor,
rezultă că atât organul constatator, cât și instanța de judecată
constată faptele, dar numai instanța aplică sancțiunea, prin
rezoluție înscrisă pe procesul-verbal, iar nu prin hotărâre, așa
cum prevede art. 255 coroborat cu art. 261 din Codul de
procedură civilă. Autoritatea Națională pentru Protecția
Consumatorilor este un organ de specialitate al administrației
publice centrale, subordonat Guvernului, ce coordonează și
realizează politica Guvernului în domeniul protecției
consumatorilor. Instanțele judecătorești îndeplinesc funcția de
a judeca, de a pronunța dreptul într-o situație concretă, justiția
fiind unică, imparțială și egală pentru toți. Așadar, instanța,
reprezentând puterea judecătorească, completează și
finalizează acțiunea de constatare a săvârșirii unei contravenții
începute de către Autoritatea Națională pentru Protecția
Consumatorilor, reprezentant al puterii executive, și în același
timp este competentă să își verifice temeinicia și legalitatea
propriei decizii în ceea ce privește aplicarea sancțiunii. Or,
separația puterilor în stat presupune ăexistența unui control
reciproc între puterile statului, precum și realizarea unui echilibru
de forțe între acestea”, așa cum a statuat Curtea Constituțională
prin Decizia nr. 637/2006. Prin urmare, prorogarea aplicării
sancțiunii contravenționale de către instanță reprezintă
încălcarea principiului separației puterilor în stat.
Totodată, hotărârea instanței (judecătorie) care aplică
sancțiunea echivalează cu procesul-verbal de constatare și
sancționare a contravenției. Însă, în timp ce acest proces-verbal,
în temeiul art. 31 din Ordonanța Guvernului nr. 2/2001, poate fi
atacat prin plângere la instanța competentă (judecătorie),
hotărârea instanței nu poate fi atacată cu recurs, având în
vedere dispozițiile art. 2 pct. 3 din Codul de procedură civilă.
Or, potrivit jurisprudenței Curții Europene a Drepturilor
Omului, fapta contravențională este considerată de natură
penală, iar persoana interesată trebuie să se poată adresa cu o
plângere împotriva deciziei luate de organul administrativ
ătribunalului care conferă toate garanțiile prevăzute de art. 6 din
Convenție”. Invocă în acest sens, Hotărârea din 21 februarie
1984 pronunțată în Cauza Ozturk contra Germaniei și Hotărârea
din 25 august 1987 pronunțată în Cauza Lutz contra Germaniei.
Judecătoria Constanța — Secția civilă consideră că
prevederile de lege criticate nu contravin dispozițiilor
constituționale invocate, întrucât aplicarea sancțiunii de către
instanța de judecată constituie o garanție a legalității acesteia.
Este respectat principiul dublului grad de jurisdicție, partea
nemulțumită de soluție având la dispoziție calea de atac a
recursului.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 13 din Legea nr. 193/2000 privind clauzele
abuzive din contractele încheiate între comercianți și
consumatori, republicată în Monitorul Oficial al României,
Partea I, nr. 305 din 18 aprilie 2008, având următorul cuprins:
ă(1) Instanța, în cazul în care constată existența clauzelor
abuzive în contract, aplică sancțiunea contravențională conform
art. 16 și dispune, sub sancțiunea daunelor, modificarea clauzelor
contractuale, în măsura în care contractul rămâne în ființă, sau
desființarea acelui contract, cu daune-interese, după caz.
(2) În caz contrar, instanța va anula procesul-verbal întocmit.”
Autorul excepției de neconstituționalitate consideră că aceste
prevederi de lege contravin dispozițiilor constituționale ale art. 1
alin. (4) privind separația puterilor în stat, ale art. 11 privind
dreptul internațional și dreptul intern, ale art. 20 referitoare la
tratatele internaționale privind drepturile omului și ale art. 21
privind accesul liber la justiție.
Examinând excepția de neconstituționalitate, Curtea
constată că s-a mai pronunțat asupra prevederilor de lege ce
formează obiectul prezentei excepții de neconstituționalitate,
prin raportare la aceleași dispoziții din Constituție invocate și în
prezenta cauză, prin Decizia nr. 647 din 11 mai 2010, publicată
în Monitorul Oficial al României, Partea I, nr. 410 din 21 iunie
2010.
Cu acel prilej, Curtea a reținut că, fie că este sesizată direct
de către consumator, fie prin intermediul procesului-verbal de
constatare a faptelor contrare legii întocmit de reprezentanții
împuterniciți ai Autorității Naționale pentru Protecția
Consumatorilor sau de specialiștii autorizați ai organelor
administrației publice, instanța judecătorească este unica
autoritate care se va pronunța asupra existenței sau inexistenței
clauzelor abuzive dintr-un contract.
Curtea a mai reținut că art. 13 din lege, pe lângă
răspunderea civilă delictuală pe care o reglementează, prevede
și o răspundere contravențională, din moment ce fapta ilicită
este sancționată cu amendă contravențională. Curtea a arătat
că împrejurarea că actul de sesizare al instanței, care
circumscrie cadrul procesual al controlului efectuat de către
aceasta, este diferit în funcție de calea aleasă de persoana ce
are calitatea de consumator nu impietează cu nimic asupra
dreptului la apărare al comerciantului. În fața instanței de
judecată, părțile au în egală măsură posibilitatea de a-și exercita
garanțiile prevăzute de legea procesual civilă, formulând
apărările pe care le consideră pertinente și utile cauzei.
De asemenea, Curtea a constatat că, în procedura
reglementată de art. 14 din Legea nr. 193/2000, diferendul dintre
consumator și comerciant poate parcurge 3 grade de jurisdicție,
însă, în cazul art. 13 din aceeași lege, diferendul dintre organul
de constatare și comerciant poate parcurge două grade de
jurisdicție. Un asemenea tratament juridic nu încalcă art. 21 din
Constituție, întrucât acest text constituțional nu impune
legiuitorului obligația reglementării accesului la toate gradele de
jurisdicție. Astfel cum s-a arătat mai sus, există o diferență
specifică între prevederile art. 13 și art. 14 din lege, în sensul

MONITORUL OFICIAL AL ROMÂNIEI, PARTEA I, Nr. 473/6.VII.2011
că primul text reglementează și o răspundere contravențională,
pe lângă răspunderea civilă delictuală comună ambelor texte de
lege, ceea ce a și determinat legiuitorul să instituie proceduri de
judecată diferite. O atare competență a legiuitorului rezultă, fără
tăgadă, din prevederile art. 126 alin. (2) din Constituție.

5

Întrucât criticile de neconstituționalitate privesc, în esență,
aceleași aspecte și având în vedere că nu au intervenit
elemente noi, de natură să determine schimbarea jurisprudenței
Curții Constituționale, considerentele și soluția deciziei
menționate își păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 13 din Legea nr. 193/2000 privind clauzele
abuzive din contractele încheiate între comercianți și consumatori, excepție ridicată de Unicredit Țiriac Bank — S.A. în Dosarul
nr. 10.887/212/2009 al Judecătoriei Constanța — Secția civilă.
Definitivă și general obligatorie.
Pronunțată în ședința publică din data de 12 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 469
din 12 aprilie 2011

referitoare la excepția de neconstituționalitate a prevederilor art. 47 alin. (5)
din Legea nr. 350/2001 privind amenajarea teritoriului și urbanismul
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 47 alin. (5) din Legea nr. 350/2001 privind
amenajarea teritoriului și urbanismul, excepție ridicată de
Cristian Dina, Gabriela Udrea, Marcel Dîmbean, Sanda
Elisabeta Mergheș, Petru Eugen Mergheș, Liliana Dorina Iancu,
Ademir Stoica, Pompilia Ariana Samoilă și Corneliu Samoilă în
Dosarul nr. 5.823/30/2009 al Tribunalului Timiș — Secția
comercială și de contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.

Președintele Curții acordă cuvântul reprezentantului
Ministerului Public, care pune concluzii de respingere, ca
neîntemeiată, a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 19 mai 2010, pronunțată în Dosarul
nr. 5.823/30/2009, Tribunalul Timiș — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
prevederilor art. 32 alin. (5) lit. a) din Legea nr. 350/2001
privind amenajarea teritoriului și urbanismul. Excepția de
neconstituționalitate a fost ridicată de Cristian Dina, Gabriela
Udrea, Marcel Dîmbean, Sanda Elisabeta Mergheș, Petru
Eugen Mergheș, Liliana Dorina Iancu, Ademir Stoica, Pompilia
Ariana Samoilă și Corneliu Samoilă într-o cauză de contencios
administrativ având ca obiect anulare act administrativ.
În motivarea excepției de neconstituționalitate autorul
acesteia susține, în esență, că prevederile de lege criticate sunt
neconstituționale, în măsura în care permit modificarea regulilor
de ocupare a terenurilor și de amplasare a construcțiilor și a
amenajărilor aferente acestora printr-un plan urbanistic zonal,
fără a fi necesar acordul vecinilor afectați de noile modificări,

6

MONITORUL OFICIAL AL ROMÂNIEI, PARTEA I, Nr. 473/6.VII.2011

ăceea ce limitează exploatarea dreptului de proprietate astfel
cum este garantat de art. 44 alin. (7) din Constituția României”.
Tribunalul Timiș — Secția comercială și de contencios
administrativ consideră că excepția de neconstituționalitate
este neîntemeiată, deoarece dispozițiile art. 44 alin. (1) și (7) din
Constituție impun anumite obligații în sarcina titularului dreptului
de proprietate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textul de lege este
constituțional, deoarece legiuitorul este competent să
stabilească cadrul juridic pentru exercitarea atributelor dreptului
de proprietate, în așa fel încât să nu vină în coliziune cu
interesele generale sau cu interesele particulare legitime ale
altor subiecte de drept, instituind astfel limitări rezonabile în
valorificarea acestuia, ca drept subiectiv garantat.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum este
menționat în încheierea de sesizare, îl constituie dispozițiile
art. 32 alin. (5) lit. a) din Legea nr. 350/2001 privind amenajarea
teritoriului și urbanismului, publicată în Monitorul Oficial al
României, Partea I, nr. 373 din 10 iulie 2001. La data sesizării
Curții Constituționale, textul de lege criticat avea următorul
cuprins:
— Art. 32 alin. (5) lit. a): ăÎn situația prevăzută la alin. (1) lit. b)
și c), se pot aduce următoarele modificări reglementărilor din
Planul urbanistic general:
a) prin Planul urbanistic zonal se stabilesc reglementări noi
cu privire la: regimul de construire, funcțiunea zonei, înălțimea
maximă admisă, coeficientul de utilizare a terenului (CUT),
procentul de ocupare a terenului (POT), retragerea clădirilor față
de aliniament și distanțele față de limitele laterale și posterioare
ale parcelei;”
Ulterior sesizării Curții Constituționale, prin Ordonanța de
urgență a Guvernului nr. 7/2011 pentru modificarea și
completarea Legii nr. 350/2001 privind amenajarea teritoriului și
urbanismul, publicată în Monitorul Oficial al României, Partea I,
nr. 111 din 11 februarie 2011, art. 32 din Legea nr. 350/2001 a
fost modificat, conținutul acestuia fiind preluat în art. 47 alin. (5)
din Legea nr. 350/2001, dispoziții care au următoarea redactare:
ăPrin Planul urbanistic zonal se stabilesc, în baza analizei
contextului social, cultural istoric, urbanistic și arhitectural,
reglementări cu privire la regimul de construire, funcțiunea
zonei, înălțimea maximă admisă, coeficientul de utilizare a
terenului (CUT), procentul de ocupare a terenului (POT),
retragerea clădirilor față de aliniament și distanțele față de

limitele laterale și posterioare ale parcelei, caracteristicile
arhitecturale ale clădirilor, materialele admise.”
Or, potrivit Deciziei Plenului Curții Constituționale nr. III/1995,
publicată în Monitorul Oficial al României, Partea I, nr. 259 din
9 noiembrie 1995, instanța de contencios constituțional a statuat
că, în cazul în care, după invocarea unei excepții de
neconstituționalitate în fața instanțelor judecătorești, prevederea
legală supusă controlului a fost modificată, Curtea
Constituțională se pronunță asupra constituționalității prevederii
legale, în noua sa redactare, numai dacă soluția legislativă din
legea modificată este, în principiu, aceeași cu cea dinaintea
modificării.
Prin urmare, Curtea constată că soluția legislativă criticată a
fost preluată în dispozițiile art. 47 alin. (5) din Legea nr. 350/2001
și, prin urmare, reține că obiect al excepției de
neconstituționalitate îl reprezintă aceste dispoziții de lege.
Autorul excepției de neconstituționalitate consideră că aceste
prevederi de lege contravin dispozițiilor constituționale ale
art. 44 alin. (1) și (7) privind dreptul de proprietate.
Examinând excepția de neconstituționalitate, Curtea
constată următoarele:
Potrivit art. 44 alin. (1) din Legea fundamentală, dreptul de
proprietate este garantat, iar conținutul și limitele acestui drept
sunt stabilite de lege. Aceste dispoziții constituționale, în deplin
acord cu cele ale art. 1 din Protocolul nr. 1 la Convenția pentru
apărarea drepturilor omului și a libertăților fundamentale, permit
posibilitatea instituirii unor limite legale de exercitare a dreptului
de proprietate, pentru protejarea unor interese publice: în interes
economic general sau fiscal, în interes edilitar, în interes de
salubritate și sănătate publică, în interes social, cultural istoric,
urbanistic și arhitectural, în interesul siguranței și apărării
naționale etc., cu condiția ca aceste limitări legale să nu atingă
însăși substanța dreptului de proprietate.
Or, potrivit textului de lege criticat, prin Planul urbanistic zonal
se stabilesc reglementări cu privire la regimul de construire,
funcțiunea zonei, înălțimea maximă admisă, coeficientul de
utilizare a terenului (CUT), procentul de ocupare a terenului
(POT), retragerea clădirilor față de aliniament și distanțele față
de limitele laterale și posterioare ale parcelei, caracteristicile
arhitecturale ale clădirilor, materialele admise.
Jurisprudența constantă a Curții Constituționale a statuat că
legiuitorul este competent să stabilească cadrul juridic pentru
exercitarea atributelor dreptului de proprietate, în așa fel încât să
nu vină în coliziune cu interesele generale sau cu interesele
particulare legitime ale altor subiecte de drept, instituind astfel
limitări rezonabile în valorificarea acestuia, ca drept subiectiv
garantat. (A se vedea în acest sens Decizia nr. 612/2005,
publicată în Monitorul Oficial al României, Partea I, nr. 1.117 din
12 decembrie 2005.)
Prin urmare, Curtea constată că, prin reglementarea criticată,
legiuitorul nu a făcut decât să dea expresie acestor imperative,
în limitele și potrivit competenței sale constituționale, textul de
lege criticat nefiind în contradicție cu dispozițiile constituționale
invocate.
Pe de altă parte, Curtea observă că autorii excepției de
neconstituționalitate sunt nemulțumiți de omisiunea de
reglementare a acordului vecinilor afectați de modificările
regulilor de ocupare a terenurilor și de amplasare a construcțiilor
și a amenajărilor aferente acestora printr-un plan urbanistic
zonal, ceea ce intră în competența exclusivă a legiuitorului, iar
nu a instanței de contencios constituțional.

MONITORUL OFICIAL AL ROMÂNIEI, PARTEA I, Nr. 473/6.VII.2011

7

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 47 alin. (5) din Legea nr. 350/2001 privind
amenajarea teritoriului și urbanismul, excepție ridicată de Cristian Dina, Gabriela Udrea, Marcel Dîmbean, Sanda Elisabeta
Mergheș, Petru Eugen Mergheș, Liliana Dorina Iancu, Ademir Stoica, Pompilia Ariana Samoilă și Corneliu Samoilă în Dosarul
nr. 5.823/30/2009 al Tribunalului Timiș — Secția comercială și de contencios administrativ.
Definitivă și general obligatorie.
Pronunțată în ședința publică din data de 12 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 482
din 12 aprilie 2011

referitoare la excepția de neconstituționalitate a prevederilor art. 3 alin. (1)
din Legea contenciosului administrativ nr. 554/2004 și ale art. 70 din Legea nr. 393/2004
privind Statutul aleșilor locali
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 3 alin. (1) din Legea contenciosului
administrativ nr. 554/2004 și ale art. 70 din Legea nr. 393/2004
privind Statutul aleșilor locali, excepție ridicată de Consiliul Local
al Comunei Maia, județul Ialomița, în Dosarul nr. 1.959/98/2009
al Curții de Apel București — Secția a VIII-a contencios
administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere, ca neîntemeiată, a excepției de
neconstituționalitate.

C U R T E A,

având în vedere actele și lucrările dosarului, constată
următoarele:
Prin Încheierea din 17 mai 2010, pronunțată în Dosarul
nr. 1.959/98/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 3 alin. (1) din Legea contenciosului
administrativ nr. 554/2004 și ale art. 70 din Legea
nr. 393/2004 privind Statutul aleșilor locali. Excepția de
neconstituționalitate a fost ridicată de Consiliul Local al Comunei
Maia, județul Ialomița, într-o cauză în contencios administrativ.
În motivarea excepției de neconstituționalitate autorul
acesteia susține că dispozițiile art. 3 alin. (1) din Legea
nr. 554/2004 sunt contrare prevederilor art. 123 alin. (5) din
Constituție, ăîn măsura în care se interpretează că tutela
administrativă a prefectului s-ar putea exercita și asupra altor
acte decât actele administrative emise de autoritățile
administrației publice locale, cum ar fi de exemplu actele emise
în cadrul unor raporturi juridice civile, contractuale ori de
muncă”.
În ceea ce privește art. 70 din Legea nr. 393/2004 privind
Statutul aleșilor locali, se susține de către autorul excepției că
ăaceastă prevedere este neconstituțională, încălcând principiul
instituit prin art. 124 alin. (2) din Constituție, potrivit căruia
«Justiția este unică, imparțială și egală pentru toți»”.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate a dispozițiilor legale invocate este
neîntemeiată. În acest sens, arată că susținerile autorului nu pun

8

MONITORUL OFICIAL AL ROMÂNIEI, PARTEA I, Nr. 473/6.VII.2011

în discuție neconstituționalitatea textului invocat, ci o problemă
de interpretare a sferei controlului de tutelă a prefectului,
respectiv de supunere acestui control a hotărârilor consiliului
local de eliberare din funcție a viceprimarului.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile art. 3 alin. (1)
din Legea nr. 554/2004 și ale art. 70 din Legea nr. 393/2004 sunt
constituționale. În acest sens arată că, în ceea ce privește
art. 3 alin. (1) din Legea nr. 554/2004, ătextul legal criticat nu
face altceva decât să reia principiul consacrat de art. 123
alin. (5) din Constituție, fiind edictat în virtutea acestui text
constituțional, astfel că nu se poate susține neconstituționalitatea acestuia”. Faptul că prefectul poate ataca direct în
contencios un act administrativ pe care îl consideră nelegal ănu
pune la îndoială sub nicio formă principiul potrivit căruia justiția
este unică, imparțială și egală pentru toți”. Cât privește art. 70
din Legea nr. 393/2004, acesta prevede caracterul facultativ al
parcurgerii procedurii plângerii prealabile de către viceprimar,
de președintele sau de vicepreședintele consiliului județean
împotriva căruia s-a dispus una dintre sancțiunile prevăzute de
art. 69 alin. (1) lit. c) și d), ceea ce nu contravine art. 123 alin. (5)
din Constituție. De asemenea, faptul că parcurgerea procedurii
prealabile nu este obligatorie, în cazul în care persoana care
îndeplinește funcția de viceprimar, de președinte sau de
vicepreședinte al consiliului județean contestă în fața instanței
de contencios administrativ sancțiunea aplicată, nu poate fi
considerat contrar principiului unicității, imparțialității și egalității.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatul Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3 alin. (1) din Legea contenciosului administrativ
nr. 554/2004, publicată în Monitorul Oficial al României, Partea I,
nr. 1.154 din 7 decembrie 2004, astfel cum au fost modificate
prin art. I pct. 4 din Legea nr. 262/2007 pentru modificarea și
completarea Legii contenciosului administrativ nr. 554/2004,
publicată în Monitorul Oficial al României, Partea I, nr. 510 din
30 iulie 2007, și ale art. 70 din Legea nr. 393/2004 privind
Statutul aleșilor locali, publicată în Monitorul Oficial al României,
Partea I, nr. 912 din 7 octombrie 2004.
Textele de lege criticate au următorul conținut:
— Art. 3 alin. (1) din Legea nr. 554/2004: ă(1) Prefectul poate
ataca direct în fața instanței de contencios administrativ actele
emise de autoritățile administrației publice locale, dacă le
consideră nelegale; acțiunea se formulează în termenul
prevăzut la art. 11 alin. (1), care începe să curgă de la momentul
comunicării actului către prefect și în condițiile prevăzute de

prezenta lege. Acțiunea introdusă de prefect este scutită de taxa
de timbru.”;
— Art. 70 din Legea nr. 393/2004: ăÎmpotriva sancțiunii
prevăzute la art. 69 alin. (1) lit. c) și d) persoana în cauză se
poate adresa instanței de contencios administrativ competente.
Procedura prealabilă nu este obligatorie.”
Dispozițiile art. 69 alin. (1) lit. c) și d) la care textul face
trimitere au următorul cuprins:
— Art. 69 alin. (1) lit. c) și d):
ă(1) Pentru abateri grave și repetate, săvârșite în exercitarea
mandatului de viceprimar, de președinte sau de vicepreședinte
al consiliului județean, persoanelor în cauză li se pot aplica
următoarele sancțiuni:
[...]
c) diminuarea indemnizației cu 5—10% pe timp de 1—3 luni;
d) eliberarea din funcție”.
Examinând excepția de neconstituționalitate, Curtea reține
următoarele:
În ceea ce privește dispozițiile art. 3 alin. (1) din Legea
nr. 554/2004, Curtea observă că, potrivit acestora, prefectul
poate ataca direct în fața instanței de contencios administrativ
actele emise de autoritățile administrației publice locale, dacă le
consideră nelegale, iar, în conformitate cu art. 123 alin. (5) din
Constituție, ăPrefectul poate ataca, în fața instanței de
contencios administrativ, un act al consiliului județean, al celui
local sau al primarului, în cazul în care consideră actul ilegal.
Actul atacat este suspendat de drept”. Prin urmare, Curtea
constată că prevederile criticate ale art. 3 alin. (1) din Legea
nr. 554/2004 reprezintă o reiterare a dispozițiilor constituționale
și, în consecință, este vădit nefondată critica de
neconstituționalitate a acestora.
Susținerea autorului excepției de neconstituționalitate potrivit
căreia textul de lege criticat este neconstituțional în măsura în
care se interpretează că tutela administrativă a prefectului s-ar
putea exercita și asupra altor acte decât actele administrative
emise de autoritățile administrației publice locale, cum ar fi de
exemplu actele emise în cadrul unor raporturi juridice civile,
contractuale ori de muncă, nu poate fi primită, deoarece
reprezintă o chestiune de interpretare și de aplicare a legii, care
intră în competența de soluționare a instanței judecătorești, iar
nu a instanței de contencios constituțional.
Referitor la dispozițiile art. 70 din Legea nr. 393/2004, Curtea
reține că acestea reglementează calea de atac împotriva
sancțiunilor pentru abateri grave și repetate, săvârșite în
exercitarea mandatului de viceprimar, de președinte sau de
vicepreședinte al consiliului județean, dând expresie
prevederilor constituționale ale art. 21 din Constituție referitoare
la accesul liber la justiție și la soluționarea cauzei de către o
instanță independentă și imparțială. Caracterul facultativ al
parcurgerii procedurii plângerii prealabile de către viceprimar,
de președintele sau de vicepreședintele consiliului județean
împotriva căruia s-a dispus una dintre sancțiunile prevăzute de
art. 69 alin. (1) lit. c) și d), și anume diminuarea indemnizației
cu 5—10% pe timp de 1—3 luni sau eliberarea din funcție, nu
poate avea consecințe asupra constituționalității textului de lege
criticat, deoarece, astfel cum prevede art. 126 alin. (2) din Legea
fundamentală, procedura de judecată este stabilită prin lege. Or,
principiul unicității, imparțialității și egalității pentru toți a justiției,
consacrat constituțional prin art. 124 alin. (2), nu se opune
instituirii unor reguli speciale de procedură, pe care legiuitorul
le poate adopta în considerarea unor situații speciale.

MONITORUL OFICIAL AL ROMÂNIEI, PARTEA I, Nr. 473/6.VII.2011

9

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 3 alin. (1) din Legea contenciosului
administrativ nr. 554/2004 și ale art. 70 din Legea nr. 393/2004 privind Statutul aleșilor locali, excepție ridicată de Consiliul Local
al Comunei Maia, județul Ialomița, în Dosarul nr. 1.959/98/2009 al Curții de Apel București — Secția a VIII-a contencios administrativ
și fiscal.
Definitivă și general obligatorie.
Pronunțată în ședința publică din data de 12 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 487
din 12 aprilie 2011

referitoare la excepția de neconstituționalitate a prevederilor Ordonanței de urgență
a Guvernului nr. 116/2009 pentru instituirea unor măsuri privind activitatea de înregistrare
în registrul comerțului
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 116/2009
pentru instituirea unor măsuri privind activitatea de înregistrare
în registrul comerțului, excepție ridicată de Societatea
Profesională cu Răspundere Limitată Tempus Legis Moreni în
Dosarul nr. 1.901/120/2010 al Tribunalului Dâmbovița — Secția
comercială și de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Președintele Curții acordă cuvântul reprezentantului
Ministerului Public, care pune concluzii de respingere, ca
neîntemeiată, a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 28 septembrie 2010, pronunțată în
Dosarul nr. 1.901/120/2010, Tribunalul Dâmbovița — Secția
comercială și de contencios administrativ și fiscal a sesizat
Curtea Constituțională cu excepția de neconstituționalitate

a prevederilor Ordonanței de urgență a Guvernului
nr. 116/2009 pentru instituirea unor măsuri privind
activitatea de înregistrare în registrul comerțului. Excepția
de neconstituționalitate a fost ridicată de Societatea
Profesională cu Răspundere Limitată Tempus Legis Moreni
într-o cauză având ca obiect soluționarea plângerii formulate de
aceasta împotriva unei rezoluții a Oficiului Registrului Comerțului
de pe lângă Tribunalul Dâmbovița.
În motivarea excepției de neconstituționalitate autorul
acesteia susține că Ordonanța de urgență a Guvernului
nr. 116/2009 contravine dispozițiilor art. 21 alin. (1)—(3) privind
dreptul la un proces echitabil și la soluționarea cauzelor într-un
termen rezonabil din Constituție și celor ale art. 6 paragraful 1
din Convenția pentru apărarea drepturilor omului și a libertăților
fundamentale și ale art. 10 din Declarația Universală a
Drepturilor Omului, deoarece îngrădesc posibilitatea oricărei
persoane de a se adresa direct și nemijlocit instanțelor de
judecată pentru apărarea drepturilor, libertăților și intereselor lor
legitime.
Tribunalul Dâmbovița — Secția comercială și de
contencios administrativ și fiscal consideră că excepția de
neconstituționalitate este neîntemeiată, deoarece împotriva
rezoluției directorului registrului comerțului se poate face
plângere în 15 zile la instanța judecătorească, care va proceda
la examinarea temeiniciei și legalității acestui act.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

10

MONITORUL OFICIAL AL ROMÂNIEI, PARTEA I, Nr. 473/6.VII.2011
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 116/2009
pentru instituirea unor măsuri privind activitatea de înregistrare
în registrul comerțului, publicată în Monitorul Oficial al României,
Partea I, nr. 926 din 30 decembrie 2009, aprobată cu modificări
și completări prin Legea nr. 84/2010 privind aprobarea
Ordonanței de urgență a Guvernului nr. 116/2009 pentru
instituirea unor măsuri privind activitatea de înregistrare în
registrul comerțului, publicată în Monitorul Oficial al României,
Partea I, nr. 323 din 17 mai 2010, și modificată prin Ordonanța
de urgență a Guvernului nr. 85/2010 privind modificarea art. 1
din Ordonanța de urgență a Guvernului nr. 116/2009 pentru
instituirea unor măsuri privind activitatea de înregistrare în
registrul comerțului, publicată în Monitorul Oficial al României,
Partea I, nr. 654 din 22 septembrie 2010, aprobată prin Legea
nr. 2/2011, publicată în Monitorul Oficial al României, Partea I,
nr. 158 din 4 martie 2011.
Art. 1 din Ordonanța de urgență a Guvernului nr. 116/2009
are, în prezent, următorul conținut: ăPrin derogare de la
prevederile Legii nr. 26/1990 privind registrul comerțului,
republicată, cu modificările și completările ulterioare, ale Legii
nr. 31/1990 privind societățile comerciale, republicată, cu
modificările și completările ulterioare, precum și de la
prevederile celorlalte acte normative incidente, competența de
soluționare a cererilor de înregistrare în registrul comerțului și,
după caz, a altor cereri aflate în competența de soluționare a
judecătorului delegat aparține, până la reglementarea activității
de înregistrare în registrul comerțului efectuată de registratori
comerciali, directorului oficiului registrului comerțului de pe lângă
tribunal și/sau persoanei ori persoanelor desemnate de către
directorul general al Oficiului Național al Registrului Comerțului.”
Autorul excepției de neconstituționalitate consideră că textele
de lege criticate contravin dispozițiilor constituționale ale art. 21
alin. (1)—(3) privind dreptul la un proces echitabil și la
soluționarea cauzelor într-un termen rezonabil, precum și celor
ale art. 6 paragraful 1 din Convenția pentru apărarea drepturilor
omului și a libertăților fundamentale și ale art. 10 din Declarația
Universală a Drepturilor Omului.
Examinând excepția de neconstituționalitate, Curtea reține
că s-a pronunțat asupra prevederilor de lege care formează
obiectul prezentei excepții de neconstituționalitate, prin Decizia
nr. 226 din 14 martie 2011, nepublicată până la data pronunțării

prezentei decizii, respingând excepția de neconstituționalitate a
acestora.
Cu acel prilej, Curtea a constatat că, în ceea ce privește
pretinsa încălcare a dispozițiilor art. 21 alin. (3) din Legea
fundamentală, această susținere nu este întemeiată, ci,
dimpotrivă, Ordonanța de urgență a Guvernului nr. 116/2009
constituie o soluție legislativă de rezolvare a blocajului existent
la oficiile registrului comerțului, blocaj ce conducea la
prelungirea excesivă a soluționării cererilor de înregistrare sau
de înscriere de mențiuni în registrul comerțului, nerespectându-se
astfel drepturile comercianților.
Curtea a mai arătat că, potrivit art. 3 din actul normativ
criticat, cererile formulate de Oficiul Național al Registrului
Comerțului care erau în competența de soluționare a
judecătorului delegat se soluționează de tribunalul comercial
sau de secția comercială a tribunalului în a cărui circumscripție
își are sediul comerciantul, iar cererile privind constatarea
dizolvării persoanei juridice și radierea din registrul comerțului se
soluționează tot de tribunalul comercial sau de secția comercială
a tribunalului în a cărui circumscripție își are sediul comerciantul.
Prin urmare, unele atribuții ale judecătorului delegat la
registrul comerțului au fost preluate — temporar, până la
înființarea profesiei de registrator comercial —, de către directorii
oficiilor registrului comerțului, iar altele au fost date în
competența de soluționare a tribunalului în a cărui circumscripție
își are sediul comerciantul. Așadar, nu se poate susține
încălcarea dreptului părților la soluționarea cauzei într-un termen
rezonabil, de către o instanță independentă și imparțială.
Întrucât criticile de neconstituționalitate privesc, în esență,
aceleași aspecte și având în vedere că nu au intervenit
elemente noi, de natură să determine schimbarea jurisprudenței
Curții Constituționale, considerentele și soluția deciziei
menționate își mențin valabilitatea și în cauza de față.
În plus, Curtea constată că, potrivit art. 6 din ordonanța
criticată, împotriva rezoluției directorului și/sau persoanei sau
persoanelor desemnate se poate formula plângere în termen de
15 zile de la pronunțare pentru părți și de la data publicării
rezoluției sau a actului modificator al actului constitutiv în
Monitorul Oficial al României, pentru oricare alte persoane
interesate, plângere ce se înaintează instanței în termen de
3 zile de la data depunerii de către oficiul registrului comerțului.
Totodată, plângerea se soluționează de urgență și cu precădere,
instanța putând să solicite orice lămuriri și dovezi părții sau
informații scrise autorităților competente. De asemenea, potrivit
art. 6 alin. (7) din ordonanță, hotărârea pronunțată în
soluționarea plângerii este supusă recursului.
Având în vedere acestea, Curtea constată că dispozițiile de
lege criticate îndeplinesc toate garanțiile dreptului la un proces
echitabil și la soluționarea cauzei de către o instanță
independentă și imparțială.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor Ordonanței de urgență a Guvernului
nr. 116/2009 pentru instituirea unor măsuri privind activitatea de înregistrare în registrul comerțului, excepție ridicată de Societatea
Profesională cu Răspundere Limitată Tempus Legis Moreni în Dosarul nr. 1.901/120/2010 al Tribunalului Dâmbovița — Secția
comercială și de contencios administrativ și fiscal.
Definitivă și general obligatorie.
Pronunțată în ședința publică din data de 12 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 473/6.VII.2011

11

CURTEA CONSTITUȚIONALĂ

D E C I Z I A Nr. 511
din 19 aprilie 2011

referitoare la excepția de neconstituționalitate a prevederilor art. 651 din Legea nr. 303/2004
privind statutul judecătorilor și procurorilor
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 651 din Legea nr. 303/2004 privind statutul
judecătorilor și procurorilor, excepție ridicată de Sergiu Leon Rus
în Dosarul nr. 3.214/1/2009 al Înaltei Curți de Casație și Justiție —
Secția de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Președintele Curții acordă cuvântul reprezentantului
Ministerului Public, care pune concluzii de respingere, ca
neîntemeiată, a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 9 martie 2010, pronunțată în Dosarul
nr. 3.214/1/2009, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 651 din Legea nr. 303/2004 privind statutul
judecătorilor și procurorilor. Excepția de neconstituționalitate
a fost ridicată de Sergiu Leon Rus într-o cauză având ca obiect
soluționarea recursului declarat de acesta împotriva Hotărârii
nr. 207 din 5 februarie 2009 a Plenului Consiliului Superior al
Magistraturii prin care s-a respins ca neîntemeiată contestația
împotriva Hotărârii nr. 563 din 23 decembrie 2008 a Secției
pentru judecători a Consiliului Superior al Magistraturii, hotărâre
prin care s-a dispus suspendarea sa din funcție.
În motivarea excepției de neconstituționalitate autorul
acesteia susține, în esență, că prevederile de lege criticate sunt
neconstituționale, dând posibilitatea de suspendare din funcție
a magistraților, fiind astfel afectat dreptul la muncă al acestora.
Prin urmare, Ordonanța de urgență a Guvernului nr. 50/2006,
care a introdus prevederile de lege criticate, este
neconstituțională, deoarece afectează un drept fundamental.
Înalta Curte de Casație și Justiție — Secția contencios
administrativ și fiscal consideră că prevederile de lege criticate
sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Avocatul Poporului consideră că dispozițiile de lege
criticate sunt constituționale. În cazul suspendării din funcție,
dispozițiile art. 64 alin. (3) din Legea nr. 303/2004, referitoare la
plata drepturilor de asigurări sociale de sănătate în perioada
suspendării judecătorului sau procurorului, se aplică în mod
corespunzător.
De asemenea, arată că suspendarea din funcție a
judecătorului sau procurorului nu este o măsură de natură
penală, or, dispozițiile art. 23 alin. (11) din Constituție privesc
libertatea individuală a persoanei, sub aspectul reținerii, arestării
și soluționării procesului penal până la rămânerea definitivă a
hotărârii de condamnare.
Cât privește critica referitoare la încălcarea art. 115 alin. (4)
și (6) din Constituție, arată că aceasta nu poate fi reținută,
deoarece Ordonanța de urgență a Guvernului nr. 50/2006 a fost
emisă în temeiul art. 115 alin. (4) din Constituție, iar urgența
reglementării este motivată în cuprinsul acesteia. Totodată, arată
că ordonanța criticată a fost aprobată prin Legea nr. 77/2009.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 651 din Legea nr. 303/2004 privind statutul
judecătorilor și procurorilor, republicată în Monitorul Oficial al
României, Partea I, nr. 826 din 13 septembrie 2005, introduse
prin art. I pct. 2 din Ordonanța de urgență a Guvernului
nr. 50/2006 privind unele măsuri pentru asigurarea bunei
funcționări a instanțelor judecătorești și parchetelor și pentru
prorogarea unor termene, ordonanță publicată în Monitorul
Oficial al României, Partea I, nr. 566 din 30 iunie 2006.
Prevederile art. 651 alin. (1) din Legea nr. 303/2004 au fost
abrogate prin articolul unic din Legea nr. 77/2009 pentru
aprobarea Ordonanței de urgență a Guvernului nr. 50/2006
privind unele măsuri pentru asigurarea bunei funcționări a
instanțelor judecătorești și parchetelor și pentru prorogarea unor
termene, lege publicată în Monitorul Oficial al României, Partea I,
nr. 227 din 7 aprilie 2009.
Astfel, textele de lege criticate au, în prezent, următorul
cuprins:
Art. 651: ă(1) Abrogat
(2) În cazul în care, împotriva hotărârii de eliberare din funcție
a judecătorului sau procurorului se exercită calea de atac a
recursului, acesta va fi suspendat din funcție până la
soluționarea irevocabilă a cauzei de către instanța competentă.
(3) Dispozițiile art. 63 alin. (2) și ale art. 64 alin. (3) se aplică
în mod corespunzător.”

12

MONITORUL OFICIAL AL ROMÂNIEI, PARTEA I, Nr. 473/6.VII.2011

Dispozițiile art. 63 alin. (2) și ale art. 64 alin. (3), la care textul
criticat face trimitere, au următorul conținut:
— Art. 63 alin. (2): ăDacă se dispune scoaterea de sub
urmărire penală, încetarea urmăririi penale, achitarea sau
încetarea procesului penal față de judecător sau procuror,
suspendarea din funcție încetează, iar acesta este repus în
situația anterioară, i se plătesc drepturile bănești de care a fost
lipsit pe perioada suspendării din funcție și i se recunoaște
vechimea în magistratură pentru această perioadă.”
— Art. 64 alin. (3): ăÎn perioada suspendării, judecătorului sau
procurorului i se plătesc drepturile de asigurări sociale de
sănătate, potrivit legii.”
Autorul excepției de neconstituționalitate consideră că aceste
prevederi de lege contravin dispozițiilor constituționale ale
art. 23 alin. (11) privind prezumția de nevinovăție, ale art. 41
alin. (1) privind dreptul la muncă, ale art. 115 alin. (4) și (6)
privind condițiile de adoptare a ordonanțelor de urgență ale
Guvernului și ale art. 124 alin. (3) potrivit cărora ăJudecătorii sunt
independenți și se supun numai legii.”
Examinând excepția de neconstituționalitate, Curtea
constată următoarele:
Potrivit textului de lege criticat, în cazul în care, împotriva
hotărârii de eliberare din funcție a judecătorului sau procurorului
se exercită calea de atac a recursului, acesta va fi suspendat
din funcție până la soluționarea irevocabilă a cauzei de către
instanța competentă.
În ceea ce privește critica de neconstituționalitate raportată
la dispozițiile constituționale ale art. 23 alin. (11), Curtea
constată că aceste norme constituționale consacră principiul
prezumției de nevinovăție, potrivit căruia, până la rămânerea
definitivă a hotărârii judecătorești de condamnare, persoana
este considerată nevinovată. Or, în cazul textului de lege criticat,
ipoteza dată este cea a unei acțiuni disciplinare, iar nu a unui
proces penal, caz în care are incidență norma constituțională
invocată. De altfel, potrivit jurisprudenței Curții Europene a
Drepturilor Omului, procedura disciplinară nu privește temeinicia
unei acuzații în materie penală, ci reprezintă o contestație
asupra unor drepturi sau obligații de natură civilă, care trebuie
să se supună exigențelor prevăzute de art. 6 din Convenția
pentru apărarea drepturilor omului și a libertăților fundamentale.
Astfel, cu privire la câmpul de aplicare a dispozițiilor art. 6
paragraful 1 din Convenție, Curtea Europeană a Drepturilor
Omului, prin Hotărârea din 23 iunie 1981, pronunțată în Cauza
Le Compte, Van Leuven et De Meyere contra Belgiei, a statuat

că procedurile disciplinare intră sub incidența art. 6 paragraful 1
referitor la dreptul la un proces echitabil și la soluționarea cauzei
într-un termen rezonabil de către o instanță independentă și
imparțială.
Referitor la pretinsa încălcare a dispozițiilor art. 41 alin. (1)
din Legea fundamentală, privind dreptul la muncă, Curtea
constată că nici această susținere nu poate fi primită, de vreme
ce textul de lege criticat nu îngrădește posibilitatea exercitării
dreptului la muncă și nici a alegerii profesiei, a meseriei, a
ocupației sau a locului de muncă, ci stabilește efectele hotărârii
de eliberare din funcție, în cazul în care se declară recurs
împotriva acesteia, reglementarea cuprinsă de textul de lege
criticat fiind pe deplin justificată, până la soluționarea irevocabilă
a cauzei de către instanța judecătorească.
De altfel, garanții ale exercitării dreptului la muncă sunt
prevăzute în art. 63 alin. (2) și art. 64 alin. (3) din Legea
nr. 303/2004, potrivit cărora, dacă se dispune scoaterea de sub
urmărire penală, încetarea urmăririi penale, achitarea sau
încetarea procesului penal față de judecător sau procuror,
suspendarea din funcție încetează, iar acesta este repus în
situația anterioară, i se plătesc drepturile bănești de care a fost
lipsit pe perioada suspendării din funcție și i se recunoaște
vechimea în magistratură pentru această perioadă, iar pe
perioada suspendării, judecătorului sau procurorului i se plătesc
drepturile de asigurări sociale de sănătate, potrivit legii.
În ceea ce privește critica de neconstituționalitate extrinsecă
invocată, Curtea constată că, așa cum s-a reținut mai sus,
prevederile de lege criticate, introduse prin art. I pct. 2 din
Ordonanța de urgență a Guvernului nr. 50/2006, nu afectează
dreptul fundamental la muncă și, prin urmare, pretinsa încălcare
a art. 115 alin. (6) din Constituție nu poate fi primită.
În final, referitor la dispozițiile art. 124 alin. (3) din Constituție,
potrivit cărora ăJudecătorii sunt independenți și se supun numai
legii”, Curtea constată că susținerile referitoare la încălcarea
acestor norme fundamentale sunt vădit neîntemeiate, deoarece,
pe de o parte, nu se poate susține că reglementarea prin lege a
unei proceduri disciplinare a judecătorilor și a suspendării din
funcție a acestora în cazul în care există o hotărâre de eliberare
din funcție a lor ar avea ca efect încălcarea principiului
independenței acestora, iar, pe de altă parte, așa cum prevede
și textul constituțional de referință, judecătorii se supun numai
legii.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 651 din Legea nr. 303/2004 privind statutul
judecătorilor și procurorilor, excepție ridicată de Sergiu Leon Rus în Dosarul nr. 3.214/1/2009 al Înaltei Curți de Casație și Justiție —
Secția de contencios administrativ și fiscal.
Definitivă și general obligatorie.
Pronunțată în ședința publică din data de 19 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 473/6.VII.2011

13

CURTEA CONSTITUȚIONALĂ

D E C I Z I A Nr. 545
din 28 aprilie 2011

referitoare la excepția de neconstituționalitate a prevederilor art. 75 alin. (111) și art. 87 alin. (91)
din Legea nr. 304/2004 privind organizarea judiciară
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 75 alin. (111) și art. 87 alin. (91) din Legea
nr. 304/2004 privind organizarea judiciară, excepție ridicată de
Călin Tatu în Dosarul nr. 10.101/1/2009 al Înaltei Curți de
Casație și Justiție — Secția de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Președintele Curții acordă cuvântul reprezentantului
Ministerului Public, care pune concluzii de admitere a excepției
de neconstituționalitate, deoarece prevederile de lege criticate
creează premisele unei discriminări între procurorii cărora li s-a
recunoscut gradul profesional de procuror al Parchetului de pe
lângă Înalta Curte de Casație și Justiție și cei cărora, deși aflați
în situații similare, nu li s-a recunoscut acest grad profesional.
C U R T E A,

având în vedere actele și lucrările dosarului, constată
următoarele:
Prin Încheierea din 29 iunie 2010, pronunțată în Dosarul
nr. 10.101/1/2009, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 75 alin. (111) și art. 87 alin. (91) din Legea
nr. 304/2004 privind organizarea judiciară. Excepția de
neconstituționalitate a fost ridicată de recurentul Călin Tatu
într-o cauză având ca obiect soluționarea recursului declarat
împotriva Hotărârii nr. 2039 din 19 noiembrie 2009 a Plenului
Consiliului Superior al Magistraturii, prin care i s-a respins
solicitarea de recunoaștere a gradului profesional corespunzător
Parchetului de pe lângă Înalta Curte de Casație și Justiție.
În motivarea excepției de neconstituționalitate autorul
acesteia susține că prevederile de lege criticate instituie o vădită
inegalitate în drepturi între procurorii DIICOT sau DNA care au
fost numiți în aceste structuri înainte de intrarea în vigoare a
Ordonanței de urgență a Guvernului nr. 56/2009 pentru
completarea Legii nr. 304/2004 privind organizarea judiciară și
cărora li s-a recunoscut, prin hotărâre judecătorească, gradul
profesional corespunzător Parchetului de pe lângă Înalta Curte
de Casație și Justiție și procurorii numiți, în aceleași condiții,
ulterior intrării în vigoare a acestui act normativ, cărora nu li se
mai recunoaște acest grad profesional. Astfel, la revenirea în
funcția din care au plecat la numirea la DIICOT sau DNA, unii
dintre procurori își păstrează gradul profesional astfel dobândit,
iar ceilalți revin la gradul profesional anterior. Prin urmare, se
creează o inegalitate în fața legii între categorii socioprofesionale cu același statut și aflate în același tip de raport
juridic cu statul, inegalitate care constituie o discriminare socioprofesională contrară Ordonanței Guvernului nr. 137/2000

privind prevenirea și sancționarea tuturor formelor de
discriminare.
Mai susține autorul excepției de neconstituționalitate că
prevederile de lege criticate încalcă și ăprincipii și drepturi
asimilate celor constituționale”, consacrate de Convenția pentru
apărarea drepturilor omului și a libertăților fundamentale,
precum și jurisprudenței Curții Europene a Drepturilor Omului,
Tratatului de la Lisabona și principii de drept. Astfel, prin
reglementarea criticată se încalcă principiul securității
raporturilor juridice, predictibilitatea procesului legislativ și
normele de drept, precum și principiul drepturilor câștigate.
În condițiile în care legiuitorul nu putea să prevadă aceste
probleme, noua reglementare trebuia să aibă drept scop și
rezultat armonizarea întregii condiții juridice a acestora, în
scopul reglementării corespunzătoare a situațiilor juridice diferite
deja născute, fără a se aduce atingere drepturilor câștigate,
respectând principiile sus-menționate. Astfel, consideră că nu în
caracterul temporar sau definitiv al dobândirii gradului
profesional de execuție stă soluția acestor probleme.
În final, autorul excepției arată că, deși a susținut interviul și
a realizat toate formalitățile necesare numirii la DIICOT anterior
modificărilor survenite prin Ordonanța de urgență a Guvernului
nr. 56/2009, numirea sa efectivă a avut loc la data de 22 iunie
2009, deci ulterior intrării în vigoare a acestor modificări.
Înalta Curte de Casație și Justiție — Secția contencios
administrativ și fiscal consideră că prevederile de lege criticate
sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale, deoarece acestea se aplică în mod
egal tuturor persoanelor vizate de ipoteza normei juridice.
Potrivit jurisprudenței constante a Curții Constituționale,
principiul egalității nu are semnificația uniformității, așa încât,
dacă la situații egale trebuie să corespundă un tratament egal,
situațiile diferite impun la rândul lor un tratament juridic diferit.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 75 alin. (111) și art. 87 alin. (91) din Legea
nr. 304/2004 privind organizarea judiciară, republicată în
Monitorul Oficial al României, Partea I, nr. 827 din 13 septembrie
2005, prevederi introduse prin articolul unic pct. 1 și 2 din
Ordonanța de urgență a Guvernului nr. 56/2009 pentru
completarea Legii nr. 304/2004 privind organizarea judiciară,
publicată în Monitorul Oficial al României, Partea I, nr. 381 din
4 iunie 2009, aprobată prin Legea nr. 385/2009, publicată în

14

MONITORUL OFICIAL AL ROMÂNIEI, PARTEA I, Nr. 473/6.VII.2011

Monitorul Oficial al României, Partea I, nr. 890 din 18 decembrie
2009, având următorul cuprins:
— Art. 75 alin. (111): ăDe la data revenirii la parchetul de unde
provin sau la alt parchet unde au dreptul să funcționeze potrivit
legii, procurorii care au activat în cadrul Direcției de Investigare
a Infracțiunilor de Criminalitate Organizată și Terorism își
redobândesc gradul profesional de execuție și salarizarea
corespunzătoare acestuia avute anterior sau pe cele dobândite
ca urmare a promovării, în condițiile legii, în timpul desfășurării
activității în cadrul acestei direcții.”
— Art. 87 alin. (91): ăDe la data revenirii la parchetul de unde
provin sau la alt parchet unde au dreptul să funcționeze, potrivit
legii, procurorii care au activat în cadrul Direcției Naționale
Anticorupție își redobândesc gradul profesional de execuție și
salarizarea corespunzătoare acestuia avute anterior sau pe cele
dobândite ca urmare a promovării, în condițiile legii, în timpul
desfășurării activității în cadrul direcției.”
Autorul excepției de neconstituționalitate consideră că aceste
prevederi de lege contravin dispozițiilor constituționale ale
art. 16 alin. (1) privind egalitatea în fața legii.
Examinând excepția de neconstituționalitate, Curtea
constată următoarele:
Asupra dispozițiilor art. 75 alin. (111) din Legea nr. 304/2004
privind organizarea judiciară, Curtea s-a mai pronunțat prin
Decizia nr. 16 din 18 ianuarie 2011, publicată în Monitorul Oficial
al României, Partea I, nr. 192 din 21 martie 2011, prin care a
respins, ca neîntemeiată, excepția de neconstituționalitate a
acestora.
Cu acel prilej, Curtea a reținut că, anterior emiterii Ordonanței
de urgență a Guvernului nr. 56/2009, la data încetării activității
la DIICOT sau DNA, procurorii obțineau recunoașterea gradului
profesional de către Parchetul de pe lângă Înalta Curte de
Casație și Justiție fără să urmeze procedurile legale de concurs
pentru avansarea în grad profesional, inechitate înlăturată prin
introducerea prevederilor de lege criticate, potrivit cărora, de la
data revenirii la parchetul de unde provin sau la alt parchet unde
au dreptul să funcționeze potrivit legii, procurorii care au activat
în cadrul DIICOT își redobândesc gradul profesional de execuție
și salarizarea corespunzătoare acestuia avute anterior sau pe
cele dobândite ca urmare a promovării, în condițiile legii, în
timpul desfășurării activității în cadrul acestei direcții.
Prin urmare, Curtea a constatat că dispozițiile de lege
criticate nu contravin principiului egalității în fața legii, consacrat
prin art. 16 din Constituție, deoarece, așa cum a statuat Curtea
Constituțională în mod constant în jurisprudența sa, acest
principiu constituțional presupune instituirea unui tratament egal
pentru situații care, în funcție de scopul urmărit, nu sunt diferite.
De aceea, el nu exclude, ci, dimpotrivă, presupune soluții diferite
pentru situații diferite. (A se vedea Decizia nr. 1 din 8 februarie

1994, publicată în Monitorul Oficial al României, Partea I, nr. 69
din 16 martie 1994.) Or, procurorii care nu au urmat procedurile
legale de concurs pentru avansarea în grad profesional, dar
care au lucrat o perioadă în cadrul DIICOT sau DNA și li s-a
recunoscut, pe acea perioadă, gradul profesional corespunzător
acestor structuri, nu sunt în aceeași situație juridică cu cei care
au urmat procedurile de concurs pentru avansarea în grad
profesional, potrivit legii.
În același sens este și jurisprudența constantă a Curții
Europene a Drepturilor Omului, care a statuat, în aplicarea
prevederilor art. 14 privind interzicerea discriminării din Convenția
privind apărarea drepturilor omului și a libertăților fundamentale,
că reprezintă o încălcare a acestor prevederi orice diferență de
tratament săvârșită de stat între indivizi aflați în situații analoage,
fără o justificare obiectivă și rezonabilă (de exemplu, prin
Hotărârea din 13 iunie 1979, pronunțată în Cauza Marckx
împotriva Belgiei, și prin Hotărârea din 29 aprilie 2008, pronunțată
în Cauza Burden împotriva Regatului Unit al Marii Britanii).
Totodată, prin Hotărârea din 6 aprilie 2000, pronunțată în
Cauza Thlimmenos contra Greciei, Curtea Europeană a
Drepturilor Omului a statuat că dreptul de a nu fi discriminat,
garantat de Convenție, este încălcat nu numai atunci când
statele tratează în mod diferit persoane aflate în situații
analoage, fără a exista justificări obiective și rezonabile (a se
vedea, spre exemplu, Hotărârea din 28 octombrie 1987,
pronunțată în Cauza Inze împotriva Austriei), ci și atunci când
statele omit să trateze diferit, tot fără a exista justificări obiective
și rezonabile, persoane aflate în situații diferite.
Astfel, susținerile autorilor excepției de neconstituționalitate
în sensul că dispozițiile de lege criticate creează discriminări față
de magistrații care, părăsind structurile specializate (DIICOT sau
DNA) înainte de intrarea în vigoare a Ordonanței de urgență a
Guvernului nr. 56/2009, și-au păstrat gradul profesional și
salarizarea corespunzătoare Parchetului de pe lângă Înalta
Curte de Casație și Justiție nu au fost primite, deoarece,
dimpotrivă, dispozițiile de lege criticate au fost introduse tocmai
pentru a elimina inechitățile din sistem.
Întrucât criticile de neconstituționalitate privesc aceleași
aspecte și având în vedere că nu au intervenit elemente noi, de
natură să determine schimbarea jurisprudenței Curții
Constituționale, considerentele și soluția deciziei menționate își
păstrează valabilitatea și în cauza de față.
Cât privește dispozițiile art. 87 alin. (91) din Legea nr. 304/2004
privind organizarea judiciară, Curtea constată că acestea prevăd
aceeași soluție legislativă ca și cele ale art. 75 alin. (111) din
lege, dar aplicabile pentru procurorii care au activat în cadrul
Direcției Naționale Anticorupție. Prin urmare, pentru aceleași
argumente, Curtea urmează să respingă excepția de
neconstituționalitate a acestora.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 75 alin. (111) și art. 87 alin. (91) din Legea
nr. 304/2004 privind organizarea judiciară, excepție ridicată de Călin Tatu în Dosarul nr. 10.101/1/2009 al Înaltei Curți de Casație
și Justiție — Secția de contencios administrativ și fiscal.
Definitivă și general obligatorie.
Pronunțată în ședința publică din data de 28 aprilie 2011.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 473/6.VII.2011

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

CASA NAȚIONALĂ DE ASIGURĂRI DE SĂNĂTATE

Nr. 1.062 din 22 iunie 2011

Nr. 458 din 12 aprilie 2011

ORDIN
pentru completarea Normelor de aplicare a prevederilor Ordonanței de urgență
a Guvernului nr. 158/2005 privind concediile și indemnizațiile de asigurări sociale de sănătate,
aprobate prin Ordinul ministrului sănătății și al președintelui Casei Naționale de Asigurări
de Sănătate nr. 60/32/2006
Având în vedere:
— Referatul de aprobare al Ministerului Sănătății nr. Cs.A. 7.124/2011 și al Casei Naționale de Asigurări de Sănătate
nr. DG 1.454/2011;
— prevederile Ordonanței de urgență a Guvernului nr. 158/2005 privind concediile și indemnizațiile de asigurări sociale
de sănătate, aprobată cu modificări și completări prin Legea nr. 399/2006, cu modificările și completările ulterioare,
în temeiul dispozițiilor art. 7 alin. (4) din Hotărârea Guvernului nr. 144/2010 privind organizarea și funcționarea Ministerului
Sănătății, cu modificările și completările ulterioare, ale art. 281 alin. (2) din Legea nr. 95/2006 privind reforma în domeniul sănătății,
cu modificările și completările ulterioare, și ale art. 17 alin. (5) din Statutul Casei Naționale de Asigurări de Sănătate, aprobat prin
Hotărârea Guvernului nr. 972/2006, cu modificările și completările ulterioare,
ministrul sănătății și președintele Casei Naționale de Asigurări de Sănătate emit următorul ordin:
Art. I. — La articolul 1 din Normele de aplicare a prevederilor
Ordonanței de urgență a Guvernului nr. 158/2005 privind
concediile și indemnizațiile de asigurări sociale de sănătate,
aprobate prin Ordinul ministrului sănătății și al președintelui
Casei Naționale de Asigurări de Sănătate nr. 60/32/2006,
publicat în Monitorul Oficial al României, Partea I, nr. 147 din
16 februarie 2006, cu modificările și completările ulterioare,
după alineatul (3) se introduce un nou alineat, alineatul (4), cu
următorul cuprins:
ă(4) Pentru ca asigurații aflați în evidența Casei Asigurărilor de
Sănătate a Apărării, Ordinii Publice, Siguranței Naționale și Autorității
Judecătorești să poată beneficia de concedii și indemnizații de

asigurări sociale de sănătate, este necesar să se confirme că
aceștia îndeplinesc condițiile prevăzute de lege pentru a beneficia
de astfel de indemnizații. În acest sens, Casa Asigurărilor de
Sănătate a Apărării, Ordinii Publice, Siguranței Naționale și Autorității
Judecătorești va asigura transmiterea către casele de asigurări de
sănătate a bazei lunare de calcul al contribuției pentru concedii și
indemnizații de asigurări sociale de sănătate, pentru persoanele
menționate, confirmând totodată calitatea de asigurat pentru
concedii și indemnizații de asigurări sociale de sănătate, precum și
stagiul minim de cotizare al acestora.”
Art. II. — Prezentul ordin se publică în Monitorul Oficial al
României, Partea I.

Ministrul sănătății,

Președintele Casei Naționale de Asigurări de Sănătate,

Cseke Attila

Nicolae-Lucian Duță

MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind aprobarea listei nominale a beneficiarilor Legii nr. 269/2004 privind acordarea
unui ajutor financiar în vederea stimulării achiziționării de calculatoare, pentru anul 2011
Având în vedere procesul-verbal din 15 martie 2011, încheiat în urma întrunirii Comisiei centrale pentru aplicarea
prevederilor Legii nr. 269/2004,
în temeiul prevederilor art. 4 din Legea nr. 269/2004 privind acordarea unui ajutor financiar în vederea stimulării
achiziționării de calculatoare, cu modificările și completările ulterioare, ale art. 4, art. 9 alin. (3) lit. c), și ale art. 10 alin. (1) din
Hotărârea Guvernului nr. 1.294/2004 privind aprobarea Normelor metodologice pentru aplicarea Legii nr. 269/2004 privind
acordarea unui ajutor financiar în vederea stimulării achiziționării de calculatoare, cu modificările și completările ulterioare, și ale
Hotărârii Guvernului nr. 536/2011 privind organizarea și funcționarea Ministerului Educației, Cercetării, Tineretului și Sportului, cu
modificările și completările ulterioare,
ministrul educației, cercetării, tineretului și sportului emite prezentul ordin.
Art. 1. — (1) Se aprobă Lista nominală a beneficiarilor Legii
nr. 269/2004 privind acordarea unui ajutor financiar în
vederea stimulării achiziționării de calculatoare, cu

modificările și completările ulterioare, pentru anul 2011,
privind acordarea unui ajutor în valoare de 200 de euro
destinat achiziționării unui calculator în anul 2011, cuprinzând

16

MONITORUL OFICIAL AL ROMÂNIEI, PARTEA I, Nr. 473/6.VII.2011

21.559 de beneficiari ai Legii nr. 269/2004, cu modificările și
completările ulterioare, potrivit anexei*) care face parte
integrantă din prezentul ordin.
(2) Venitul maxim brut lunar pe membru de familie pentru
care se acordă ajutorul financiar beneficiarilor prevăzuți în listă,
conform anexei, este de 150 lei.
Art. 2. — Prezentul ordin se publică în Monitorul Oficial al
României, Partea I.

Art. 3. — Direcția generală juridică, Direcția generală
învățământ superior, echivalarea și recunoașterea studiilor și
diplomelor, Direcția generală educație și învățare pe tot
parcursul vieții, Direcția generală economic, finanțe, resurse
umane, Direcția modernizarea patrimoniului, informatizare și
investiții vor duce la îndeplinire prevederile prezentului ordin.

Ministrul educației, cercetării, tineretului și sportului,
Daniel Petru Funeriu
București, 15 iunie 2011.
Nr. 4.433.

*) Anexa se publică în Monitorul Oficial al României, Partea I, nr. 473 bis, care se poate achiziționa de la Centrul pentru relații cu publicul al Regiei
Autonome ăMonitorul Oficial”, București, șos. Panduri nr. 1.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 473/6.VII.2011 conține 16 pagini.

Prețul: 3,20 lei

&JUYDGY|524347]
ISSN 1453—4495

